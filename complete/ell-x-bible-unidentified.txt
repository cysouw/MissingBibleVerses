# language_name:        Greek
# closest ISO 639-3:    ell
# ISO_15924:            Grek
# year_short:           
# year_long:            
# vernacular_title:     
# english_title:        The Greek Bible
# URL:                  http://xristianikominima.blogspot.de/2015/01/27-1.html
# copyright_short:      
# copyright_long:       
# notes:                
40001001	Γενεαλογικό Βιβλίο του Ιησού Χριστού απόγονου του Δαβίδ , απόγονου του Αβραάμ :
40001002	Ο Αβραάμ απέκτησε τον Ισαάκ , ο Ισαάκ απέκτησε τον Ιακώβ , ο Ιακώβ απέκτησε τον Ιούδα και τους αδελφούς του ,
40001003	ο Ιούδας απέκτησε το Φαρές και το Ζαρά από τη Θάμαρ , ο Φαρές απέκτησε τον Εσρώμ , ο Εσρώμ απέκτησε τον Αράμ ,
40001004	ο Αράμ απέκτησε τον Αμιναδάβ , ο Αμιναδάβ απέκτησε το Ναασών , ο Ναασών απέκτησε το Σαλμών ,
40001005	ο Σαλμών απέκτησε τον Βοόζ από τη Ραχάβ , ο Βοόζ απέκτησε τον Ωβήδ από τη Ρουθ , ο Ωβήδ απέκτησε τον Ιεσσαί ,
40001006	ο Ιεσσαί απέκτησε τον Δαβίδ , το βασιλιά . Ο Δαβίδ , ο βασιλιάς , απέκτησε το Σολομώντα από τη γυναίκα τού Ουρία ,
40001007	ο Σολομών απέκτησε το Ροβοάμ , ο Ροβοάμ απέκτησε τον Αβιά , ο Αβιά απέκτησε τον Ασά ,
40001008	ο Ασά απέκτησε τον Ιωσαφάτ , ο Ιωσαφάτ απέκτησε τον Ιωράμ , ο Ιωράμ απέκτησε τον Οζία ,
40001009	ο Οζίας απέκτησε τον Ιωάθαμ , ο Ιωάθαμ απέκτησε τον Άχαζ , ο Άχαζ απέκτησε τον Εζεκία ,
40001010	ο Εζεκίας απέκτησε το Μανασσή , ο Μανασσής απέκτησε τον Αμών , ο Αμών απέκτησε τον Ιωσία ,
40001011	ο Ιωσίας απέκτησε τον Ιεχονία και τους αδελφούς του τον καιρό της εξορίας στη Βαβυλώνα .
40001012	Και μετά από την εξορία στη Βαβυλώνα ο Ιεχονίας απέκτησε το Σαλαθιήλ , ο Σαλαθιήλ απέκτησε το Ζοροβάβελ ,
40001013	ο Ζοροβάβελ απέκτησε τον Αβιούδ , ο Αβιούδ απέκτησε τον Ελιακείμ , ο Ελιακείμ απέκτησε τον Αζώρ ,
40001014	ο Αζώρ απέκτησε το Σαδώκ , ο Σαδώκ απέκτησε τον Αχείμ , ο Αχείμ απέκτησε τον Ελιούδ ,
40001015	ο Ελιούδ απέκτησε τον Ελεάζαρ , ο Ελεάζαρ απέκτησε το Ματθάν , ο Ματθάν απέκτησε τον Ιακώβ ,
40001016	ο Ιακώβ απέκτησε τον Ιωσήφ , τον άντρα της Μαρίας , από την οποία γεννήθηκε ο Ιησούς , που αποκαλείται Χριστός .
40001017	Όλες λοιπόν οι γενιές από τον Αβραάμ ως το Δαβίδ είναι δεκατέσσερις γενιές και από το Δαβίδ ως την εξορία στη Βαβυλώνα δεκατέσσερις γενιές και από τη εξορία στη Βαβυλώνα ως τον Χριστό δεκατέσσερις γενιές .
40001018	Και να πώς γεννήθηκε ο Ιησούς Χριστός : Η μητέρα του η Μαρία , αφού αρραβωνιάστηκε με τον Ιωσήφ , χωρίς να έρθουν σε σαρκική επαφή μεταξύ τους έμεινε έγκυος με την ενέργεια του Αγίου Πνεύματος .
40001019	Τότε ο Ιωσήφ , ο άντρας της , επειδή ήταν δίκαιος άνθρωπος και δεν ήθελε να την εκθέσει , σκέφτηκε να τη χωρίσει κρυφά .
40001020	Αλλ' ενώ αυτός έκανε αυτές τις σκέψεις , ένας άγγελος του Κυρίου παρουσιάστηκε στο όνειρό του και του είπε : « Ιωσήφ , γιε του Δαβίδ , μη διστάσεις να πάρεις μαζί σου τη Μαρία , τη γυναίκα σου , γιατί αυτό που γεννήθηκε μέσα της προέρχεται από το Πνεύμα το Άγιο .
40001021	Θα γεννήσει λοιπόν γιο και θα τον ονομάσεις Ιησού , γιατί αυτός θα σώσει το λαό του από τις αμαρτίες τους » .
40001022	Κι όλο αυτό έγινε έτσι ώστε να εκπληρωθεί αυτό που είχε πει ο Κύριος μέσω του προφήτη :
40001023	« Δείτε ! Η παρθένος θα συλλάβει και θα γεννήσει γιο , και θα τον ονομάσουν Εμμανουήλ , που σημαίνει : Ο Θεός μαζί μας » .
40001024	Όταν ξύπνησε ο Ιωσήφ από τον ύπνο , έκανε όπως τον πρόσταξε ο άγγελος του Κυρίου και πήρε μαζί του τη γυναίκα του .
40001025	Όμως δεν ερχόταν σε σαρκική επαφή μαζί της , ώσπου γέννησε το γιο της τον πρωτότοκο και τον ονόμασε Ιησού .
40002001	Αφού λοιπόν γεννήθηκε ο Ιησούς Χριστός στη Βηθλεέμ της Ιουδαίας , στις μέρες του βασιλιά Ηρώδη , κατέφτασαν στα Ιεροσόλυμα σοφοί από την Ανατολή ,
40002002	ρωτώντας : « Πού είναι ο νεογέννητος βασιλιάς των Ιουδαίων ; Γιατί είδαμε το άστρο του στην Ανατολή και ήρθαμε να τον προσκυνήσουμε » .
40002003	Αλλά ο βασιλιάς Ηρώδης ταράχτηκε , όταν το άκουσε αυτό , και μαζί του όλη η πόλη των Ιεροσολύμων !
40002004	Έτσι , σύναξε όλους τους αρχιερείς και τους δασκάλους του λαού και ρωτούσε να μάθει απ' αυτούς πού είναι καθορισμένο να γεννηθεί ο Χριστός .
40002005	Κι εκείνοι του είπαν : « Στη Βηθλεέμ της Ιουδαίας , γιατί έτσι έχει γραφτεί από τον προφήτη :
40002006	Κι εσύ Βηθλεέμ , περιοχή του Ιούδα , δεν είσαι καθόλου ασήμαντη ανάμεσα στις επιφανέστερες πόλεις του Ιούδα , γιατί από σένα θα βγει αρχηγός , που θα καθοδηγήσει το λαό μου , τον Ισραήλ » .
40002007	Τότε ο Ηρώδης , αφού κάλεσε κρυφά τους σοφούς , εξακρίβωσε απ' αυτούς τον καιρό που είχε φανεί το άστρο .
40002008	Κατόπιν τους έστειλε στη Βηθλεέμ λέγοντάς τους : « Πηγαίνετε και ψάξτε προσεκτικά για το παιδί κι όταν το βρείτε να μου το πείτε , για να έρθω κι εγώ να το προσκυνήσω » .
40002009	Εκείνοι , αφού άκουσαν το βασιλιά , αναχώρησαν . Και φάνηκε πάλι το αστέρι που είδαν στην Ανατολή , το οποίο προχωρούσε μπροστά τους καθοδηγώντας τους , μέχρι που ήρθε και στάθηκε πάνω εκεί που ήταν το παιδί .
40002010	Και σαν είδαν το αστέρι , ένιωσαν χαρά πάρα πολύ μεγάλη .
40002011	Κι όταν έφτασαν στο σπίτι , είδαν το παιδί μαζί με τη Μαρία , τη μητέρα του κι έπεσαν και το προσκύνησαν . Κατόπιν άνοιξαν τους θησαυρούς τους και του πρόσφεραν δώρα : Χρυσό και λιβάνι και σμύρνα .
40002012	Κι επειδή με θεία αποκάλυψη φωτίστηκαν στ' όνειρό τους να μην επιστρέψουν στον Ηρώδη , αναχώρησαν για τη χώρα τους από άλλο δρόμο .
40002013	Όταν αυτοί αναχώρησαν , εμφανίζεται ένας άγγελος του Κυρίου στον Ιωσήφ , στ' όνειρό του , και του λέει : « Σήκω , πάρε μαζί σου το παιδί και τη μητέρα του και φύγε στην Αίγυπτο και μείνε εκεί ώσπου να σε ειδοποιήσω , γιατί ο Ηρώδης πρόκειται να αναζητήσει το παιδί , με σκοπό να το σκοτώσει » .
40002014	Σηκώθηκε τότε εκείνος , πήρε το παιδί και τη μητέρα του μέσα στη νύχτα και αναχώρησε στην Αίγυπτο ,
40002015	όπου κι έμεινε ως το θάνατο του Ηρώδη , έτσι ώστε να εκπληρωθεί αυτό που είχε πει ο Κύριος μέσω του προφήτη : « Από την Αίγυπτο κάλεσα το Γιο μου » .
40002016	Τότε ο Ηρώδης , σαν είδε πως εξαπατήθηκε από τους σοφούς , θύμωσε πάρα πολύ κι έστειλε και σκότωσε όλα τα παιδιά μέσα στη Βηθλεέμ και σ' όλη την περιφέρειά της από δύο χρόνων και κάτω , σύμφωνα με το χρόνο που εξακρίβωσε από τους σοφούς .
40002017	Τότε εκπληρώθηκε η προφητεία του Ιερεμία , του προφήτη που λέει :
40002018	« Φωνή ακούστηκε στη Ραμά , θρήνος και κλάμα και οδυρμός πολύς . Ήταν η Ραχήλ που έκλαιγε για τα παιδιά της και δεν ήθελε να παρηγορηθεί , γιατί δε ζούσαν πια » .
40002019	Και αφού πια πέθανε ο Ηρώδης , εμφανίστηκε ένας άγγελος του Κυρίου στον Ιωσήφ , στ' όνειρό του στην Αίγυπτο
40002020	και του είπε : « Σήκω , πάρε μαζί σου το παιδί και τη μητέρα του και πήγαινε στη χώρα του Ισραήλ , γιατί έχουν πεθάνει εκείνοι που ζητούσαν ν' αφαιρέσουν τη ζωή του παιδιού » .
40002021	Σηκώθηκε τότε εκείνος , πήρε μαζί του το παιδί και τη μητέρα του και ήρθε στη χώρα του Ισραήλ .
40002022	Μα όταν άκουσε πως βασιλιάς στην Ιουδαία ήταν τώρα ο Αρχέλαος στη θέση του Ηρώδη του Πατέρα του , φοβήθηκε να πάει εκεί . Τότε φωτίστηκε με θεία αποκάλυψη στο όνειρό του και αναχώρησε στα μέρη της Γαλιλαίας .
40002023	Κι όταν έφτασε εκεί , εγκαταστάθηκε στην πόλη που λέγεται Ναζαρέτ , έτσι ώστε να εκπληρωθεί αυτό που είπαν οι προφήτες , ότι « θα ονομαστεί Ναζωραίος » .
40003001	Εκείνες τις μέρες , λοιπόν , παρουσιάζεται ο Ιωάννης ο Βαφτιστής κηρύττοντας στην έρημο της Ιουδαίας
40003002	και λέγοντας : « Μετανοείτε , γιατί πλησίασε η βασιλεία των ουρανών » .
40003003	Γιατί αυτός είναι εκείνος τον οποίο εννοούσε ο προφήτης Ησαΐας , όταν έλεγε : « Φωνή κάποιου που φωνάζει μέσα στην έρημο : Ετοιμάστε το δρόμο του Κυρίου , ίσια κάντε τα μονοπάτια του » .
40003004	Αυτός , λοιπόν , ο Ιωάννης ντυνόταν μ' ένα ρούχο φτιαγμένο από τρίχες καμήλας και φορούσε μια δερμάτινη ζώνη στη μέση του , και η τροφή του ήταν ακρίδες και μέλι άγριο .
40003005	Σ' αυτόν πήγαιναν τον καιρό εκείνο οι κάτοικοι των Ιεροσολύμων καθώς και όλης της Ιουδαίας και όλης της περιοχής του Ιορδάνη ,
40003006	και βαφτίζονταν απ' αυτόν στον Ιορδάνη ποταμό , αφού εξομολογούνταν τις αμαρτίες τους .
40003007	Κι όταν είδε να έρχονται πολλοί από τους Φαρισαίους και από τους Σαδουκαίους για το βάφτισμα που αυτός έκανε , τους είπε : « Γεννήματα φαρμακερών φιδιών , ποιος σας υπέδειξε να αποφύγετε τη μελλούμενη οργή ;
40003008	Κάντε λοιπόν καρπό τέτοιο που ν' αξίζει στη μετάνοια
40003009	και μη ξεγελαστείτε λέγοντας μέσα σας : Τον Αβραάμ έχουμε Πατέρα , γιατί σας λέω πως ο Θεός έχει τη δύναμη από τούτες εδώ τις πέτρες να δημιουργήσει παιδιά στον Αβραάμ .
40003010	Άλλωστε και το τσεκούρι βρίσκεται κιόλας δίπλα στη ρίζα των δέντρων . Έτσι λοιπόν , κάθε δέντρο που δεν παράγει καρπό κόβεται σύρριζα και πετιέται στη φωτιά .
40003011	Κι εγώ , βέβαια , σας βαφτίζω με νερό για μετάνοια , εκείνος όμως που έρχεται κατόπι μου , είναι ισχυρότερός μου και δεν είμαι άξιος εγώ ούτε τα σανδάλιά του να κρατήσω . Αυτός θα σας βαφτίσει με Άγιο Πνεύμα και φωτιά .
40003012	Κι έχει στο χέρι του το λιχνιστήρι του και θα καθαρίσει τελείως το αλώνι του και θα συνάξει το σιτάρι του στην αποθήκη , ενώ το άχυρο θα το κατακάψει με φωτιά που δε σβήνει » .
40003013	Τότε έρχεται ο Ιησούς από τη Γαλιλαία στον Ιορδάνη , εκεί που ήταν ο Ιωάννης , για να βαφτιστεί απ' αυτόν .
40003014	Μα ο Ιωάννης τον εμπόδιζε λέγοντας : « Εγώ έχω ανάγκη να βαφτιστώ από σένα κι εσύ έρχεσαι σ' εμένα ; » .
40003015	Του αποκρίθηκε τότε ο Ιησούς : « Μήν επιμένεις τώρα , γιατί το σωστό για μας είναι με τον τρόπο αυτό να εκπληρώσουμε όλο το νόμο » . Τότε σταμάτησε να τον εμποδίζει .
40003016	Βαφτίστηκε λοιπόν ο Ιησούς και βγήκε αμέσως από το νερό . Ξαφνικά τότε , οι ουρανοί ανοίχτηκαν γι' αυτόν και είδε το Πνεύμα του Θεού να κατεβαίνει σαν περιστέρι και να έρχεται πάνω του .
40003017	Κι ακούστηκε μια φωνή από τους ουρανούς , που έλεγε : « Αυτός είναι ο Γιος μου ο αγαπητός , μέσω του οποίου εκδήλωσα την εύνοιά μου ! » .
40004001	Τότε το Πνεύμα οδήγησε τον Ιησού στην έρημο για να υποβληθεί σε πειρασμό από το διάβολο .
40004002	Κι αφού νήστεψε σαράντα μέρες και σαράντα νύχτες , κατόπιν πείνασε .
40004003	Τον πλησίασε τότε αυτός που πειράζει και του είπε : « Αν είσαι Γιος του Θεού , πες να γίνουν ψωμιά αυτές εδώ οι πέτρες » .
40004004	Αλλ' εκείνος του αποκρίθηκε : « Είναι γραμμένο πως : ο άνθρωπος δε θα ζει μόνο για το ψωμί , αλλά για να εφαρμόζει κάθε λόγο που βγαίνει από το στόμα του Θεού » .
40004005	Τότε τον φέρνει μαζί του ο διάβολος στην Άγια Πόλη , τον στήνει πάνω στο πτερύγιο του Ναού
40004006	και του λέει : « Αν είσαι Γιος του Θεού πήδα κάτω , αφού είναι γραμμένο πως : Θα προστάξει τους αγγέλους του για σένα και θα σε σηκώσουν πάνω στα χέρια τους , για να μην τυχόν και σκοντάψει το πόδι σου σε πέτρα » .
40004007	Ο Ιησούς του είπε : « Είναι επίσης γραμμένο πως : Δε θα προκαλέσεις τον Κύριο , το Θεό σου » .
40004008	Ξανά ο διάβολος τον παίρνει μαζί του σ' ένα πολύ ψηλό βουνό και του δείχνει όλα τα βασίλεια του κόσμου και τη δόξα τους
40004009	και του λέει : « Όλα αυτά σ' εσένα θα τα δώσω , αν πέσεις και με προσκυνήσεις » .
40004010	Τότε λέει σ' αυτόν ο Ιησούς : « Φύγε Σατανά ! Γιατί η Γραφή λέει : Τον Κύριο , το Θεό σου θα προσκυνήσεις και μόνο αυτόν θα λατρέψεις » .
40004011	Τότε τον άφησε ο διάβολος , και ήρθαν άγγελοι κοντά του και τον υπηρετούσαν .
40004012	Στο μεταξύ άκουσε ο Ιησούς πως συνέλαβαν τον Ιωάννη και αναχώρησε στη Γαλιλαία .
40004013	Άφησε όμως τη Ναζαρέτ και ήρθε και εγκαταστάθηκε στην παράκτια Καπερναούμ , στην περιοχή του Ζαβουλών και του Νεφθαλείμ ,
40004014	έτσι που να βρει την εκπλήρωσή της η προφητεία του προφήτη Ησαΐα , που λέει :
40004015	« Στην πατρίδα του Ζαβουλών και στην πατρίδα του Νεφθαλείμ , πάνω στον παράκτιο δρόμο , πέρα από τον Ιορδάνη , στη Γαλιλαία που κατοικείται από εθνικούς ,
40004016	ο λαός που παρέμενε στο σκοτάδι είδε φως λαμπρό , και για κείνους που παρέμεναν σε τόπο και σκιά θανάτου , φως ανέτειλε γι' αυτούς » .
40004017	Από τότε άρχισε ο Ιησούς να κηρύττει και να λέει : « Μετανοείτε , γιατί έχει φτάσει η βασιλεία των ουρανών » .
40004018	Περπατώντας λοιπόν κοντά στη λίμνη της Γαλιλαίας είδε δύο αδελφούς , το Σίμωνα , που τον αποκαλούσαν Πέτρο , και τον αδελφό του τον Ανδρέα να ρίχνουν δίχτυ στη λίμνη , γιατί ήταν ψαράδες .
40004019	Και τους λέει : « Ακολουθήστε με και θα σας κάνω ψαράδες ανθρώπων » .
40004020	Κι εκείνοι εγκαταλείποντας αμέσως τα δίχτυα τον ακολούθησαν .
40004021	Προχωρώντας κατόπιν πιο πέρα , είδε άλλους δύο αδελφούς , τον Ιάκωβο το γιο του Ζεβεδαίου και τον αδελφό του τον Ιωάννη , μέσα στη βάρκα μαζί με το Ζεβεδαίο τον πατέρα τους να ετοιμάζουν τα δίχτυα , και τους κάλεσε .
40004022	Κι εκείνοι εγκαταλείποντας αμέσως τη βάρκα τους και τον πατέρα τους τον ακολούθησαν .
40004023	Έτσι , περιόδευε ο Ιησούς όλη τη Γαλιλαία διδάσκοντας στις συναγωγές τους και κηρύττοντας το Ευαγγέλιο της βασιλείας και θεραπεύοντας κάθε είδους αρρώστια και κάθε είδους πάθηση στο λαό .
40004024	Και η φήμη του διαδόθηκε σ' όλη τη Συρία , έτσι ώστε έφεραν όλους εκείνους που δεν ήταν καλά στην υγεία τους και υπέφεραν από διάφορες αρρώστιες και βάσανα : και δαιμονισμένους , και επιληπτικούς και παράλυτους , τους οποίους και θεράπευσε .
40004025	Έτσι , τον ακολούθησαν πολλά πλήθη από τη Γαλιλαία και τη Δεκάπολη και τα Ιεροσόλυμα και την Ιουδαία και πέρα από τον Ιορδάνη .
40005001	Όταν είδε τα πλήθη ανέβηκε στο βουνό και , αφού κάθισε , τον πλησίασαν οι μαθητές του .
40005002	Τότε άνοιξε το στόμα του και άρχισε να τους διδάσκει λέγοντας :
40005003	« Μακάριοι όσοι νιώθουν την πνευματική τους φτώχεια , γιατί σ' αυτούς ανήκει η βασιλεία των ουρανών .
40005004	» Μακάριοι εκείνοι που πενθούν , γιατί αυτοί θα παρηγορηθούν .
40005005	» Μακάριοι οι πράοι , γιατί αυτοί θα κληρονομήσουν τη γη .
40005006	» Μακάριοι όσοι πεινούν και διψούν για τη δικαιοσύνη , γιατί αυτοί θα χορτάσουν .
40005007	» Μακάριοι οι ελεήμονες , γιατί αυτοί θα ελεηθούν .
40005008	» Μακάριοι οι καθαροί στην καρδιά , γιατί αυτοί θα δουν το Θεό .
40005009	» Μακάριοι οι ειρηνοποιοί , γιατί αυτοί θα ονομαστούν γιοι του Θεού .
40005010	» Μακάριοι όσοι διώκονται επειδή εφαρμόζουν τη δικαιοσύνη , γιατί σ' αυτούς ανήκει η βασιλεία των ουρανών .
40005011	» Μακάριοι είστε όταν σας προσβάλουν και σας κατατρέξουν και πουν , ψευδόμενοι , κάθε είδους κακόβουλο λόγο εναντίον σας , επειδή είστε δικοί μου .
40005012	» Να χαίρεστε και να αγάλλεστε , γιατί θα είναι πολύς ο μισθός σας στους ουρανούς . Άλλωστε έτσι κατέτρεξαν τους προφήτες που έζησαν πριν από σας » .
40005013	« Εσείς είστε το αλάτι της γης . Κι αν το αλάτι χάσει τις ιδιότητές του με τι θα αλατιστεί ; Σε τίποτε δε χρησιμεύει πια και δεν απομένει παρά να πεταχτεί έξω και να καταπατιέται από τους ανθρώπους .
40005014	» Εσείς είστε το φως του κόσμου . Δεν είναι δυνατόν να κρυφτεί μια πόλη που είναι χτισμένη πάνω σε βουνό .
40005015	Ούτε και θέτουν κάτω από το μόδι ένα λυχνάρι , όταν το ανάψουν , αλλά το θέτουν στο λυχνοστάτη και φέγγει σε όλους εκείνους που είναι μέσα στο σπίτι .
40005016	Έτσι να λάμψει το φως σας μπροστά στους ανθρώπους , ώστε να δουν τα καλά σας έργα και να δοξάσουν τον ουράνιο Πατέρα σας » .
40005017	« Μη νομίσετε ότι ήρθα να καταργήσω το νόμο ή τους προφήτες . Δεν ήρθα να καταργήσω , αλλά να εκπληρώσω .
40005018	Γιατί , σας βεβαιώνω πως μέχρι που να αφανιστούν ο ουρανός και η γη , ούτε ένα γιώτα ούτε ένας τόνος δεν πρόκειται να καταργηθεί από το νόμο , ώσπου να πραγματοποιηθούν όλα .
40005019	Όποιος , λοιπόν , αθετήσει έστω και μια από τις πιο μικρές τούτες εντολές και διδάξει τους άλλους να κάνουν το ίδιο , αυτός θα ονομαστεί πολύ μικρός στη βασιλεία των ουρανών . Όποιος όμως τις εφαρμόσει και τις διδάξει , αυτός θα ονομαστεί μεγάλος στη βασιλεία των ουρανών .
40005020	» Γιατί , σας λέω πως , αν η δικαιοσύνη σας δεν ξεπεράσει κατά πολύ τη δικαιοσύνη των δασκάλων του νόμου και των Φαρισαίων , δε θα μπείτε στη βασιλεία των ουρανών .
40005021	» Ακούσατε πως δόθηκε στους αρχαίους η εντολή : Να μη διαπράξεις φόνο - συνεπώς , όποιος διαπράξει φόνο θα κηρυχτεί ένοχος στην Κρίση .
40005022	Εγώ όμως σας λέω , πως ο καθένας που οργίζεται αδικαιολόγητα κατά του αδελφού του , θα κηρυχτεί ένοχος στην Κρίση . Και όποιος αποκαλέσει ηλίθιο τον αδελφό του , θα κηρυχτεί ένοχος στο Δικαστήριο . Και όποιος τον πει βλάκα , θα κηρυχτεί ένοχος για τη γέεννα της φωτιάς .
40005023	» Συνεπώς , αν προσφέρεις το δώρο σου στο θυσιαστήριο , κι εκεί θυμηθείς πως ο αδελφός σου έχει κάτι σε βάρος σου ,
40005024	άφησέ το εκεί το δώρο σου , μπροστά στο θυσιαστήριο , και πήγαινε πρώτα να συμφιλιωθείς με τον αδελφό σου και τότε μόνο να έρθεις να προσφέρεις το δώρο σου .
40005025	Βιάσου να δείξεις καλές διαθέσεις στον αντίδικό σου όσο ακόμα βρίσκεσαι μαζί του στο δρόμο , για να μη σε παραδώσει ο αντίδικός σου στο δικαστή και ο δικαστής σε παραδώσει στο δεσμοφύλακα και ριχτείς στη φυλακή .
40005026	Σε βεβαιώνω πως δε θα βγεις από εκεί μέχρι που να ξεπληρώσεις και την τελευταία δεκάρα » .
40005027	« Ακούσατε πως δόθηκε στους αρχαίους η εντολή : Μη μοιχέψεις .
40005028	Εγώ όμως σας λέω πως , όποιος κοιτάει γυναίκα παρακινούμενος από σαρκική επιθυμία , έχει κιόλας διαπράξει μοιχεία μαζί της μέσα στην καρδιά του .
40005029	Γι' αυτό , αν σε σκανδαλίζει το δεξί σου μάτι , βγάλε το και πέταξέ το από πάνω σου , γιατί σε συμφέρει να χαθεί ένα από τα μέλη σου , παρά να πεταχτεί ολόκληρο το σώμα σου στη γέεννα .
40005030	Κι αν το δεξί σου χέρι σε σκανδαλίζει , κόψε το και πέταξέ το από πάνω σου , γιατί σε συμφέρει να χαθεί ένα από τα μέλη σου , παρά να πεταχτεί ολόκληρο το σώμα σου στη γέεννα » .
40005031	« Ειπώθηκε ακόμα πως : Όποιος χωρίσει τη γυναίκα του , να της δώσει γραπτό διαζύγιο .
40005032	Εγώ όμως σας λέω πως , όποιος χωρίσει τη γυναίκα του για κάθε άλλο λόγο εκτός από πορνεία , την κάνει μοιχαλίδα , και όποιος παντρευτεί χωρισμένη γίνεται μοιχός » .
40005033	« Ακούσατε επίσης , πως δόθηκε στους αρχαίους η εντολή : Να μην αθετήσεις τους όρκους σου , αλλά να αποδώσεις στον Κύριο όσα ορκίστηκες .
40005034	Εγώ όμως σας λέω να μην ορκιστείτε καθόλου · μήτε στον ουρανό , γιατί είναι θρόνος του Θεού ·
40005035	μήτε στη γη , γιατί είναι ακουμπιστήρι των ποδιών του · μήτε στα Ιεροσόλυμα , γιατί είναι πόλη του μεγάλου βασιλιά .
40005036	Μήτε στο κεφάλι σου να ορκιστείς , γιατί δεν μπορείς ούτε μια τρίχα του να την κάνεις άσπρη ή μαύρη .
40005037	Ο λόγος σας λοιπόν να σημαίνει ναι , όταν λέτε ναι , και όχι , όταν λέτε όχι , γιατί καθετί πέρα απ' αυτά πηγάζει από τον πονηρό » .
40005038	« Ακούσατε πως ειπώθηκε : Μάτι σου έβγαλαν , μάτι να βγάλεις · δόντι σου έβγαλαν , δόντι να βγάλεις .
40005039	Εγώ όμως σας λέω να μην αντιστέκεστε στον κακόβουλο αλλά όποιος σε χτυπήσει στο δεξί μάγουλο , στρέψε του και το άλλο .
40005040	Και σ' εκείνον που θέλει να σε πάει στο δικαστήριο και να σου πάρει το πουκάμισο , άφησέ του και το σακάκι σου .
40005041	Και όποιος σε αγγαρέψει ένα μίλι , πήγαινε μαζί του δυο μίλια .
40005042	Σ' εκείνον που σου ζητά δίνε κι εκείνον που θέλει να δανειστεί από σένα μην τον αποστραφείς » .
40005043	« Ακούσατε πως δόθηκε η εντολή : Να αγαπήσεις τον πλησίον σου και να μισήσεις τον εχθρό σου .
40005044	Εγώ όμως σας λέω να αγαπάτε τους εχθρούς σας , να ευλογείτε εκείνους που σας καταριούνται , να φέρεστε καλά σ' εκείνους που σας μισούν και να προσεύχεστε για εκείνους που σας προσβάλλουν και σας κατατρέχουν ,
40005045	για να γίνετε γιοι του Πατέρα σας του ουράνιου , γιατί αυτός τον ήλιο του τον ανατέλλει σε κακούς και σε καλούς , και δίνει τη βροχή σε δίκαιους και σε άδικους .
40005046	Άλλωστε , αν αγαπήσετε μόνο εκείνους που σας αγαπούν , ποια θα είναι η ανταμοιβή σας ; Το ίδιο δεν κάνουν και οι τελώνες ;
40005047	Και αν χαιρετάτε τους αδελφούς σας μόνο , τι παραπάνω κάνετε ; Μήπως δεν κάνουν το ίδιο και οι τελώνες ;
40005048	Εσείς , λοιπόν , θα είστε τέλειοι , ακριβώς όπως ο Πατέρας σας ο ουράνιος είναι τέλειος » .
40006001	« Προσέχετε να μην κάνετε την ελεημοσύνη σας μπροστά στους ανθρώπους για να επιδειχτείτε σ' αυτούς . Διαφορετικά , μισθό από τον Πατέρα σας τον ουράνιο δε θα έχετε .
40006002	» Όταν , λοιπόν , κάνεις ελεημοσύνη , μην το διατυμπανίσεις όπου πας , όπως κάνουν οι υποκριτές στις συναγωγές και στους δρόμους για να δοξαστούν από τους ανθρώπους . Σας βεβαιώνω , πως αυτοί έχουν κιόλας πληρωθεί ολόκληρη την αμοιβή τους .
40006003	Εσύ , όμως , όταν κάνεις ελεημοσύνη , να μην ξέρει το αριστερό σου χέρι τι κάνει το δεξί σου ,
40006004	έτσι που η ελεημοσύνη σου να μείνει κρυφή . Και ο Πατέρας σου , που βλέπει τα κρυφά , θα σου το ανταποδώσει φανερά » .
40006005	« Κι όταν προσεύχεσαι , μην είσαι σαν τους υποκριτές , που τους αρέσει στις γωνιές των πλατειών και στις συναγωγές να στέκονται και να προσεύχονται για να επιδειχτούν στους ανθρώπους . Σας βεβαιώνω πως έχουν κιόλας πάρει ολόκληρη την αμοιβή τους .
40006006	Εσύ απεναντίας , όταν θέλεις να προσευχηθείς , μπες στο δωμάτιό σου και , αφού κλείσεις την πόρτα σου , προσευχήσου κρυφά στον Πατέρα σου , που είναι παρών παντού . Και ο Πατέρας σου , που βλέπει τι κάνεις στα κρυφά , θα σε ανταμείψει φανερά .
40006007	Και όταν προσεύχεστε , μην περιττολογείτε όπως κάνουν οι ειδωλολάτρες , γιατί νομίζουν πως χάρη στην πολυλογία τους θα εισακουστούν .
40006008	Λοιπόν , μη μοιάσετε σ' αυτούς , γιατί ξέρει ο Πατέρας σας τι είναι εκείνα που χρειάζεστε , προτού εσείς του τα ζητήσετε » .
40006009	« Εσείς λοιπόν , να προσεύχεστε έτσι : Πατέρα μας ουράνιε , Ας αγιαστεί τ' όνομά σου .
40006010	Ας έρθει η βασιλεία σου . Ας γίνει το θέλημά σου και στη γη έτσι όπως γίνεται στον ουρανό .
40006011	Δώσε μας σήμερα το καθημερινό ψωμί μας .
40006012	Και συγχώρησέ μας τις αμαρτίες μας , όπως κι εμείς συγχωρούμε εκείνους που αμάρτησαν σε βάρος μας .
40006013	Και μη μας αφήσεις να μπούμε σε πειρασμό , αλλά προστάτεψέ μας από τον πονηρό . Γιατί δική σου είναι η βασιλεία και η δύναμη και η δόξα στους αιώνες . Αμήν » .
40006014	« Γιατί , αν συγχωρήσετε στους ανθρώπους τα σφάλματά τους , θα συγχωρήσει και τα δικά σας ο Πατέρας σας ο ουράνιος .
40006015	Αν όμως δε συγχωρήσετε στους ανθρώπους τα σφάλματά τους , ούτε ο Πατέρας σας θα συγχωρήσει τα δικά σας σφάλματα » .
40006016	« Και όταν νηστεύετε , μη γίνεστε σαν τους υποκριτές , που αλλοιώνουν την όψη του προσώπου τους για να φανούν στους ανθρώπους ότι νηστεύουν . Σας βεβαιώνω πως έχουν κιόλας πάρει ολόκληρη την αμοιβή τους .
40006017	Εσύ απεναντίας , όταν νηστεύεις , άλειψε το κεφάλι σου και πλύνε το πρόσωπό σου ,
40006018	για να μη φανείς στους ανθρώπους ότι νηστεύεις , αλλά στον Πατέρα σου που βλέπει τα κρυφά . Και ο Πατέρας σου που βλέπει τα κρυφά , θα σου το ανταποδώσει φανερά » .
40006019	« Μη θησαυρίζετε θησαυρούς στη γη , όπου ο σκόρος και η σκουριά καταστρέφουν και όπου κλέφτες κάνουν διαρρήξεις και κλέβουν .
40006020	Αντίθετα , να θησαυρίζετε για τους εαυτούς σας θησαυρούς στον ουρανό , όπου ούτε σκόρος καταστρέφει ούτε σκουριά και όπου κλέφτες δεν κάνουν διαρρήξεις ούτε κλέβουν .
40006021	Γιατί όπου είναι ο θησαυρός σας , εκεί θα είναι και η καρδιά σας » .
40006022	« Το λυχνάρι του σώματος είναι το μάτι . Συνεπώς , αν το μάτι σου είναι απονήρευτο , ολόκληρο το σώμα σου θα είναι φωτεινό .
40006023	Αν όμως το μάτι σου είναι πονηρό , τότε όλο το σώμα σου θα είναι σκοτεινό . Αν λοιπόν , το φως που υπάρχει μέσα σου είναι σκοτάδι , πόσο χειρότερο θα είναι το σκοτάδι ; » .
40006024	« Κανένας δεν μπορεί να υπηρετεί δύο κυρίους , γιατί ή θα μισήσει τον έναν και θα αγαπήσει τον άλλο ή θα προσηλωθεί στον έναν και θα καταφρονήσει τον άλλο . Δεν μπορείτε να υπηρετείτε και το Θεό και το Μαμωνά » .
40006025	« Γι' αυτό σας λέω , μην ανησυχείτε για τη ζωή σας , τι θα φάτε και τι θα πιείτε ούτε για το σώμα σας , τι θα ντυθείτε . Δεν είναι μήπως η ζωή σας πολυτιμότερη από την τροφή και το σώμα σας από τα ρούχα ;
40006026	Παρατηρήστε τα πουλιά τ' ουρανού που δε σπέρνουν ούτε θερίζουν ούτε συνάζουν σε αποθήκες , όμως ο Πατέρας σας ο ουράνιος τα τρέφει . Εσείς δε διαφέρετε πολύ περισσότερο απ' αυτά ;
40006027	Αλλά και ποιος από σας μπορεί , με το να ανησυχεί , να προσθέσει έστω και λίγα εκατοστά στη διάρκεια της ζωής του ;
40006028	Και για ρούχα τι ανησυχείτε ; Παρατηρήστε προσεκτικά τα κρίνα στην εξοχή και μάθετε πώς μεγαλώνουν . Ούτε κοπιάζουν ούτε γνέθουν .
40006029	Κι όμως , σας λέω , ούτε ο Σολομών με όλη του τη δόξα , δεν ντυνόταν σαν ένα απ' αυτά .
40006030	Κι αν της εξοχής το χορτάρι , που σήμερα υπάρχει και αύριο πετιέται στο φούρνο , ο Θεός το ντύνει έτσι , δε θα ντύσει πολύ περισσότερο εσάς , ολιγόπιστοι ;
40006031	Μην ανησυχείτε , λοιπόν , λέγοντας τι θα φάμε ή τι θα πιούμε ή τι θα ντυθούμε -
40006032	άλλωστε όλα αυτά τα επιδιώκουν οι ειδωλολάτρες - επειδή ξέρει ο Πατέρας σας ο ουράνιος ότι όλα αυτά τα χρειάζεστε .
40006033	Αντίθετα , να ζητάτε πρώτα τη βασιλεία του Θεού και τη δικαιοσύνη του , κι όλα αυτά θα σας προστεθούν .
40006034	Μην ανησυχείτε , λοιπόν , για την αυριανή ημέρα , γιατί η αυριανή ημέρα θα φροντίσει για τα δικά της . Αρκετό είναι για την κάθε μέρα το δικό της πρόβλημα » .
40007001	« Μην κρίνετε για να μην κριθείτε .
40007002	Γιατί με βάση το κριτήριο που κρίνετε θα κριθείτε και με βάση το μέτρο που μετράτε θα σας μετρηθεί .
40007003	Και γιατί βλέπεις το ξυλαράκι στο μάτι του αδελφού σου και δεν αντιλαμβάνεσαι το δοκάρι που είναι μέσα στο δικό σου το μάτι ;
40007004	Ή πώς θα πεις στον αδελφό σου , άφησε να βγάλω το ξυλαράκι από το μάτι σου , τη στιγμή που το δοκάρι βρίσκεται στο μάτι σου ;
40007005	Υποκριτή ! Βγάλε πρώτα το δοκάρι από το μάτι σου και τότε θα δεις καθαρά για να βγάλεις το ξυλαράκι από το μάτι του αδελφού σου » .
40007006	« Μη δώσετε αυτό που είναι άγιο στα σκυλιά ούτε να ρίξετε τα μαργαριτάρια σας μπροστά στους χοίρους , μήπως τα καταπατήσουν με τα πόδια τους και στραφούν και σας ξεσκίσουν » .
40007007	« Ζητάτε και θα σας δοθεί . Γυρεύετε και θα βρείτε . Χτυπάτε και θα σας ανοιχτεί .
40007008	Γιατί , ο καθένας που ζητάει , παίρνει κι εκείνος που γυρεύει , βρίσκει και σ' εκείνον που χτυπάει , θ' ανοιχτεί .
40007009	Ή μήπως υπάρχει κανένας από σας τους ανθρώπους , που , αν ο γιος του του ζητήσει ψωμί , αυτός θα του δώσει πέτρα ;
40007010	Ή αν του ζητήσει ψάρι θα του δώσει φίδι ;
40007011	Αν λοιπόν εσείς , παρόλο που είστε πονηροί , ξέρετε να δίνετε ωφέλιμα πράγματα στα παιδιά σας , σκεφτείτε πόσο περισσότερο ο Πατέρας σας ο ουράνιος θα δώσει ωφέλιμα πράγματα σ' εκείνους που του ζητούνε » .
40007012	« Συνεπώς , όλα όσα θέλετε να κάνουν σ' εσάς οι άνθρωποι , αυτά να κάνετε κι εσείς σ' αυτούς , γιατί αυτός είναι ο κανόνας που διέπει το νόμο και τους προφήτες » .
40007013	« Μπείτε από τη στενή πύλη , γιατί , επειδή είναι πλατιά η πύλη και ευρύχωρος ο δρόμος που οδηγεί στο χαμό , πολλοί είναι εκείνοι που μπαίνουν απ' αυτήν .
40007014	Κι επειδή είναι στενή η πύλη και στενόχωρος ο δρόμος που οδηγεί στη ζωή , λίγοι είναι εκείνοι που τη βρίσκουν » .
40007015	« Και να φυλάγεστε από τους ψευδοπροφήτες , που σας πλησιάζουν ντυμένοι σαν πρόβατα αλλ' από μέσα είναι λύκοι αρπαχτικοί .
40007016	Από τους καρπούς τους θα τους αναγνωρίσετε . Μήπως μαζεύουν σταφύλια από αγκάθια ή σύκα από τριβόλια ;
40007017	Έτσι , κάθε καλό δέντρο κάνει καλούς καρπούς , ενώ το σάπιο δέντρο κάνει κακούς καρπούς .
40007018	Δεν μπορεί ένα καλό δέντρο να κάνει κακούς καρπούς , ούτε ένα σάπιο δέντρο να κάνει καλούς καρπούς .
40007019	Κάθε δέντρο που δεν κάνει καλό καρπό , το κόβουν και το πετούν στη φωτιά .
40007020	Επομένως , από τους καρπούς τους θα τους αναγνωρίσετε » .
40007021	« Στη βασιλεία των ουρανών δε θα μπει ο καθένας που μου λέει : Κύριε , Κύριε , αλλά όποιος κάνει το θέλημα του Πατέρα μου του ουράνιου .
40007022	Πολλοί θα μου πουν εκείνη την ημέρα : Κύριε , Κύριε , στο δικό σου όνομα δεν κηρύξαμε και στο δικό σου όνομα δε βγάλαμε δαιμόνια και στο δικό σου όνομα δεν κάναμε πολλά θαυμαστά έργα ;
40007023	Και τότε θα τους πω : Ποτέ δε σας γνώρισα , φύγετε από μένα εσείς που το έργο σας είναι η ανομία » .
40007024	« Καθέναν λοιπόν , που ακούει τα λόγια μου τούτα και τα εκτελεί , θα τον παρομοιάσω με φρόνιμο άνθρωπο , που έχτισε το σπίτι του πάνω στην πέτρα .
40007025	Και κατέβηκε η βροχή και ήρθαν τα ποτάμια και φύσηξαν οι άνεμοι και έπεσαν με ορμή πάνω στο σπίτι εκείνο , μα δεν γκρεμίστηκε , γιατί είχε θεμελιωθεί επάνω στην πέτρα .
40007026	Απεναντίας , καθένας που ακούει τα λόγια μου τούτα και δεν τα εφαρμόζει , θα μοιάσει σε ανόητο άνθρωπο , που έχτισε το σπίτι του επάνω στην άμμο .
40007027	Και κατέβηκε η βροχή και ήρθαν τα ποτάμια και φύσηξαν οι άνεμοι και χτύπησαν το σπίτι εκείνο και τότε έπεσε και ήταν το πέσιμό του ολοκληρωτικό » .
40007028	Όταν τέλειωσε ο Ιησούς τα λόγια αυτά , τα πλήθη εκδήλωναν την έκπληξή τους για τη διδαχή του .
40007029	Γιατί τους δίδασκε με τρόπο που έδειχνε πως έχει εξουσία και όχι όπως οι νομοδιδάσκαλοι .
40008001	Κι όταν κατέβηκε από το βουνό , τον ακολούθησαν πολλά πλήθη .
40008002	Εμφανίστηκε τότε ένας λεπρός , που ήρθε και τον προσκυνούσε λέγοντας : « Κύριε , αν θέλεις μπορείς να με καθαρίσεις » .
40008003	Κι ο Ιησούς άπλωσε το χέρι του και τον άγγιξε λέγοντάς του : « Θέλω , καθαρίσου » . Κι αμέσως καθαρίστηκε η λέπρα του .
40008004	Του λέει τότε ο Ιησούς : « Πρόσεξε , μην το πεις σε κανέναν , μόνο πήγαινε να σε δει ο ιερέας και πρόσφερε το δώρο που πρόσταξε ο Μωυσής σαν αποδεικτική μαρτυρία γι' αυτούς » .
40008005	Κι όταν μπήκε στην Καπερναούμ , τον πλησίασε ένας εκατόνταρχος , που τον παρακαλούσε λέγοντας :
40008006	« Κύριε , ο δούλος μου είναι κατάκοιτος στο σπίτι από παράλυση , και βασανίζεται φριχτά » .
40008007	Του λέει ο Ιησούς : « Θα έρθω εγώ και θα τον γιατρέψω » .
40008008	Μα ο εκατόνταρχος αποκρίθηκε : « Κύριε , δεν είμαι άξιος να μπεις κάτω από τη στέγη μου , αλλά μια προσταγή δώσε μονάχα και θα γιατρευτεί ο δούλος μου .
40008009	Γιατί είμαι κι εγώ κάτω από εξουσία κι έχω στρατιώτες στις διαταγές μου , και λέω στον έναν : πήγαινε , και πηγαίνει , και στον άλλο : έλα , κι έρχεται , και στο δούλο μου : κάνε τούτο , και το κάνει » .
40008010	Και σαν τ' άκουσε αυτό ο Ιησούς , θαύμασε και είπε σ' αυτούς που τον ακολουθούσαν : « Πραγματικά , σας λέω , ούτε στον Ισραήλ δε βρήκα τόση πίστη .
40008011	Και σας λέω τούτο : ότι θα έρθουν πολλοί από ανατολή και δύση και θα καθίσουν μαζί με τον Αβραάμ και τον Ισαάκ και τον Ιακώβ στο γιορταστικό τραπέζι στη βασιλεία των ουρανών ,
40008012	ενώ οι κληρονόμοι της βασιλείας θα πεταχτούν στο σκοτάδι το πιο βαθύ και απόμακρο . Εκεί θα είναι το κλάμα και το τρίξιμο των δοντιών » .
40008013	Είπε κατόπιν ο Ιησούς στον εκατόνταρχο : « πήγαινε , κι όπως πίστεψες έτσι ας γίνει για σένα » . Και γιατρεύτηκε ο δούλος του την ώρα εκείνη .
40008014	Κι όταν ήρθε ο Ιησούς στο σπίτι του Πέτρου , είδε την πεθερά του να είναι κατάκοιτη και με πυρετό .
40008015	Της άγγιξε τότε το χέρι της κι έπεσε ο πυρετός της και σηκώθηκε και τους υπηρετούσε .
40008016	Και σαν έφτασε το δειλινό , του έφεραν πολλούς δαιμονισμένους , και έβγαλε τα πνεύματα με πρόσταγμα και γιάτρεψε όλους τους αρρώστους ,
40008017	έτσι που να εκπληρωθεί η προφητεία του Ησαΐα του προφήτη που λέει : « Αυτός πήρε τις ασθένειές μας και σήκωσε τις αρρώστιες μας » .
40008018	Και σαν είδε ο Ιησούς γύρω του πλήθη πολλά , πρόσταξε να πάνε στην αντίπερα όχθη της λίμνης .
40008019	Τον πλησίασε τότε ένας νομοδιδάσκαλος και του είπε : « Δάσκαλε , θα σε ακολουθήσω όπου κι αν πας » .
40008020	Του λέει ο Ιησούς : « Οι αλεπούδες έχουν κρυψώνες και τα πουλιά τ' ουρανού έχουν φωλιές , μα ο Γιος του Ανθρώπου δεν έχει πού να γείρει το κεφάλι του » .
40008021	Άλλος πάλι , από τους μαθητές του , είπε : « Κύριε , επίτρεψέ μου πρώτα να πάω να θάψω τον πατέρα μου » .
40008022	Αλλ' ο Ιησούς του είπε : « Ακολούθα με και άφησε τους νεκρούς να θάψουν τους δικούς τους νεκρούς » .
40008023	Και όταν μπήκε στο πλοίο , τον ακολούθησαν οι μαθητές του .
40008024	Ξέσπασε τότε μεγάλη τρικυμία στη λίμνη , τόσο που το πλοίο σκεπαζόταν από τα κύματα . Αυτός όμως κοιμόταν .
40008025	Ήρθαν τότε οι μαθητές του κοντά του και τον ξύπνησαν λέγοντας : « Κύριε , σώσε μας ! Χανόμαστε ! » .
40008026	Και τους λέει : « Γιατί είστε δειλοί , ολιγόπιστοι ; » . Έπειτα σηκώθηκε και επέπληξε τους ανέμους και τη λίμνη , κι έγινε απόλυτη γαλήνη .
40008027	Και απόρησαν οι άνθρωποι κι έλεγαν : « Ποιος άραγε νάναι αυτός , που και οι άνεμοι και η λίμνη τον υπακούνε ; » .
40008028	Κι όταν έφτασε στην αντίπερα όχθη της λίμνης , στη χώρα των Γαδαρηνών , τον συνάντησαν δύο δαιμονισμένοι που έρχονταν από τα μνήματα . Ήταν τόσο άγριοι , που κανένας δεν τολμούσε να περάσει από εκείνον το δρόμο .
40008029	Κι είπαν αυτοί κραυγάζοντας : « Τι σχέση έχουμε εμείς με σένα Ιησού , Γιε του Θεού ; Ήρθες εδώ πρόωρα να μας βασανίσεις ; » .
40008030	Στο μεταξύ σε μεγάλη απόσταση απ' αυτούς υπήρχε ένα κοπάδι χοίρων που έβοσκαν .
40008031	Τον παρακαλούσαν , λοιπόν , οι δαίμονες λέγοντας : « Αν μας βγάλεις , επίτρεψέ μας να πάμε στο κοπάδι των χοίρων » .
40008032	Και τους είπε : « Να πάτε » , κι εκείνοι βγήκαν και πήγαν στο κοπάδι των χοίρων , κι αμέσως όρμησε όλο το κοπάδι των χοίρων στον γκρεμό κι έπεσαν στη λίμνη και πνίγηκαν μέσα στα νερά .
40008033	Έφυγαν τότε οι βοσκοί και πήγαν στην πόλη και τα διηγήθηκαν όλα , και ό,τι έγινε με τους δαιμονισμένους .
40008034	Όλη η πόλη βγήκε τότε σε συνάντηση του Ιησού . Κι όταν τον είδαν , τον παρακάλεσαν να φύγει από τη δική τους περιοχή .
40009001	Μπήκε τότε στο πλοίο , διέσχισε τη λίμνη και ήρθε στην ιδιαίτερη πόλη του .
40009002	Εκεί λοιπόν του έφεραν , ξαπλωμένο στο κρεβάτι , έναν παράλυτο . Και σαν είδε ο Ιησούς την πίστη τους , είπε στον παράλυτο : « Παιδί μου , πάρε θάρρος ! Οι αμαρτίες σου έχουν συγχωρηθεί » .
40009003	Τότε μερικοί από τους νομοδιδάσκαλους είπαν μέσα τους : « Αυτός εδώ βλαστημάει » !
40009004	Ο Ιησούς , όμως , που κατάλαβε τους διαλογισμούς τους , είπε : « Γιατί εσείς σκέφτεστε πονηρά μέσα στις καρδιές σας ;
40009005	Επιτέλους τι είναι ευκολότερο να πω : Έχουν συγχωρηθεί οι αμαρτίες σου ή να πω : Σήκω και περπάτα ;
40009006	Για να μάθετε όμως , ότι ο Γιος του Ανθρώπου έχει εξουσία να συγχωρεί αμαρτίες πάνω στη γη » - λέει τότε απευθυνόμενος στον παράλυτο : « Σήκω , πάρε το κρεβάτι σου και πήγαινε στο σπίτι σου » .
40009007	Σηκώθηκε τότε και πήγε στο σπίτι του .
40009008	Και σαν το είδαν αυτό τα πλήθη , θαύμασαν και δόξασαν το Θεό που έδωσε τέτοια εξουσία στους ανθρώπους .
40009009	Και περνώντας ο Ιησούς από εκεί , είδε να κάθεται στο τελωνείο κάποιος που λεγόταν Ματθαίος , και του λέει : « Ακολούθα με » . Σηκώθηκε τότε εκείνος και τον ακολούθησε .
40009010	Κάποτε , πάλι , καθώς αυτός έτρωγε στο σπίτι , εμφανίστηκαν πολλοί τελώνες και αμαρτωλοί που ήρθαν και κάθισαν στο τραπέζι μαζί με τον Ιησού και τους μαθητές του .
40009011	Και σαν το είδαν αυτό οι Φαρισαίοι , είπαν στους μαθητές του : « Γιατί ο δάσκαλός σας τρώει μαζί με τους τελώνες και τους αμαρτωλούς ; » .
40009012	Το άκουσε όμως ο Ιησούς και τους είπε : « Δεν είναι οι υγιείς που χρειάζονται γιατρό , αλλά εκείνοι που πάσχουν .
40009013	Πηγαίνετε , λοιπόν , να μάθετε τι σημαίνει : Έλεος θέλω και όχι θυσία , γιατί δεν ήρθα να καλέσω δικαίους αλλά αμαρτωλούς σε μετάνοια » .
40009014	Τότε έρχονται σ' αυτόν οι μαθητές του Ιωάννη και του λένε : « Γιατί ενώ εμείς και οι Φαρισαίοι νηστεύουμε τόσο πολύ , οι δικοί σου μαθητές δε νηστεύουν ; » .
40009015	Και ο Ιησούς τους είπε : « Μήπως είναι δυνατόν οι προσκαλεσμένοι σε γάμο να πενθούνε όσο είναι μαζί τους ο γαμπρός ; Θάρθουν όμως μέρες , που θα αποχωριστεί απ' αυτούς ο γαμπρός , και τότε θα νηστέψουν .
40009016	Κανένας δε βάζει για μπάλωμα ένα κομμάτι καινούργιου υφάσματος , που δεν έχει καν μουσκευθεί , σε παλιό ρούχο , γιατί μαζεύει το μπάλωμα τραβώντας το παλιό ρούχο και γίνεται χειρότερο το σκίσιμο .
40009017	Ούτε βάζουν φρέσκο κρασί σε παλιά ασκιά , γιατί διαφορετικά σκίζονται τα ασκιά και το κρασί χύνεται και τα ασκιά θα καταστραφούν . Αντίθετα , το φρέσκο κρασί το βάζουν σε καινούργια ασκιά και έτσι διατηρούνται και τα δυο » .
40009018	Κι ενώ τους τα έλεγε αυτά , εμφανίστηκε ένας άρχοντας , που τον πλησίασε και τον προσκυνούσε λέγοντάς του : « Η κόρη μου μόλις πέθανε , όμως έλα να βάλεις το χέρι σου πάνω της , και θα ζήσει » .
40009019	Σηκώθηκε τότε ο Ιησούς και τον ακολούθησε . Το ίδιο και οι μαθητές του .
40009020	Ήρθε τότε μια γυναίκα , που είχε αιμορραγία για δώδεκα χρόνια , τον πλησίασε από πίσω και άγγιξε την άκρη του ρούχου του .
40009021	Γιατί έλεγε μέσα της : « Και μόνο το ρούχο του αν αγγίξω , θα σωθώ » .
40009022	Κι ο Ιησούς , αφού γύρισε και την είδε , της είπε : « Θάρρος κόρη μου , η πίστη σου σε έσωσε » . Και γιατρεύτηκε η γυναίκα από εκείνη την ώρα !
40009023	Όταν έφτασε ο Ιησούς στο σπίτι του άρχοντα και είδε εκείνους που έπαιζαν φλογέρα και τον κόσμο να μοιρολογεί ,
40009024	τους λέει : « Πηγαίνετε , γιατί το κοριτσάκι δεν πέθανε , αλλά κοιμάται » . Και γελούσαν ειρωνικά σε βάρος του .
40009025	Κι όταν έβγαλαν τον κόσμο έξω , μπήκε αυτός μέσα , την έπιασε από το χέρι και το κοριτσάκι σηκώθηκε .
40009026	Και η είδηση αυτή διαδόθηκε σ' όλη εκείνη την περιοχή .
40009027	Και καθώς ο Ιησούς προχώρησε πιο πέρα , τον ακολούθησαν δυο τυφλοί φωνάζοντας : « Σπλαχνίσου μας , Γιε του Δαβίδ » .
40009028	Κι όταν έφτασε στο σπίτι , τον πλησίασαν οι τυφλοί . Τους λέει τότε ο Ιησούς : « Πιστεύετε ότι μπορώ να το κάνω αυτό ; » . Του λένε : « Ναι , Κύριε » .
40009029	Τότε άγγιξε τα μάτια τους λέγοντας : « Ας γίνει σε σας σύμφωνα με την πίστη σας » .
40009030	Και ανοίχτηκαν τα μάτια τους ! Μα ο Ιησούς τους πρόσταξε έντονα λέγοντάς τους : « Προσέξτε μην το μάθει κανένας » .
40009031	Εκείνοι , όμως , βγήκαν και τον διαφήμισαν σ' όλη εκείνη την περιοχή .
40009032	Και την ώρα που έβγαιναν αυτοί έξω , του έφεραν έναν δαιμονισμένο κωφάλαλο .
40009033	Και μόλις ο Ιησούς έβγαλε το δαιμόνιο , ο κωφάλαλος μίλησε κι όλοι θαύμασαν λέγοντας πως κάτι τέτοιο δε φάνηκε ποτέ άλλοτε στο Ισραήλ .
40009034	Μα οι Φαρισαίοι έλεγαν : « Μέσω του αρχηγού των δαιμονίων βγάζει τα δαιμόνια » .
40009035	Έτσι , λοιπόν , περιόδευε ο Ιησούς σ' όλες τις πόλεις και τα χωριά , διδάσκοντας στις συναγωγές τους και κηρύττοντας το καλό άγγελμα της βασιλείας και θεραπεύοντας κάθε αρρώστια και κάθε πάθηση ανάμεσα στο λαό .
40009036	Και σαν είδε τον κόσμο , ένιωσε συμπόνια γι' αυτούς , γιατί ήταν τυραννισμένοι και εγκαταλειμμένοι σαν πρόβατα χωρίς βοσκό .
40009037	Λέει τότε στους μαθητές του : « Ο θερισμός , είναι πολύς , μα οι εργάτες λίγοι .
40009038	Παρακαλέστε , λοιπόν , τον Κύριο του θερισμού , να βγάλει εργάτες για το θερισμό του » .
40010001	Κατόπιν φώναξε κοντά του τους δώδεκα μαθητές του και τους έδωσε εξουσία πάνω στα ακάθαρτα πνεύματα , έτσι που να μπορούν να τα βγάζουν και να θεραπεύουν κάθε αρρώστια και κάθε πάθηση .
40010002	Και τα ονόματα των δώδεκα αποστόλων είναι τα εξής : Πρώτος ο Σίμων , που αποκαλείται Πέτρος και ο αδελφός του ο Ανδρέας , ο Ιάκωβος , ο γιος του Ζεβεδαίου και ο αδελφός του ο Ιωάννης ,
40010003	ο Φίλιππος και ο Βαρθολομαίος , ο Θωμάς και ο Ματθαίος ο τελώνης , ο Ιάκωβος , ο γιος του Αλφαίου και ο Λεββαίος , που επονομάστηκε Θαδδαίος ,
40010004	ο Σίμων ο Κανανίτης και ο Ιούδας ο Ισκαριώτης , αυτός ο οποίος και τον κατάδωσε .
40010005	Αυτούς τους δώδεκα απέστειλε ο Ιησούς , αφού τους έδωσε οδηγίες λέγοντάς τους : « Μην πάρετε το δρόμο προς τα έθνη και σε πόλη Σαμαρειτών να μην μπείτε .
40010006	Πηγαίνετε , καλύτερα , στα πρόβατα τα χαμένα του λαού Ισραήλ .
40010007	Και περιοδεύοντας να κηρύττετε λέγοντας πως έχει πλησιάσει η βασιλεία των ουρανών .
40010008	Να γιατρεύετε αρρώστους , να καθαρίζετε λεπρούς , να ανασταίνετε νεκρούς , να βγάζετε δαιμόνια . Δωρεάν πήρατε , δωρεάν να δώσετε .
40010009	Μην έχετε χρυσό μήτε ασήμι μήτε χαλκό στα ζωνάρια σας .
40010010	Μην πάρετε σακίδιο για το δρόμο ούτε δύο χιτώνες ούτε παπούτσια ούτε ραβδί , γιατί την αξίζει ο εργάτης την τροφή του .
40010011	Και σε οποιαδήποτε πόλη ή χωριό κι αν μπείτε , εξετάστε να δείτε ποιος είναι άξιος εκεί , και σ' εκείνου το σπίτι να μείνετε ώσπου να αναχωρήσετε .
40010012	Και μπαίνοντας στο σπίτι , χαιρετήστε την οικογένεια .
40010013	Κι αν είναι άξιο το σπίτι , ας έρθει σ' αυτό η ειρήνη σας . Αν όμως δεν είναι άξιο , η ειρήνη σας ας γυρίσει πίσω σε σας .
40010014	Κι αν κάποιος δε σας δεχτεί κι ούτε ακούσει τα λόγια σας , βγαίνοντας έξω από το σπίτι εκείνο ή την πόλη εκείνη , τινάξτε ακόμη και τη σκόνη από τα πόδια σας .
40010015	Πράγματι , σας λέω , επιεικέστερη θα είναι η τιμωρία στις πόλεις των Σοδόμων και των Γομόρρων την Ημέρα της Κρίσης , παρά στην πόλη εκείνη » .
40010016	« Βλέπετε , εγώ σας στέλνω σαν πρόβατα ανάμεσα σε λύκους . Να είστε , λοιπόν , προσεκτικοί σαν τα φίδια και άδολοι σαν τα περιστέρια .
40010017	Και να φυλάγεστε από τους ανθρώπους , γιατί θα σας παραδώσουν σε δικαστήρια και μέσα στις συναγωγές τους θα σας μαστιγώσουν .
40010018	Θα συρθείτε επίσης μπροστά σε ηγεμόνες και σε βασιλιάδες εξαιτίας μου , για να δοθεί μαρτυρία στους ίδιους και στα έθνη .
40010019	Όμως , όταν σας παραδίνουν , μη σας απασχολήσει το πώς θα μιλήσετε ή το τι θα πείτε , γιατί θα σας δοθεί εκείνη την ώρα τι θα πείτε ,
40010020	γιατί δεν είστε εσείς οι ίδιοι , που μιλάτε , αλλά είναι το Πνεύμα του Πατέρα σας εκείνο που μιλάει μέσα σας .
40010021	Ακόμα κι αδελφός τον αδελφό θα παραδώσει σε θάνατο κι ο πατέρας το παιδί του και θα επαναστατήσουν παιδιά ενάντια στους γονείς τους και θα τους σκοτώσουν .
40010022	Και θα σας μισούν όλοι εξαιτίας του ονόματός μου . Και όποιος αντέξει ως το τέλος , αυτός θα σωθεί .
40010023	Κι όταν σας καταδιώκουν σε μια πόλη , να φεύγετε στην άλλη . Πράγματι , σας λέω , δεν πρόκειται να τελειώσετε με τις πόλεις του Ισραήλ , ώσπου να έρθει ο Γιος του Ανθρώπου .
40010024	» Δεν υπάρχει μαθητής ανώτερος από το Δάσκαλό του ούτε δούλος ανώτερος από τον Κύριό του .
40010025	Αρκετό είναι για το μαθητή να γίνει όπως ο Δάσκαλός του και ο δούλος όπως ο Κύριός του . Αν τον οικοδεσπότη τον ονόμασαν Βεελζεβούλ , πόσο μάλλον τους δικούς του .
40010026	Μην τους φοβηθείτε λοιπόν . Άλλωστε δεν υπάρχει τίποτε καλυμμένο που δε θα αποκαλυφθεί , και μυστικό που δε θα φανερωθεί .
40010027	Αυτό που σας λέω στο σκοτάδι , να το πείτε στο φως , κι αυτό που ακούτε ψιθυριστά , κηρύξτε το από τις ταράτσες .
40010028	» Και μη φοβηθείτε αυτούς που σκοτώνουν το σώμα αλλά δεν μπορούν να σκοτώσουν την ψυχή . Απεναντίας , φοβηθείτε μάλλον εκείνον που μπορεί να κάνει και την ψυχή και το σώμα να χαθούν μέσα στη γέεννα .
40010029	Δεν πουλιούνται δυο σπουργίτια για ένα ασσάριο ; Κι όμως ούτε ένα απ' αυτά δεν πρόκειται να πέσει στη γη χωρίς να το επιτρέψει ο Πατέρας σας .
40010030	Προκειμένου μάλιστα για σας , ακόμα και οι τρίχες του κεφαλιού σας είναι όλες μετρημένες .
40010031	Μη φοβηθείτε λοιπόν , γιατί από πολλά σπουργίτια διαφέρετε εσείς » .
40010032	« Έτσι λοιπόν , όποιος με ομολογήσει μπροστά στους ανθρώπους , θα τον ομολογήσω κι εγώ μπροστά στον Πατέρα μου τον ουράνιο .
40010033	Όποιος , όμως , με αρνηθεί μπροστά στους ανθρώπους , θα τον αρνηθώ κι εγώ μπροστά στον Πατέρα μου τον ουράνιο » .
40010034	« Μη νομίσετε ότι ήρθα να φέρω ειρήνη πάνω στη γη . Δεν ήρθα να φέρω ειρήνη αλλά διχασμό .
40010035	Γιατί ήρθα να διχάσω το γιο ενάντια στον πατέρα του και την κόρη ενάντια στη μητέρα της και τη νύφη ενάντια στην πεθερά της .
40010036	Και εχθροί του ανθρώπου θα είναι τα μέλη της οικογένειάς του » .
40010037	« Όποιος αγαπάει τον πατέρα του ή τη μητέρα του περισσότερο από μένα , δεν είναι άξιος για μένα . Και όποιος αγαπάει το γιο ή την κόρη του περισσότερο από μένα , δεν είναι άξιος για μένα .
40010038	Και όποιος δεν παίρνει το σταυρό του να με ακολουθήσει , δεν είναι άξιος για μένα .
40010039	Όποιος βρει τη ζωή του , θα τη χάσει , κι όποιος τη χάσει για χάρη μου , θα τη βρει » .
40010040	« Όποιος δέχεται εσάς , εμένα δέχεται , και όποιος δέχεται εμένα , δέχεται εκείνον που με απέστειλε .
40010041	» Όποιος δέχεται έναν προφήτη , επειδή είναι προφήτης , αμοιβή προφήτη θα λάβει και όποιος δέχεται έναν πιστό , επειδή είναι πιστός , αμοιβή πιστού θα λάβει .
40010042	» Και όποιος δώσει σ' έναν από τους μικρούς αυτούς έστω κι ένα ποτήρι κρύο νερό , επειδή είναι μαθητής μου , σας βεβαιώνω πως δε θα χάσει την αμοιβή του » .
40011001	Κι όταν πια τέλειωσε ο Ιησούς τις οδηγίες που έδωσε στους δώδεκα μαθητές του , έφυγε από εκεί για να διδάξει και να κηρύξει στις πόλεις τους .
40011002	Στο μεταξύ , όταν άκουσε ο Ιωάννης στη φυλακή , τα έργα του Χριστού , έστειλε δύο από τους μαθητές του
40011003	με το ερώτημα : « Εσύ είσαι ο Μεσσίας που είναι να έρθει ή περιμένουμε άλλον ; » .
40011004	Και αποκρίθηκε ο Ιησούς και τους είπε : « Πηγαίνετε και διηγηθείτε στον Ιωάννη αυτά που ακούτε και βλέπετε :
40011005	Τυφλοί ξαναβλέπουν και κουτσοί περπατάνε . Λεπροί καθαρίζονται και κουφοί ακούνε . Νεκροί ανασταίνονται και φτωχοί ακούν χαρμόσυνο μήνυμα .
40011006	Και μακάριος όποιος δεν κλονιστεί από αμφιβολία για μένα » .
40011007	Και καθώς εκείνοι πήραν το δρόμο της επιστροφής , ο Ιησούς άρχισε να μιλάει στα πλήθη για τον Ιωάννη : « Τι βγήκατε να δείτε στην έρημο ; Ένα καλάμι που σαλεύεται από τον άνεμο ;
40011008	Αλλά τι βγήκατε τότε να δείτε ; Άνθρωπο ντυμένο με ρούχα πολυτελή ; Μα εκείνοι που φορούν πολυτελή ρούχα , στα παλάτια των βασιλιάδων βρίσκονται .
40011009	Αλλά τότε ; Τι βγήκατε να δείτε ; Προφήτη ; Σας λέω , Ναι ! Είναι μάλιστα περισσότερο κι από προφήτης .
40011010	Γιατί αυτός είναι εκείνος για τον οποίο γράφτηκε : Δες ! Εγώ στέλνω τον αγγελιαφόρο μου πριν από σένα . Κι αυτός θα προετοιμάσει το δρόμο που θα διαβείς » .
40011011	» Σας βεβαιώνω πως ως τώρα καμιά γυναίκα δεν έφερε στον κόσμο άνθρωπο που να υπήρξε μεγαλύτερος από τον Ιωάννη το Βαφτιστή . Κι όμως ο μικρότερος στη βασιλεία των ουρανών είναι μεγαλύτερος απ' αυτόν .
40011012	Από τις μέρες που παρουσιάστηκε ο Ιωάννης ως τώρα , η βασιλεία του Θεού προκαλεί εντονότατο ενδιαφέρον κι εκείνοι που εκδηλώνουν ένα τέτοιο ενδιαφέρον την αρπάζουν .
40011013	Διότι , ως τον ερχομό του Ιωάννη , όλοι οι προφήτες και ο νόμος φανέρωσαν το θέλημα του Θεού .
40011014	Κι αν θέλετε να το παραδεχτείτε , αυτός είναι ο Ηλίας που έμελλε να έρθει !
40011015	Όποιος έχει αυτιά ν' ακούει , ας ακούει » .
40011016	« Αλλά με τι να παρομοιάσω τη γενιά αυτή ; Είναι όμοια με παιδικές ομάδες που κάθονται στις πλατείες και φωνάζοντας η μια ομάδα στην άλλη λένε :
40011017	Φλογέρα σας παίξαμε και δε χορέψατε . Σας μοιρολογήσαμε και δεν κλάψατε .
40011018	Διότι ήρθε ο Ιωάννης , που ούτε τρώει ούτε πίνει , και λένε : Έχει δαιμόνιο !
40011019	Ήρθε ο Γιος του Ανθρώπου , ο οποίος και τρώει και πίνει , και λένε : Δείτε τον ! Είναι ένας άνθρωπος καλοφαγάς και κρασοπότης , φίλος τελωνών και αμαρτωλών ! Και δικαιώθηκε έτσι η σοφία από τα παιδιά της » .
40011020	Τότε άρχισε να κατακρίνει με λύπη τις πόλεις στις οποίες έγιναν τα περισσότερα θαύματά του , γιατί δε μετανόησαν , λέγοντας :
40011021	« Αλίμονό σου Χοραζίν ! Αλίμονό σου Βηθσαϊδά ! Γιατί αν τα θαύματα που έγιναν σ' εσάς , γίνονταν στην Τύρο και στη Σιδώνα , από καιρό τώρα θα είχαν μετανοήσει εκδηλώνοντας τη συντριβή τους με ρίξιμο στάχτης στα μαλλιά τους και φορώντας πένθιμη περιβολή .
40011022	Γι' αυτό σας λέω πως οι κάτοικοι της Τύρου και της Σιδώνας θα κριθούν επιεικέστερα την Ημέρα της Κρίσης απ' ό,τι εσείς !
40011023	Κι εσύ Καπερναούμ , που ως τα ουράνια υψώθηκες , ως τον άδη θα κατεβείς . Γιατί αν τα θαύματα που έγιναν σε σένα είχαν γίνει στα Σόδομα , θα είχαν διατηρηθεί μέχρι και σήμερα .
40011024	Κι όμως , σας λέω πως η ποινή που θα επιβληθεί στα Σόδομα την Ημέρα της Κρίσης θα είναι πιο υποφερτή από τη δική σου » .
40011025	Εκείνο τον καιρό ήταν , που ο Ιησούς είπε : « Σ' ευχαριστώ Πατέρα , Κύριε τ' ουρανού και της γης , γιατί τα απέκρυψες αυτά από σοφούς και συνετούς και τα φανέρωσες σε νήπια .
40011026	Ναι , Πατέρα , γιατί έτσι ήταν αρεστό σε σένα .
40011027	» Όλα παραδόθηκαν σε μένα από τον Πατέρα μου , και κανένας δε γνωρίζει τέλεια το Γιο , παρά μονάχα ο Πατέρας . Κι ούτε τον Πατέρα γνωρίζει κανένας τέλεια , παρά μονάχα ο Γιος , καθώς κι εκείνος στον οποίο θα ήθελε ο Γιος να τον φανερώσει .
40011028	» Σ' εμένα ελάτε όλοι όσοι κοπιάζετε κι είστε βαριά φορτωμένοι , κι εγώ θα σας αναπαύσω .
40011029	Βάλτε το ζυγό μου πάνω σας και διδαχτείτε από μένα , που είμαι πράος και ταπεινός στην καρδιά , και θα βρείτε ανάπαυση στις ψυχές σας .
40011030	Γιατί ο ζυγός μου είναι απαλός και το φορτίο μου ελαφρό » .
40012001	Εκείνο τον καιρό , ο Ιησούς περνούσε κάποιο Σάββατο μέσα από τα σπαρτά . Κι επειδή οι μαθητές του πείνασαν , άρχισαν να ξεσποριάζουν στάχυα και να τρώνε .
40012002	Όταν το είδαν αυτό οι Φαρισαίοι , του είπαν : « Κοίτα , οι μαθητές σου κάνουν κάτι που δεν επιτρέπεται να γίνεται την ημέρα του Σαββάτου » .
40012003	Τότε εκείνος τους είπε : « Δε διαβάσατε τι έκανε ο Δαβίδ , όταν πείνασε ο ίδιος και οι σύντροφοί του ;
40012004	Πώς μπήκε μέσα στο ναό του Θεού κι έφαγε τους άρτους της προθέσεως , που δεν επιτρεπόταν ούτε στον ίδιο ούτε στους συντρόφους του να φάνε , παρά μονάχα στους ιερείς ;
40012005	Ή μήπως δε διαβάσατε στο νόμο , ότι τα Σάββατα οι ιερείς παραβαίνουν , μέσα στο ναό , την αργία του Σαββάτου , χωρίς αυτό να τους κάνει ενόχους ;
40012006	Σας λέω , λοιπόν , πως εδώ είναι κάτι ανώτερο από το ναό .
40012007	Μα αν είχατε καταλάβει τι σημαίνει : Έλεος θέλω και όχι θυσία , δε θα καταδικάζατε αθώους .
40012008	Γιατί ο Γιος του Ανθρώπου είναι και του Σαββάτου ο κύριος » .
40012009	Κατόπιν έφυγε από εκεί και ήρθε στη συναγωγή τους .
40012010	Εκεί λοιπόν , είδαν έναν άνθρωπο με παράλυτο χέρι . Ρώτησαν τότε τον Ιησού αν επιτρέπεται να θεραπεύει κανείς την ημέρα του Σαββάτου , με σκοπό να βρουν κάτι να τον κατηγορήσουν .
40012011	Κι εκείνος τους είπε : « Υπάρχει άραγε κανένας ανάμεσά σας , που , αν έχει ένα μοναδικό πρόβατο κι αυτό πέσει σε λάκκο το Σάββατο , δε θα το πιάσει να το σηκώσει ;
40012012	Κι αλήθεια , τι σύγκριση μπορεί να γίνει μεταξύ ανθρώπου και προβάτου ; Επομένως , επιτρέπεται να κάνει κανείς το καλό την ημέρα του Σαββάτου » .
40012013	Έπειτα λέει στον άνθρωπο : « Τέντωσε το χέρι σου » . Και το τέντωσε και ξανάγινε γερό σαν το άλλο .
40012014	Τότε οι Φαρισαίοι βγήκαν έξω κι έκαναν σύσκεψη εναντίον του με σκοπό να τον αφανίσουν .
40012015	Αλλ' ο Ιησούς το αντιλήφθηκε κι έφυγε από εκεί . Τον ακολούθησαν όμως πολλά πλήθη κι όλους αυτούς τους γιάτρεψε ,
40012016	μα τους πρόσταξε αυστηρά να μην τον φανερώσουν .
40012017	Έτσι εκπληρώθηκε η προφητεία του Ησαΐα του προφήτη που λέει :
40012018	« Αυτός είναι ο δούλος μου , τον οποίο εξέλεξα . Ο αγαπητός μου , τον οποίο έκρινα άξιο για την εκδήλωση της εύνοιας της ψυχής μου . Σ' αυτόν θα δώσω το Πνεύμα μου και θα αναγγείλει κρίση στα έθνη .
40012019	Σε προστριβές δε θα έρθει ούτε θα βάλει τις φωνές ούτε θ' ακούσει κανένας τη φωνή του στις πλατείες .
40012020	Καλάμι που είναι ραγισμένο δε θα το σπάσει , και φιτίλι που καπνίζει δε θα το σβήσει ώσπου να οδηγήσει σε θρίαμβο τη δικαιοσύνη .
40012021	Και στο δικό του όνομα θα στηρίξουν την ελπίδα τους τα έθνη » .
40012022	Τότε του έφεραν έναν δαιμονισμένο τυφλό και κωφάλαλο , τον οποίο και γιάτρεψε , έτσι που ο τυφλός και κωφάλαλος και να μιλάει και να βλέπει .
40012023	Και κατάπληκτα όλα τα πλήθη έλεγαν : « Λέτε νάναι αυτός ο Γιος του Δαβίδ ; » .
40012024	Το άκουσαν όμως οι Φαρισαίοι και είπαν : « Αυτός δε βγάζει τα δαιμόνια , παρά μονάχα με τη μεσολάβηση του Βεελζεβούλ , του άρχοντα των δαιμόνων » !
40012025	Κι ο Ιησούς καταλαβαίνοντας τις σκέψεις τους , τους είπε : « Όποιο βασίλειο διχαστεί στρεφόμενο ενάντια στον εαυτό του , καταστρέφεται · και όποια πόλη ή οικογένεια διχαστεί στρεφόμενη ενάντια στον εαυτό της , δεν πρόκειται να ορθοποδήσει .
40012026	Κι αν ο Σατανάς εκτοπίζει το Σατανά , σημαίνει πως έχει διχαστεί εναντίον του εαυτού του . Πώς , λοιπόν , θα ορθοποδήσει η βασιλεία του ;
40012027	Κι αν εγώ βγάζω τα δαιμόνια με τη μεσολάβηση του Βεελζεβούλ , οι γιοι σας με τίνος τη μεσολάβηση τα βγάζουν ; Γι' αυτό , αυτοί θα γίνουν οι κριτές σας .
40012028	Αλλά αν εγώ βγάζω τα δαιμόνια με το Πνεύμα του Θεού , αυτό σημαίνει πως έφτασε κιόλας και βρίσκεται μπροστά σας η βασιλεία του Θεού .
40012029	Κι ακόμα , πώς μπορεί να μπει κάποιος στο σπίτι ενός δυνατού και να αρπάξει τα πράγματά του , αν προηγουμένως δε δέσει τον δυνατό ; Μόνο έτσι θα καταληστέψει το σπίτι του .
40012030	Όποιος δεν είναι μαζί μου , είναι εναντίον μου , κι όποιος δε μαζεύει μαζί μου , σκορπίζει » .
40012031	« Γι' αυτό σας λέω , κάθε αμαρτία και βλαστήμια θα συγχωρηθεί στους ανθρώπους αλλ' η βλαστήμια εναντίον του Πνεύματος δε θα συγχωρηθεί στους ανθρώπους .
40012032	Κι αν συμβεί να εκφραστεί κανείς εναντίον του Γιου του Ανθρώπου , θα του συγχωρηθεί . Αν όμως εκφραστεί κανείς εναντίον του Αγίου Πνεύματος , δε θα του συγχωρηθεί ούτε σε τούτη τη ζωή ούτε στη μελλοντική » .
40012033	« Ή θεωρήστε καλό το δέντρο και άρα καλό και τον καρπό του ή θεωρήστε σάπιο το δέντρο και άρα σάπιο και τον καρπό του , γιατί το δέντρο αναγνωρίζεται από τον καρπό του .
40012034	Γεννήματα φαρμακερών φιδιών ! Πώς μπορείτε να λέτε καλά λόγια αφού είστε κακόβουλοι ; Γιατί από της καρδιάς το περίσσευμα μιλάει το στόμα .
40012035	Ο καλός άνθρωπος από τον καλό θησαυρό του βγάζει καλά πράγματα κι ο κακόβουλος άνθρωπος από τον κακό θησαυρό του βγάζει κακά πράγματα .
40012036	Και σας βεβαιώνω πως για κάθε ανώφελο λόγο που θα πουν οι άνθρωποι , θα λογοδοτήσουν την Ημέρα της Κρίσης .
40012037	Γιατί με βάση τα λόγια σου θα αθωωθείς και με βάση τα λόγια σου θα καταδικαστείς » .
40012038	Τότε πήραν το λόγο μερικοί από τους νομοδιδάσκαλους και τους Φαρισαίους και του είπαν : « Δάσκαλε , θέλουμε να δούμε κάποιο αποδεικτικό σημάδι από σένα » .
40012039	Μα εκείνος τους αποκρίθηκε : « Γενιά κακόβουλη και μοιχαλίδα ! Σημάδι ζητάει επίμονα , αλλά σημάδι άλλο , πέρα από το σημάδι του προφήτη Ιωνά , δε θα της δοθεί .
40012040	Γιατί , όπως ήταν ο Ιωνάς μέσα στην κοιλιά του κήτους τρεις μέρες και τρεις νύχτες , έτσι θα είναι και ο Γιος του Ανθρώπου μέσα στην καρδιά της γης τρεις μέρες και τρεις νύχτες .
40012041	Οι κάτοικοι της Νινευή θ' αναστηθούν στην Κρίση μαζί με τη γενιά ετούτη και θα την κατακρίνουν , γιατί εκείνοι μετανόησαν με το κήρυγμα του Ιωνά . Κι όμως , να ! Εδώ υπάρχει κάποιος μεγαλύτερος από τον Ιωνά .
40012042	Η βασίλισσα του Νότου θα σηκωθεί στην Κρίση μαζί με τη γενιά αυτή και θα την κατακρίνει , γιατί εκείνη ήρθε από τα πέρατα της γης για ν' ακούσει τη σοφία του Σολομώντα . Κι όμως να ! Εδώ υπάρχει κάποιος μεγαλύτερος από το Σολομώντα » .
40012043	« Και όταν το ακάθαρτο πνεύμα βγει από τον άνθρωπο , περνάει από άνυδρους τόπους ζητώντας ξεκούραση μα δε βρίσκει .
40012044	Τότε λέει : Θα ξαναγυρίσω στο σπίτι μου , από το οποίο βγήκα . Και σαν έρθει , το βρίσκει άδειο , σκουπισμένο και στολισμένο .
40012045	Πηγαίνει τότε και παίρνει μαζί του άλλα εφτά πνεύματα χειρότερα από το ίδιο , και μπαίνουν και κατοικούν εκεί και γίνονται τα στερνά του ανθρώπου εκείνου χειρότερα από τα πρώτα . Το ίδιο θα γίνει και με τη γενιά ετούτη την πονηρή » .
40012046	Κι ενώ ακόμα συνέχιζε να μιλάει στα πλήθη , εμφανίστηκαν η μητέρα του και τ' αδέλφια του που ήρθαν και στέκονταν έξω θέλοντας να του μιλήσουν .
40012047	Του είπε , λοιπόν , κάποιος : « Η μητέρα σου και τ' αδέλφια σου ήρθαν και στέκονται έξω θέλοντας να σου μιλήσουν » .
40012048	Κι αποκρίθηκε εκείνος και είπε σ' αυτον που του το έλεγε : « Ποια είναι η μητέρα μου και ποια τ' αδέλφια μου ; » .
40012049	Κι απλώνοντας το χέρι του προς τους μαθητές του είπε : « Να , η μητέρα μου και τ' αδέλφια μου .
40012050	Γιατί όποιος κάνει το θέλημα του Πατέρα μου του ουράνιου , αυτός μού είναι αδελφός και αδελφή και μητέρα » .
40013001	Εκείνη την ημέρα είχε βγει ο Ιησούς από το σπίτι και καθόταν δίπλα στη λίμνη .
40013002	Μαζεύτηκε τότε γύρω του πολύς κόσμος , τόσο που χρειάστηκε ο ίδιος να μπει και να καθίσει μέσα σε μια βάρκα , ενώ όλο το πλήθος στεκόταν στο γιαλό .
40013003	Και τους μίλησε για πολλή ώρα με παραβολές λέγοντας : « Βγήκε ο σπορέας να σπείρει .
40013004	Κι ενώ έριχνε τους σπόρους , μερικοί απ' αυτούς έπεσαν δίπλα στο δρόμο και ήρθαν τα πουλιά και τους κατέφαγαν .
40013005	Κι άλλοι έπεσαν σε πετρώδη μέρη , όπου δεν υπήρχε πολύ χώμα , κι αμέσως φύτρωσαν , γιατί δεν υπήρχε βάθος γης .
40013006	Όμως , σαν ανέτειλε ο ήλιος κάηκαν κι επειδή δεν είχαν ρίζα ξεράθηκαν .
40013007	Κι άλλοι έπεσαν επάνω σε αγκάθια , και μεγάλωσαν τ' αγκάθια και τους έπνιξαν .
40013008	Άλλοι όμως έπεσαν σε γόνιμο έδαφος κι έδιναν καρπό , άλλος εκατό κι άλλος εξήντα κι άλλος τριάντα φορές περισσότερο .
40013009	Όποιος έχει αυτιά να ακούει , ας ακούει » .
40013010	Τον πλησίασαν τότε οι μαθητές του και του είπαν : « Γιατί τους μιλάς με παραβολές ; » .
40013011	Κι εκείνος αποκρίθηκε : « Γιατί σ' εσάς έχει δοθεί το προνόμιο να γνωρίσετε τα μυστήρια της βασιλείας των ουρανών , ενώ σ' εκείνους δεν έχει δοθεί .
40013012	Επειδή όποιος έχει , σ' αυτόν θα δοθεί και μάλιστα με το παραπάνω , όποιος όμως δεν έχει , κι εκείνο που έχει θα του αφαιρεθεί .
40013013	Γι' αυτό τους μιλάω με παραβολές , γιατί , ενώ έχουν την όρασή τους , δε βλέπουν · κι ενώ έχουν την ακοή τους , δεν ακούν ούτε καταλαβαίνουν .
40013014	Κι έτσι , σ' αυτούς βρίσκει την εκπλήρωσή της η προφητεία του Ησαΐα , που λέει : Με την ακοή σας θ' ακούσετε μα δε θα καταλάβετε κι έχοντας την όρασή σας θα δείτε , μα δε θ' αντιληφθείτε .
40013015	Γιατί σκληρύνθηκε η καρδιά του λαού αυτού , και με τ' αυτιά τους βαριάκουσαν κι έκλεισαν τα μάτια τους μήπως και δούν με τα μάτια τους κι ακούσουν με τ' αυτιά τους και αισθανθούν με την καρδιά τους κι επιστρέψουν και τους γιατρέψω .
40013016	Μακάρια όμως τα δικά σας μάτια , γιατί βλέπουν · και τα αυτιά σας , γιατί ακούνε .
40013017	Γιατί , πραγματικά , σας λέω , πολλοί προφήτες και δίκαιοι επιθύμησαν να δουν αυτά που βλέπετε μα δεν τα είδαν , και ν' ακούσουν αυτά που ακούτε μα δεν τα άκουσαν » .
40013018	« Ακούστε λοιπόν τώρα εσείς την παραβολή του σπορέα .
40013019	Από τον καθένα που ακούει το κήρυγμα της βασιλείας και δεν καταλαβαίνει , έρχεται ο πονηρός και αρπάζει εκείνο που έχει σπαρθεί στην καρδιά του . Αυτός είναι ο σπόρος , που έπεσε δίπλα στο δρόμο .
40013020	Κι ο σπόρος που σπάρθηκε σε πετρώδες έδαφος , είναι αυτός που ακούει το λόγο κι αμέσως τον δέχεται με χαρά .
40013021	Δεν έχει όμως ρίζα μέσα του και είναι προσωρινός . Και σαν αρχίσει θλίψη ή διωγμός εξαιτίας του λόγου , αμέσως κλονίζεται .
40013022	Κι ο σπόρος που σπάρθηκε στ' αγκάθια , είναι εκείνος που ακούει το λόγο , όμως η μέριμνα της γήινης αυτής ζωής και η απάτη του πλούτου καταπνίγουν το λόγο και γίνεται άκαρπος .
40013023	Κι ο σπόρος που έπεσε στο γόνιμο έδαφος , είναι ο άνθρωπος που ακούει το λόγο και τον καταλαβαίνει , και ο οποίος πράγματι καρποφορεί και παράγει άλλος εκατό , άλλος εξήντα κι άλλος τριάντα φορές περισσότερο » .
40013024	Τους παρουσίασε επίσης μια άλλη παραβολή , λέγοντάς τους : « Η βασιλεία των ουρανών είναι παρόμοια μ' έναν άνθρωπο που έσπειρε καλό σπόρο στο χωράφι του ,
40013025	αλλά την ώρα που οι άνθρωποι κοιμούνταν , ήρθε ο εχθρός του κι έσπειρε ζιζάνια ανάμεσα στο σιτάρι κι έφυγε .
40013026	Έτσι , όταν βλάστησε το σπαρτό και καρποφόρησε , τότε φάνηκαν και τα ζιζάνια .
40013027	Παρουσιάστηκαν τότε οι δούλοι του ιδιοκτήτη και του είπαν : Κύριε , καλό σπόρο δεν έσπειρες στο χωράφι σου ; Από πού , λοιπόν , βρέθηκαν σ' αυτό τα ζιζάνια ;
40013028	Κι εκείνος τους απάντησε : Κάποιος εχθρός το έκανε αυτό . Τον ρώτησαν τότε οι υπηρέτες : Θέλεις , λοιπόν , να πάμε και να τα μαζέψουμε ;
40013029	Αλλ' εκείνος τους απάντησε : Όχι , γιατί μήπως μαζεύοντας τα ζιζάνια ξεριζώσετε μαζί μ' αυτά και το σιτάρι .
40013030	Αφήστε τα να μεγαλώσουν και τα δυο ως το θερισμό , και τον καιρό του θερισμού θα πω στους θεριστές : Μαζέψτε πρώτα τα ζιζάνια και δέστε τα σε δεμάτια για να τα κάψετε . Και το σιτάρι συγκεντρώστε το στην αποθήκη μου » .
40013031	Τους παρουσίασε επίσης μια άλλη παραβολή λέγοντάς τους : « Η βασιλεία των ουρανών είναι παρόμοια με σιναπόσπορο , που τον πήρε ένας άνθρωπος και τον έσπειρε στο χωράφι του .
40013032	Και παρόλο που ο σπόρος αυτός είναι ο μικρότερος απ' όλους τους σπόρους , όμως όταν μεγαλώσει ξεπερνάει όλα τα λαχανικά και γίνεται δέντρο , έτσι ώστε να έρχονται τα πουλιά και να φωλιάζουν στα κλαδιά του » .
40013033	Τους είπε κι άλλη παραβολή : « Η βασιλεία των ουρανών είναι παρόμοια με προζύμι , το οποίο , αφού το πήρε μια γυναίκα το ανάμειξε με τρία σάτα αλεύρι , ώσπου έγινε όλο ένζυμο » .
40013034	Όλα αυτά ο Ιησούς τα είπε στα πλήθη με παραβολές , και χωρίς παραβολές δεν τους έλεγε τίποτε ,
40013035	έτσι που να εκπληρωθεί αυτό που ειπώθηκε μέσω του προφήτη : « Θ' ανοίξω το στόμα μου με παραβολές , θα πω μεγαλόφωνα πράγματα που τα κρατούσα κρυμμένα μέσα μου από τότε που θεμελιώθηκε ο κόσμος » .
40013036	Ύστερα άφησε το πλήθος και ήρθε στο σπίτι . Τον πλησίασαν τότε οι μαθητές του και του είπαν : « Εξήγησέ μας την παραβολή των ζιζανίων του χωραφιού » .
40013037	Κι αποκρίθηκε εκείνος και τους είπε : « Αυτός που σπέρνει τον καλό σπόρο είναι ο Γιος του Ανθρώπου .
40013038	Το χωράφι , πάλι , είναι ο κόσμος . Κι όσο για τον καλό σπόρο , αυτοί είναι οι κληρονόμοι της βασιλείας . Τα ζιζάνια είναι οι γιοι του πονηρού
40013039	και ο εχθρός που τα έσπειρε είναι ο διάβολος . Ο θερισμός είναι το τέλος του κόσμου και οι θεριστές είναι οι άγγελοι .
40013040	Όπως , λοιπόν , συλλέγονται τα ζιζάνια και καίγονται στη φωτιά , έτσι θα γίνει και στη συντέλεια του κόσμου αυτού .
40013041	Θα στείλει ο Γιος του Ανθρώπου τους αγγέλους του και θα συνάξουν μέσα από τη βασιλεία του όλα τα σκάνδαλα κι εκείνους που ανομούν
40013042	και θα τους ρίξουν στο καμίνι της φωτιάς . Εκεί είναι που θα κλαίνε και θα τρίζουν τα δόντια τους .
40013043	Τότε οι δίκαιοι θα λάμψουν σαν τον ήλιο στη βασιλεία του Πατέρα τους . Όποιος έχει αυτιά ν' ακούει , ας τ' ακούει » .
40013044	« Επίσης η βασιλεία των ουρανών είναι παρόμοια με θησαυρό κρυμμένο στο χωράφι , τον οποίο , αφού τον βρήκε κάποιος , τον απέκρυψε και από τη χαρά του πάει και πουλάει όλα όσα είχε και αγοράζει το χωράφι εκείνο » .
40013045	« Επίσης , η βασιλεία των ουρανών είναι παρόμοια με έναν έμπορο , που αναζητούσε ωραία μαργαριτάρια .
40013046	Ο οποίος , αφού βρήκε ένα πολύτιμο μαργαριτάρι , πήγε και πούλησε όλα όσα είχε και το αγόρασε » .
40013047	« Επίσης , η βασιλεία των ουρανών είναι παρόμοια με δίχτυ , που ρίχτηκε στη θάλασσα και έπιασε κάθε είδους θαλασσινό .
40013048	Κι όταν γέμισε , το ανέσυραν έξω στο γιαλό και κάθισαν και σύναξαν τα καλά σε δοχεία και τα άχρηστα τα πέταξαν έξω .
40013049	Έτσι θα γίνει και στη συντέλεια του κόσμου . Θα βγουν οι άγγελοι και θα ξεχωρίσουν τους κακούς ανάμεσα από τους δικαίους
40013050	και θα τους ρίξουν στο καμίνι της φωτιάς . Εκεί είναι που θα κλαίνε και θα τρίζουν τα δόντια τους » .
40013051	Τους ρωτά ο Ιησούς : « Τα καταλάβατε όλ' αυτά ; » . Του λένε : « Ναι , Κύριε » .
40013052	Κι εκείνος τους είπε : « Γι' αυτό , κάθε ερμηνευτής του Λόγου του Θεού που έχει κατηχηθεί στα πράγματα της βασιλείας των ουρανών , είναι όμοιος μ' έναν σπιτονοικοκύρη , που βγάζει από το θησαυρό του καινούργια και παλιά » .
40013053	Και σαν τέλειωσε ο Ιησούς τις παραβολές αυτές , αναχώρησε από εκεί .
40013054	Κι αφού έφτασε στην πατρίδα του , τους δίδασκε μέσα στη συναγωγή τους , έτσι ώστε να καταπλήσσονται εκείνοι και να λένε : « Πού τη βρήκε αυτός τη σοφία αυτή και τη δύναμη να κάνει θαύματα ;
40013055	Αυτός δεν είναι ο γιος του μαραγκού ; Και η μητέρα του δε λέγεται Μαριάμ και τ' αδέλφια του Ιάκωβος και Ιωσής και Σίμων και Ιούδας ;
40013056	Και οι αδελφές του δε ζουν όλες ανάμεσά μας ; Από πού , λοιπόν , τα κατέχει αυτός όλα αυτά ; » .
40013057	Και δυσπιστούσαν γι' αυτόν . Και ο Ιησούς τους είπε : « Δεν υπάρχει προφήτης που να μην εκτιμάται παρά μονάχα στον τόπο του και στην οικογένειά του » .
40013058	Και δεν έκανε εκεί πολλά θαύματα εξαιτίας της απιστίας τους .
40014001	Εκείνο τον καιρό , άκουσε ο Τετράρχης Ηρώδης τη φήμη για τον Ιησού
40014002	και είπε στους δούλους του : « Αυτός είναι ο Ιωάννης ο Βαφτιστής . Αυτός αναστήθηκε από τους νεκρούς και γι' αυτό ενεργούν οι θαυματουργικές δυνάμεις μέσω αυτού » .
40014003	Γιατί ο Ηρώδης είχε συλλάβει τον Ιωάννη και τον είχε ρίξει δεμένο στη φυλακή εξαιτίας της Ηρωδιάδας , της γυναίκας του Φίλιππου , του αδελφού του ,
40014004	επειδή ο Ιωάννης του έλεγε : « δε σου επιτρέπεται να την έχεις γυναίκα σου » .
40014005	Και παρόλο που ήθελε να τον σκοτώσει , φοβήθηκε τον όχλο , γιατί τον είχαν για προφήτη .
40014006	Καθώς όμως γιορτάζονταν τα γενέθλια του Ηρώδη , η κόρη της Ηρωδιάδας χόρεψε μπροστά σε όλους και άρεσε στον Ηρώδη .
40014007	Γι' αυτό και της έταξε με όρκο να της δώσει ό,τι κι αν του ζητήσει .
40014008	Κι εκείνη , ύστερα από παρακίνηση της μητέρας της , « Δώσε μου » , του λέει , « εδώ , πάνω σε πιάτο , το κεφάλι του Ιωάννη του Βαφτιστή » .
40014009	Στεναχωρέθηκε τότε ο βασιλιάς αλλά εξαιτίας των όρκων του και των προσκαλεσμένων πρόσταξε να της δοθεί .
40014010	Έστειλε λοιπόν και αποκεφάλισε τον Ιωάννη μέσα στη φυλακή
40014011	και προσκόμισαν το κεφάλι του πάνω σε πιάτο και το έδωσαν στην κοπέλα κι εκείνη το πρόσφερε στη μητέρα της .
40014012	Παρουσιάστηκαν τότε οι μαθητές του και αφού πήραν το σώμα του και το έθαψαν , ήρθαν κατόπιν και το ανάγγειλαν στον Ιησού .
40014013	Όταν το άκουσε ο Ιησούς αναχώρησε από εκεί με πλοίο για μια ερημική τοποθεσία μόνος του . Το έμαθαν όμως τα πλήθη και τον ακολούθησαν πεζοπορώντας από τις πόλεις .
40014014	Κι όταν αποβιβάστηκε ο Ιησούς , είδε πολύ κόσμο και τους σπλαχνίστηκε και θεράπευσε όσους απ' αυτούς ήταν άρρωστοι .
40014015	Κι όταν πια πήρε να βραδιάζει , τον πλησίασαν οι μαθητές του και του είπαν : « Είναι ερημικός ο τόπος και η ώρα έχει περάσει πια . Απόλυσέ τα τα πλήθη , ώστε να πάνε στα χωριά και να αγοράσουν φαγώσιμα για να φάνε » .
40014016	Αλλ' ο Ιησούς τους είπε : « Δε χρειάζεται να φύγουν . Δώστε τους εσείς να φάνε » .
40014017	Και του λένε : « Δεν έχουμε εδώ παρά μόνο πέντε ψωμιά και δύο ψάρια » .
40014018	Τότε εκείνος τους είπε : « Φέρτε τα εδώ , σε μένα » .
40014019	Κι αφού πρόσταξε τα πλήθη να καθίσουν πάνω στο χορτάρι , πήρε τα πέντε ψωμιά και τα δύο ψάρια και υψώνοντας το βλέμμα του στον ουρανό τα ευλόγησε . Έπειτα , αφού τα έκοψε , έδωσε στους μαθητές του και οι μαθητές στα πλήθη .
40014020	Και έφαγαν όλοι και χόρτασαν . Μάζεψαν έπειτα τα κομμάτια που περίσσεψαν , δώδεκα κοφίνια γεμάτα .
40014021	Κι εκείνοι που είχαν φάει ήταν σχεδόν πέντε χιλιάδες άντρες χωρίς γυναίκες και παιδιά .
40014022	Αμέσως κατόπιν ο Ιησούς ανάγκασε τους μαθητές του να μπουν στο πλοίο και να πάνε πριν απ' αυτόν στην απέναντι όχθη , ώσπου να απολύσει τα πλήθη .
40014023	Κι αφού απέλυσε τα πλήθη , ανέβηκε μόνος του στο βουνό για να προσευχηθεί . Κι όταν βράδιασε ήταν μόνος του εκεί ,
40014024	ενώ το πλοίο βρισκόταν κιόλας καταμεσής της λίμνης ταλαιπωρούμενο από τα κύματα , γιατί ο άνεμος ήταν αντίθετος .
40014025	Και κατά την τέταρτη βάρδια της νύχτας ξεκίνησε ο Ιησούς να πάει κοντά τους περπατώντας πάνω στη λίμνη .
40014026	Και σαν τον είδαν οι μαθητές να περπατά πάνω στη λίμνη , ταράχτηκαν λέγοντας πως είναι φάντασμα , και από το φόβο τους κραύγασαν .
40014027	Αμέσως τότε τους μίλησε ο Ιησούς λέγοντάς τους : « Θάρρος ! Εγώ είμαι , μη φοβάστε » ! Αποκρίθηκε τότε ο Πέτρος και του είπε :
40014028	« Κύριε , αν είσαι εσύ , πρόσταξέ με να έρθω κοντά σου βαδίζοντας πάνω στα νερά » .
40014029	Κι εκείνος του είπε : « Έλα » . Τότε κατέβηκε ο Πέτρος από το πλοίο και περπάτησε επάνω στα νερά για να έρθει στον Ιησού .
40014030	Βλέποντας , όμως , δυνατό τον άνεμο , φοβήθηκε . Κι επειδή άρχισε να βουλιάζει , φώναξε : « Κύριε , σώσε με » .
40014031	Αμέσως τότε ο Ιησούς απλώνοντας το χέρι του τον έπιασε και του λέει : « Ολιγόπιστε , τι σε έκανε να διστάσεις ; » .
40014032	Και μόλις μπήκαν στο πλοίο κόπασε ο άνεμος .
40014033	Τότε , εκείνοι που βρίσκονταν στο πλοίο , ήρθαν και τον προσκύνησαν λέγοντάς του : « Πραγματικά είσαι Γιος Θεού » !
40014034	Κι αφού πέρασαν απέναντι , αποβιβάστηκαν στη Γεννησαρέτ .
40014035	Επειδή όμως τον αναγνώρισαν οι κάτοικοι του τόπου εκείνου , έστειλαν ανθρώπους σ' όλα τα γειτονικά χωριά και του έφεραν όλους εκείνους που δεν ήταν καλά ,
40014036	και τον παρακαλούσαν ν' αγγίξουν μόνο την άκρη του ρούχου του . Και όσοι άγγιξαν έγιναν καλά .
40015001	Έρχονται τότε στον Ιησού οι νομοδιδάσκαλοι και οι Φαρισαίοι των Ιεροσολύμων και του λένε :
40015002	« Γιατί οι μαθητές σου παραβαίνουν την παράδοση των πρεσβυτέρων ; Διότι δεν πλένουν τα χέρια τους όταν τρώνε ψωμί » .
40015003	Κι εκείνος τους αποκρίθηκε : « Κι εσείς γιατί παραβαίνετε την εντολή του Θεού για χάρη της παράδοσής σας ;
40015004	Διότι ο Θεός έδωσε εντολή λέγοντας : Τίμα τον πατέρα σου και τη μητέρα σου κι επίσης : Όποιος κακολογεί τον πατέρα του ή τη μητέρα του πρέπει να θανατώνεται » .
40015005	Εσείς όμως λέτε : Μπορεί κανείς να πει στον πατέρα του ή τη μητέρα του : Εκείνο που ήταν να ωφεληθείς από μένα το κάνω δωρεά στο ναό , κι έτσι να μην τιμήσει τον πατέρα του ή τη μητέρα του και να είναι εντάξει !
40015006	Και καταργήσατε έτσι την εντολή του Θεού για χάρη της παράδοσής σας .
40015007	Υποκριτές ! Καλά προφήτεψε για σας ο Ησαΐας , που λέει :
40015008	Ο λαός αυτός με το στόμα του με πλησιάζει και με τα χείλη με τιμάει αλλά η καρδιά του απέχει πολύ από μένα !
40015009	Άδικα , λοιπόν , με λατρεύουν διδάσκοντας διδαχές που είναι ανθρώπινα παραγγέλματα » .
40015010	Έπειτα , αφού κάλεσε τον κόσμο κοντά του , τους είπε : « Ν' ακούτε και να καταλαβαίνετε :
40015011	Τον άνθρωπο δεν τον μολύνει αυτό που μπαίνει από το στόμα , αλλά αυτό που βγαίνει από το στόμα , αυτό είναι που μολύνει τον άνθρωπο » .
40015012	Τότε τον πλησίασαν οι μαθητές του και του είπαν : « Το ξέρεις πως οι Φαρισαίοι σκανδαλίστηκαν ακούοντας αυτό που είπες ; » .
40015013	Κι αποκρίθηκε εκείνος και είπε : « Κάθε φυτεία που δεν τη φύτεψε ο Πατέρας μου ο ουράνιος θα ξεριζωθεί .
40015014	Αφήστε τους αυτούς . Είναι τυφλοί οδηγοί τυφλών ανθρώπων . Κι όταν τυφλός οδηγεί τυφλό και οι δυο θα πέσουν σε λάκκο » .
40015015	Μίλησε τότε ο Πέτρος και είπε : « Εξήγησέ μας την παραβολή αυτή » .
40015016	Κι ο Ιησούς απάντησε : « Ακόμα κι από σας λείπει η σύνεση ;
40015017	Δεν καταλαβαίνετε ακόμα πως καθετί που μπαίνει στο στόμα , προχωράει στην κοιλιά και αποβάλλεται έπειτα στο αποχωρητήριο ;
40015018	Εκείνα όμως που βγαίνουν από το στόμα , πηγάζουν από την καρδιά , κι εκείνα είναι που μολύνουν τον άνθρωπο .
40015019	Γιατί από την καρδιά πηγάζουν οι πονηρές σκέψεις , οι φόνοι , οι μοιχείες , οι πορνείες , οι κλεψιές , οι ψευδομαρτυρίες , οι βλαστήμιες .
40015020	Αυτά είναι που μολύνουν τον άνθρωπο , ενώ το να φάει με χέρια άπλυτα δε μολύνει τον άνθρωπο » .
40015021	Βγήκε κατόπιν από εκεί ο Ιησούς και αναχώρησε στα μέρη της Τύρου και της Σιδώνας .
40015022	Εμφανίστηκε τότε μια Χαναναία γυναίκα , που βγήκε από την περιοχή εκείνη , και είπε κραυγάζοντας : « Ελέησέ με , Κύριε , Γιε του Δαβίδ . Η θυγατέρα μου δαιμονίζεται άσχημα » .
40015023	Εκείνος όμως δεν της αποκρίθηκε ούτε λέξη . Τον πλησίασαν τότε οι μαθητές του και τον παρακαλούσαν λέγοντας : « Απομάκρυνέ την , γιατί μας ακολουθεί φωνάζοντας » .
40015024	Κι εκείνος αποκρίθηκε : « Δε στάλθηκα , παρά μονάχα για τα χαμένα πρόβατα του λαού Ισραήλ » .
40015025	Εκείνη όμως ήρθε και τον προσκυνούσε λέγοντας : « Κύριε , βοήθα με » .
40015026	Αλλ' εκείνος της αποκρίθηκε : « Δεν είναι σωστό να πάρει κανείς το ψωμί των παιδιών του και να το πετάξει στα σκυλιά » .
40015027	Τότε εκείνη του είπε : « Ναι , Κύριε , αλλά και τα σκυλιά θρέφονται από τα ψίχουλα που πέφτουν από το τραπέζι των αφεντικών τους » .
40015028	Τότε ο Ιησούς της αποκρίθηκε : « Γυναίκα , μεγάλη είναι η πίστη σου ! Να γίνει αυτό που θέλεις » . Και γιατρεύτηκε η κόρη της την ώρα εκείνη .
40015029	Έφυγε κατόπιν ο Ιησούς από εκεί κι αφού ήρθε κοντά στη λίμνη της Γαλιλαίας , ανέβηκε στο βουνό κι εκεί καθόταν .
40015030	Τότε ήρθαν κοντά του πλήθη λαού έχοντας μαζί τους κουτσούς , τυφλούς , κωφάλαλους , κουλούς και πολλούς άλλους , που τους άφησαν μπροστά στα πόδια του Ιησού κι αυτός τους θεράπευσε ,
40015031	έτσι ώστε ο κόσμος θαύμασε βλέποντας κωφάλαλους ν' ακούν και να μιλούν , κουλούς να έχουν γίνει καλά , κουτσούς να περπατούν και τυφλούς να βλέπουν , και δόξασαν το Θεό του Ισραήλ .
40015032	Τότε ο Ιησούς , αφού κάλεσε κοντά του τους μαθητές του , είπε : « Σπλαχνίζομαι τον κόσμο , γιατί τρεις μέρες τώρα παραμένουν κοντά μου και δεν έχουν τι να φάνε . Να τους σχολάσω όμως και νηστικούς , δεν το θέλω , μήπως και αποκάμουν στο δρόμο » .
40015033	Του λένε τότε οι μαθητές του : « Πού να βρούμε μέσα εδώ στην ερημιά τόσα ψωμιά για να χορτάσουμε τόσο κόσμο ; » .
40015034	Και τους ρωτά ο Ιησούς : « Πόσα ψωμιά έχετε ; » . Κι εκείνοι απάντησαν : « Εφτά και λίγα ψαράκια » .
40015035	Πρόσταξε τότε τα πλήθη να καθίσουν καταγής .
40015036	Κατόπιν πήρε τα εφτά ψωμιά και τα ψάρια κι αφού ευχαρίστησε , τα τεμάχισε κι έδωσε στους μαθητές του , και οι μαθητές στον κόσμο .
40015037	Κι έφαγαν όλοι και χόρτασαν . Κατόπιν σήκωσαν τα κομμάτια που περίσσεψαν , εφτά καλάθια γεμάτα .
40015038	Κι εκείνοι που είχαν φάει ήταν τέσσερις χιλιάδες άντρες , χωρίς γυναίκες και παιδιά .
40015039	Ύστερα , αφού απέλυσε τον κόσμο , ανέβηκε στο πλοίο και ήρθε στην περιοχή της Μαγδαλά .
40016001	Ήρθαν τότε οι Φαρισαίοι και οι Σαδουκαίοι και θέλοντας να τον δοκιμάσουν του ζήτησαν να τους δείξει κάποιο αποδεικτικό σημάδι ουράνιας προέλευσης .
40016002	Κι εκείνος τους αποκρίθηκε : « Όταν αρχίσει να βραδιάζει , λέτε : Καλό καιρό θα έχουμε , γιατί ο ουρανός παίρνει το χρώμα της φωτιάς .
40016003	Και το πρωί λέτε : Κακοκαιρία θα έχουμε σήμερα , γιατί παίρνει το χρώμα της φωτιάς σκυθρωπάζοντας ο ουρανός . Υποκριτές ! Τα χαρακτηριστικά του ουρανού ξέρετε να τα διακρίνετε , και δεν μπορείτε να διακρίνετε τα σημάδια των καιρών ;
40016004	Γενιά πονηρή και μοιχαλίδα ! Σημάδι ζητάει επίμονα , μα σημάδι δε θα της δοθεί πέρα από το σημάδι του προφήτη Ιωνά » . Και παρατώντας τους έφυγε .
40016005	Κι όταν οι μαθητές του έφτασαν στην απέναντι όχθη της λίμνης , είδαν πως είχαν ξεχάσει να πάρουν ψωμιά .
40016006	Εκεί ο Ιησούς τους είπε : « Να έχετε το νου σας και να φυλάγεστε από το προζύμι των Φαρισαίων και των Σαδδουκαίων » .
40016007	Εκείνοι τότε άρχισαν να συλλογίζονται μέσα τους και να λένε : « Δεν πήραμε ψωμιά » !
40016008	Ο Ιησούς όμως κατάλαβε τη σκέψη τους και τους είπε : « Γιατί συλλογίζεστε μέσα σας πως δεν πήρατε ψωμιά , ολιγόπιστοι ;
40016009	Ακόμα δεν καταλαβαίνετε ; Ούτε θυμάστε τα πέντε ψωμιά των πέντε χιλιάδων και πόσα κοφίνια περισσεύματα μαζέψατε ;
40016010	Καθώς και τα εφτά ψωμιά των τεσσάρων χιλιάδων και πόσα καλάθια περισσεύματα μαζέψατε ;
40016011	Πώς δεν καταλαβαίνετε ότι δεν εννοούσα το ψωμί , όταν σας είπα να φυλάγεστε από το προζύμι των Φαρισαίων και των Σαδδουκαίων ; » .
40016012	Τότε κατάλαβαν ότι δεν τους είπε να φυλάγονται από το προζύμι του ψωμιού , αλλά από τη διδαχή των Φαρισαίων και των Σαδδουκαίων .
40016013	Κι όταν ο Ιησούς ήρθε στα μέρη της Καισάρειας του Φιλίππου , ρωτούσε τους μαθητές του : « Ποιος , λένε οι άνθρωποι , ότι είμαι ; Ποιος νομίζουν πως είμαι εγώ , ο Γιος του Ανθρώπου ; » .
40016014	Κι εκείνοι απάντησαν : « Άλλοι λένε πως είσαι ο Ιωάννης ο Βαφτιστής , άλλοι πως είσαι ο Ηλίας , κι άλλοι πάλι πως είσαι ο Ιερεμίας ή ένας από τους προφήτες » .
40016015	Τους λέει : « Κι εσείς ; Ποιος λέτε ότι είμαι ; » .
40016016	Απάντησε ο Πέτρος και είπε : « Εσύ είσαι ο Χριστός , ο Γιος του Ζωντανού Θεού » .
40016017	Τότε ο Ιησούς αποκρίθηκε : « Μακάριος είσαι Σίμωνα , γιε του Ιωνά , γιατί αυτό δε σου το αποκάλυψε άνθρωπος αλλά ο Πατέρας μου ο ουράνιος .
40016018	Κι εγώ σου λέω , λοιπόν , πως εσύ είσαι ο Πέτρος και πάνω σ' αυτήν την πέτρα θα χτίσω την εκκλησία μου και οι πύλες του Άδη δε θα μπορέσουν να την κατανικήσουν .
40016019	Και θα σου δώσω τα κλειδιά της βασιλείας των ουρανών και ό,τι αποκλείσεις στη γη , θα είναι αποκλεισμένο και στους ουρανούς . Και ό,τι λύσεις στη γη , θα είναι λυμένο και στους ουρανούς » .
40016020	Τότε έδωσε αυστηρή εντολή στους μαθητές του να μην πουν σε κανέναν πως αυτός είναι ο Ιησούς , ο Χριστός .
40016021	Από τότε άρχισε ο Ιησούς να αποκαλύπτει στους μαθητές του , ότι πρέπει να πάει στα Ιεροσόλυμα και να πάθει πολλά από τους πρεσβυτέρους και από τους αρχιερείς και τους νομοδιδασκάλους και να θανατωθεί και την τρίτη μέρα να αναστηθεί .
40016022	Τότε ο Πέτρος , αφού τον πήρε παράμερα , άρχισε να του κάνει παρατηρήσεις λέγοντάς του : « Ο Θεός να σε φυλάει , Κύριε , να μη σου συμβεί αυτό το πράγμα » !
40016023	Εκείνος όμως στράφηκε και του είπε : « Φύγε από μπρος μου , Σατανά ! Είσαι το εμπόδιό μου , γιατί δε συλλογιέσαι εκείνα που θέλει ο Θεός αλλά εκείνα που αρέσουν στους ανθρώπους » .
40016024	Τότε ο Ιησούς είπε στους μαθητές του : « Αν κανείς θέλει να με ακολουθήσει , ας απαρνηθεί τον εαυτό του και ας σηκώσει το σταυρό του και ας με ακολουθεί .
40016025	Γιατί , όποιος θέλει να σώσει τη ζωή του , θα τη χάσει . Και όποιος χάσει τη ζωή του για χάρη μου , αυτός θα τη βρει .
40016026	Κι άλλωστε τι ωφελείται ο άνθρωπος , αν κερδίσει τον κόσμο ολόκληρο αλλά χάσει τη ζωή του ; Ή τι θα δώσει ο άνθρωπος σαν αντάλλαγμα για τη ζωή του ;
40016027	Γιατί ο Γιος του ανθρώπου πρόκειται να έρθει με τη δόξα του Πατέρα του μαζί με τους αγγέλους του , και τότε θα αποδώσει στον καθένα ανάλογα με την πράξη του .
40016028	Πραγματικά , σας λέω , υπάρχουν μερικοί απ' αυτούς που βρίσκονται εδώ , οι οποίοι δε θα γευτούν θάνατο ωσότου δουν το Γιο του Ανθρώπου να έρχεται στη βασιλεία του »
40017001	Ύστερα από έξι μέρες παίρνει ο Ιησούς ξεχωριστά μαζί του τον Πέτρο , τον Ιάκωβο και τον αδελφό του Ιωάννη και τους ανεβάζει σ' ένα ψηλό βουνό ,
40017002	όπου και μεταμορφώθηκε μπροστά τους και το πρόσωπό του έλαμψε σαν τον ήλιο και τα ρούχα του έγιναν άσπρα σαν το φως !
40017003	Κι εκεί εμφανίστηκαν μπροστά τους ο Μωυσής και ο Ηλίας , που συνομιλούσαν με τον Ιησού .
40017004	Μίλησε τότε ο Πέτρος και είπε στον Ιησού : « Κύριε , καλά είναι να μείνουμε εδώ . Αν θέλεις , ας στήσουμε εδώ τρεις σκηνές : Μια για σένα , μια για το Μωυσή και μια για τον Ηλία » .
40017005	Αλλ' ενώ αυτός συνέχιζε ακόμα να μιλάει , ήρθε ξαφνικά μια φωτεινή νεφέλη και τους σκέπασε , και μέσα απ' αυτήν ακούστηκε μια φωνή που έλεγε : « Αυτός είναι ο Γιος μου ο αγαπητός , μέσω του οποίου εκδήλωσα την εύνοιά μου . Αυτόν ν' ακούτε » .
40017006	Και σαν άκουσαν οι μαθητές τη φωνή , έπεσαν μπρούμυτα και τους κυρίευσε μεγάλος φόβος .
40017007	Τότε ο Ιησούς τους πλησίασε , τους άγγιξε και είπε : « Σηκωθείτε και μη φοβάστε » .
40017008	Κι όταν σήκωσαν τα μάτια τους , δεν είδαν κανέναν άλλο παρά μόνο τον Ιησού . Και την ώρα που κατέβαιναν από το βουνό , ο Ιησούς τους πρόσταξε λέγοντάς τους :
40017009	« Μην πείτε σε κανέναν αυτό που είδατε , μέχρι που ν' αναστηθεί ο Γιος του Ανθρώπου από τους νεκρούς » .
40017010	Άρχισαν , λοιπόν , να τον ρωτούν οι μαθητές του λέγοντας : « Τότε τι λένε οι νομοδιδάσκαλοι , πως πρώτα πρέπει να έρθει ο Ηλίας ; » .
40017011	Κι αποκρίθηκε ο Ιησούς και τους είπε : « Και βέβαια , ο Ηλίας έρχεται πρώτα κι αυτός θα βάλει σε τάξη όλα ,
40017012	αλλά σας πληροφορώ πως ο Ηλίας ήρθε κιόλας , μα δεν τον αναγνώρισαν και του έκαναν όσα θέλησαν . Έτσι μέλλει να πάθει απ' αυτούς κι ο Γιος του Ανθρώπου » .
40017013	Τότε κατάλαβαν οι μαθητές , πως τους μίλησε για τον Ιωάννη τον Βαφτιστή .
40017014	Όταν έφτασαν στο πλήθος , τον πλησίασε ένας άνθρωπος και γονατίζοντας μπροστά του , του είπε :
40017015	« Κύριε , ελέησε το γιο μου , που τον πιάνει επιληψία και υποφέρει άσχημα . Γιατί πολλές φορές πέφτει στη φωτιά και πολλές φορές στο νερό .
40017016	Και τον έφερα στους μαθητές σου αλλά δεν μπόρεσαν να τον θεραπεύσουν » .
40017017	Αποκρίθηκε τότε ο Ιησούς και είπε : « Γενιά άπιστη και διαστραμμένη ! Ως πότε θα είμαι μαζί σας ; Ως πότε θα σας ανέχομαι ; Φέρτε μου τον εδώ » .
40017018	Και τον επιτίμησε ο Ιησούς και βγήκε απ' αυτόν το δαιμόνιο , και από την ώρα εκείνη το παιδί θεραπεύτηκε .
40017019	Ύστερα απ' αυτό , οι μαθητές πλησίασαν τον Ιησού ιδιαιτέρως και τον ρώτησαν : « Εμείς γιατί δεν μπορέσαμε να το βγάλουμε ; » .
40017020	Κι ο Ιησούς τους απάντησε : « Εξαιτίας της απιστίας σας . Γιατί πραγματικά , σας λέω , αν έχετε πίστη ίσα μ' έναν κόκκο σιναπιού , θα πείτε στο βουνό αυτό : Πήγαινε απ' εδώ εκεί , και θα πάει . Και τίποτε δε θα είναι αδύνατο για σας .
40017021	Και το γένος αυτό δε βγαίνει , παρά με προσευχή και νηστεία » .
40017022	Κι ενώ βρίσκονταν στη Γαλιλαία , τους είπε ο Ιησούς : « Ο Γιος του Ανθρώπου πρόκειται να παραδοθεί σε χέρια ανθρώπων
40017023	και θα τον θανατώσουν , μα την τρίτη μέρα θα αναστηθεί » . Και λυπήθηκαν πάρα πολύ .
40017024	Και όταν έφτασαν στην Καπερναούμ , πλησίασαν τον Πέτρο οι εισπράκτορες των διδράχμων και του είπαν : « Ο δάσκαλός σας δεν πληρώνει τα δίδραχμα του φόρου ; » .
40017025	Τους λέει : « Ναι » . Κι όταν μπήκε στο σπίτι , τον πρόλαβε ο Ιησούς λέγοντάς του : « Ποια είναι η γνώμη σου Σίμωνα ; Οι βασιλιάδες της γης από ποιους παίρνουν φόρους ή δασμούς ; Από τους γιους τους ή από τους ξένους ; » .
40017026	Του απαντά ο Πέτρος : « Από τους ξένους » . Του λέει ο Ιησούς : « Επομένως οι γιοι είναι απαλλαγμένοι .
40017027	Μα για να μην τους σκανδαλίσουμε , πήγαινε στη λίμνη , ρίξε το αγκίστρι , και το πρώτο ψάρι που θ' ανεβεί , πάρε το , άνοιξε το στόμα του και θα βρεις έναν στατήρα . Εκείνον πάρε και δώσ' τους τον για μένα και για σένα » .
40018001	Εκείνη την ώρα πλησίασαν τον Ιησού οι μαθητές λέγοντάς του : « Ποιος είναι άραγε ο μεγαλύτερος στη βασιλεία των ουρανών ; » .
40018002	Τότε ο Ιησούς φώναξε κοντά του ένα παιδάκι , το έστησε ανάμεσά τους
40018003	και είπε : « Πραγματικά , σας λέω , αν δεν αλλάξετε τον τρόπο που σκέφτεστε και δε γίνετε σαν τα παιδιά , δε θα μπείτε στη βασιλεία των ουρανών .
40018004	Επομένως , όποιος ταπεινώσει τον εαυτό του σαν και τούτο το παιδάκι , αυτός είναι ο μεγαλύτερος στη βασιλεία των ουρανών .
40018005	Και όποιος δεχτεί ένα τέτοιο παιδάκι στ' όνομά μου , εμένα δέχεται .
40018006	Όποιος όμως σκανδαλίσει ένα από τα μικρά αυτά παιδιά , που πιστεύουν σ' εμένα , του συμφέρει να κρεμαστεί στο σβέρκο του μια μεγάλη μυλόπετρα και να καταποντιστεί στα ανοιχτά της θάλασσας .
40018007	» Αλίμονο στον κόσμο εξαιτίας των σκανδάλων , γιατί είναι αναπόφευκτο να έρθουν τα σκάνδαλα . Μα αλίμονο στον άνθρωπο εκείνο , μέσω του οποίου έρχεται το σκάνδαλο .
40018008	Αν , λοιπόν , το χέρι σου ή το πόδι σου σε σκανδαλίζει , κόψε τα και πέταξέ τα από πάνω σου . Είναι προτιμότερο για σένα να μπεις στην αιώνια ζωή κουτσός ή κουλός , παρά να πεταχτείς στην αιώνια φωτιά έχοντας δύο χέρια ή δύο πόδια .
40018009	Κι αν το μάτι σου σε σκανδαλίζει , βγάλε το και πέταξέ το από πάνω σου . Είναι προτιμότερο για σένα να μπεις στην αιώνια ζωή μονόφθαλμος , παρά να πεταχτείς στη γέεννα της φωτιάς έχοντας δύο μάτια .
40018010	» Προσέχετε μην καταφρονήσετε έναν απ' αυτούς τους μικρούς , γιατί σας βεβαιώνω πως οι άγγελοί τους στους ουρανούς βλέπουν συνεχώς το πρόσωπο του Πατέρα μου του ουράνιου » .
40018011	« Κι άλλωστε ο Γιος του Ανθρώπου ήρθε να σώσει το χαμένο .
40018012	Τι νομίζετε ; Αν ένας άνθρωπος έχει εκατό πρόβατα και συμβεί να χαθεί το ένα απ' αυτά , δεν αφήνει μήπως τα εννενήντα εννιά στα βουνά και τρέχει να αναζητήσει το χαμένο ;
40018013	Κι αν συμβεί να το βρει , σας βεβαιώνω πως χαίρεται περισσότερο γι' αυτό , παρά για τα εννενήντα εννιά που δε χάθηκαν .
40018014	Παρόμοια , ο Πατέρας σας ο ουράνιος δε θέλει να χαθεί ούτε ένας απ' αυτούς τους μικρούς » .
40018015	« Κι αν ο αδελφός σου σε αδικήσει , πήγαινε και έλεγξέ τον ιδιαιτέρως μεταξύ σας μόνο . Αν σε ακούσει , κέρδισες τον αδελφό σου .
40018016	Αν όμως δε σε ακούσει , πάρε μαζί σου ένα ή δυο ακόμα άτομα , έτσι που καθετί που θα ειπωθεί να επιβεβαιωθεί με το στόμα δύο ή τριών μαρτύρων .
40018017	Αν κι αυτούς δεν τους ακούσει , πες το στην εκκλησία . Κι αν παρακούσει και την εκκλησία , τότε πια θεώρησέ τον σαν έναν ειδωλολάτρη ή τελώνη .
40018018	» Πραγματικά , σας λέω , όσα δέσετε πάνω στη γη , θα είναι δεμένα στον ουρανό , και όσα λύσετε πάνω στη γη , θα είναι λυμένα στον ουρανό .
40018019	Σας λέω , επίσης , πως αν δύο από σας συμφωνήσουν στη γη για οποιοδήποτε πράγμα και προσευχηθούν γι' αυτό , θα το πραγματοποιήσει γι' αυτούς ο Πατέρας μου ο ουράνιος .
40018020	Γιατί όπου είναι δύο ή τρεις μαζεμένοι στ' όνομά μου , εκεί είμαι , ανάμεσά τους » .
40018021	Τότε τον πλησίασε ο Πέτρος και του είπε : « Κύριε , πόσες φορές θα με αδικήσει ο αδελφός μου και θα τον συγχωρήσω ; Ως εφτά φορές ; » .
40018022	Του λέει ο Ιησούς : « Δε σου λέω ως εφτά φορές , αλλά ως εβδομήντα φορές εφτά » .
40018023	« Γι' αυτό , η βασιλεία των ουρανών είναι όμοια μ' έναν βασιλιά , που θέλησε να ξεκαθαρίσει τους λογαριασμούς του με τους δούλους του .
40018024	Κι όταν άρχισε το ξεκαθάρισμα των λογαριασμών , του έφεραν έναν οφειλέτη που του χρωστούσε δέκα χιλιάδες τάλαντα .
40018025	Κι επειδή δεν είχε να τα πληρώσει , διέταξε ο κύριός του να πουληθούν αυτός και η γυναίκα του και τα παιδιά του και όλα όσα είχε ώστε να πληρωθεί το χρέος .
40018026	Έπεσε , τότε , ο δούλος κι άρχισε να τον προσκυνά λέγοντας : Κύριε , δείξε μου μακροθυμία και θα σου τα ξεπληρώσω όλα .
40018027	Κι επειδή τον σπλαχνίστηκε το δούλο εκείνο ο κύριός του , τον άφησε ελεύθερο και του χάρισε το δάνειο .
40018028	Βγαίνοντας όμως έξω ο δούλος εκείνος , βρήκε έναν από τους συνδούλους του που του χρωστούσε εκατό δηνάρια . Τον έπιασε τότε και τον έπνιγε λέγοντάς του : Ξόφλησέ μου ό,τι μου χρωστάς .
40018029	Έπεσε , λοιπόν , ο σύνδουλός του στα πόδια του και τον παρακαλούσε λέγοντας : Δώσε μου κάποια πίστωση χρόνου , και θα σου το ξοφλήσω .
40018030	Εκείνος όμως δεν ήθελε κι έτσι πήγε και τον έριξε στη φυλακή , ώσπου να ξοφλήσει το χρέος .
40018031	Μα όταν είδαν οι σύνδουλοί του τι έγινε , λυπήθηκαν πάρα πολύ και πήγαν και διηγήθηκαν με κάθε λεπτομέρεια στον κύριό τους όλα όσα έγιναν .
40018032	Τότε τον κάλεσε ο κύριός του και του λέει : Πονηρέ δούλε ! Όλο εκείνο το χρέος σού το χάρισα επειδή με παρακάλεσες .
40018033	Δεν όφειλες λοιπόν να σπλαχνιστείς κι εσύ το σύνδουλό σου , όπως σε σπλαχνίστηκα εγώ ;
40018034	Και οργίστηκε ο κύριός του και τον παρέδωσε στους βασανιστές , ώσπου να ξοφλήσει όλα όσα του χρωστούσε .
40018035	Το ίδιο θα κάνει και ο Πατέρας μου ο ουράνιος σ' εσάς , αν δε συγχωρήσετε ο καθένας σας στον αδελφό του , μέσα από την καρδιά του , τα παραπτώματά τους » .
40019001	Κι όταν τελείωσε ο Ιησούς να τα λέει αυτά , αναχώρησε από τη Γαλιλαία και ήρθε στην περιοχή της Ιουδαίας , πέρα από τον Ιορδάνη ,
40019002	όπου τον ακολούθησε πολύς λαός και τους θεράπευσε εκεί .
40019003	Τον πλησίασαν τότε οι Φαρισαίοι πειράζοντάς τον και λέγοντάς του : « Επιτρέπεται στον άντρα να χωρίσει τη γυναίκα του για οποιαδήποτε αιτία ; » .
40019004	Κι αποκρίθηκε εκείνος και τους είπε : « Δε διαβάσατε ότι από την αρχή ο Δημιουργός τούς δημιούργησε άντρα και γυναίκα
40019005	και είπε : Γι' αυτό θα εγκαταλείψει ο άντρας τον πατέρα του και τη μητέρα του και θα προσκολληθεί στη γυναίκα του , και θα γίνουν οι δύο μια σάρκα ;
40019006	Επομένως δεν είναι δύο , αλλά μια σάρκα . Εκείνο , λοιπόν , που ο Θεός ζευγάρωσε ο άνθρωπος να μην το χωρίζει » .
40019007	Του λένε : « Τότε γιατί ο Μωυσής έδωσε εντολή να της δώσει γραπτό διαζύγιο και να τη χωρίσει ; » .
40019008	Τους λέει : « Εξαιτίας της σκληροκαρδίας σας σας επέτρεψε ο Μωυσής να χωρίσετε τις γυναίκες σας , όμως από την αρχή δεν έχει γίνει έτσι .
40019009	Και σας λέω τούτο , ότι όποιος χωρίσει τη γυναίκα του , για λόγο άλλο εκτός από πορνεία , και παντρευτεί άλλη , γίνεται μοιχός και όποιος παντρευτεί χωρισμένη γυναίκα , γίνεται μοιχός » .
40019010	Του λένε οι μαθητές του : « Αν είναι τέτοια η προϋπόθεση του δεσμού του άντρα με τη γυναίκα του , τότε δε συμφέρει να παντρευτεί κανείς » .
40019011	Κι εκείνος τους είπε : « Δεν μπορούν όλοι να δεχτούν την αλήθεια αυτή , αλλά μόνο εκείνοι στους οποίους έχει δοθεί αυτή η χάρη .
40019012	Γιατί υπάρχουν ευνούχοι που από την κοιλιά των μητέρων τους γεννήθηκαν έτσι , και υπάρχουν ευνούχοι που ευνουχίστηκαν από τους ανθρώπους , και υπάρχουν ευνούχοι που ευνουχίστηκαν μόνοι τους για τη βασιλεία των ουρανών . Όποιος μπορεί να το δεχτεί αυτό , ας το δεχτεί » .
40019013	Τότε του έφεραν μερικά παιδιά για να επιθέσει τα χέρια του πάνω τους και να προσευχηθεί , αλλά οι μαθητές τους μάλωσαν .
40019014	Ο Ιησούς όμως είπε : « Αφήστε τα παιδιά και μην τα εμποδίζετε να έρθουν σ' εμένα , γιατί η βασιλεία των ουρανών ανήκει σε ανθρώπους που είναι σαν κι αυτά » .
40019015	Κι αφού έθεσε τα χέρια του πάνω σ' αυτά , αναχώρησε από εκεί .
40019016	Εμφανίστηκε τότε κάποιος που τον πλησίασε και του είπε : « Δάσκαλε αγαθέ , τι καλό να κάνω για να έχω ζωή αιώνια ; » .
40019017	Κι εκείνος του απάντησε : « Τι με λες αγαθό ; Κανένας δεν είναι αγαθός , παρά μόνο ένας , ο Θεός . Μα αν θέλεις να μπεις στη ζωή , φύλαξε τις εντολές » .
40019018	Τον ρωτάει : « Ποιες ; » . Κι ο Ιησούς του είπε : « Το Μη φονεύσεις , Μη μοιχέψεις , Μην κλέψεις , Μην ψευδομαρτυρήσεις ,
40019019	Τίμα τον πατέρα σου και τη μητέρα σου , και Ν' αγαπήσεις τον πλησίον σου όπως τον εαυτό σου » .
40019020	Του λέει ο νέος : « Όλα αυτά τα φύλαξα από την παιδική μου ηλικία . Σε τι άλλο υστερώ ; » .
40019021	Του είπε ο Ιησούς : « Αν θέλεις να είσαι τέλειος , πήγαινε πούλησε τα υπάρχοντά σου και δώσε τα σε φτωχούς , και θα αποκτήσεις θησαυρό στον ουρανό . Κι έλα εδώ και ακολούθα με » .
40019022	Ο νέος όμως , σαν άκουσε την απάντηση , έφυγε λυπημένος , γιατί είχε κτήματα πολλά .
40019023	Τότε ο Ιησούς είπε στους μαθητές του : « Σας βεβαιώνω πως δύσκολα θα μπει πλούσιος στη βασιλεία των ουρανών .
40019024	Και πάλι σας το τονίζω πως είναι ευκολότερο να περάσει μια καμήλα από την τρύπα της βελόνας , παρά να μπει ένας πλούσιος στη βασιλεία του Θεού » !
40019025	Και όταν το άκουσαν αυτό οι μαθητές του , ένιωσαν πολύ μεγάλη έκπληξη κι έλεγαν : « Τότε , λοιπόν , ποιος μπορεί να σωθεί ; » .
40019026	Κι ο Ιησούς τους κοίταξε κατά πρόσωπο και τους είπε : « Για τους ανθρώπους αυτό είναι αδύνατο , για το Θεό όμως όλα είναι δυνατά » .
40019027	Αποκρίθηκε τότε ο Πέτρος και του είπε : « Δες ! Εμείς τ' αφήσαμε όλα και σε ακολουθήσαμε . Τι θα συμβεί , λοιπόν , σ' εμάς ; » .
40019028	Κι ο Ιησούς τους είπε : « Σας βεβαιώνω πως εσείς που με ακολουθήσατε , στο ξεκίνημα της νέας αναστημένης ζωής , τότε που ο Γιος του Ανθρώπου θα καθίσει στο θρόνο της δόξας του , θα καθίσετε κι εσείς πάνω σε δώδεκα θρόνους και θα κρίνετε τις δώδεκα φυλές του Ισραήλ .
40019029	Και ο καθένας που άφησε σπίτια ή αδελφούς ή αδελφές ή πατέρα ή μητέρα ή γυναίκα ή παιδιά ή χωράφια για χάρη μου , εκατονταπλάσια θα πάρει και θα κληρονομήσει ζωή αιώνια .
40019030	Όμως , πολλοί πρώτοι θα γίνουν τελευταίοι και τελευταίοι , πρώτοι » .
40020001	« Η βασιλεία των ουρανών είναι όμοια μ' έναν οικοδεσπότη που βγήκε το πρωί με τα χαράματα να προσλάβει εργάτες για το αμπέλι του .
40020002	Κι αφού συμφώνησε με τους εργάτες ένα δηνάριο την ημέρα , τους έστειλε στο αμπέλι του .
40020003	Βγήκε κατόπιν στις εννιά η ώρα και είδε άλλους , που στέκονταν στην αγορά χωρίς δουλειά .
40020004	Και σ' εκείνους είπε : Πηγαίνετε κι εσείς στο αμπέλι και ό,τι είναι δίκαιο θα σας το δώσω . Κι εκείνοι πήγαν .
40020005	Μετά ξαναβγήκε στις δώδεκα και στις τρεις η ώρα και έκανε το ίδιο .
40020006	Και γύρω στις πέντε η ώρα βγήκε ξανά και είδε άλλους που στέκονταν εκεί χωρίς δουλειά , και τους λέει : Γιατί μείνατε εδώ όλη την ημέρα χωρίς δουλειά ;
40020007	Του λένε : Γιατί δε μας προσέλαβε κανένας . Τους λέει : Πηγαίνετε κι εσείς στο αμπέλι και ό,τι είναι δίκαιο θα το πάρετε .
40020008	Όταν , λοιπόν , βράδιασε , λέει ο ιδιοκτήτης του αμπελιού στο διαχειριστή του : Κάλεσε τους εργάτες και πλήρωσέ τους το μεροκάματό τους αρχίζοντας από τους τελευταίους και φτάνοντας ως τους πρώτους .
40020009	Ήρθαν τότε εκείνοι που προσλήφθηκαν γύρω στις πέντε η ώρα και πήραν από ένα δηνάριο .
40020010	Έτσι , όταν ήρθαν οι πρώτοι νόμισαν πως θα πάρουν περισσότερα , αλλά πήραν κι αυτοί από ένα δηνάριο .
40020011	Κι όταν το πήραν άρχισαν να γκρινιάζουν εναντίον του οικοδεσπότη ,
40020012	λέγοντας : Αυτοί οι τελευταίοι εργάστηκαν μια ώρα και τους εξίσωσες μ' εμάς που υπομείναμε το βάρος της ημέρας και τον καύσωνα .
40020013	Εκείνος όμως αποκρίθηκε και είπε σ' έναν απ' αυτούς : Φίλε , δε σε αδικώ . Ένα δηνάριο δε συμφώνησες μαζί μου ;
40020014	Πάρε το δηνάριό σου και πήγαινε . Θέλω όμως και σ' αυτόν τον τελευταίο να δώσω όσο και σε σένα .
40020015	Ή δεν έχω το δικαίωμα να χειριστώ την περιουσία μου όπως εγώ θέλω ; Ή μήπως βλέπεις με πονηριά την καλοσύνη μου ;
40020016	Έτσι , οι τελευταίοι θα γίνουν πρώτοι και οι πρώτοι τελευταίοι , γιατί πολλοί είναι οι προσκαλεσμένοι , αλλά λίγοι οι εκλεκτοί » .
40020017	Και καθώς ανέβαινε ο Ιησούς στα Ιεροσόλυμα , πήρε παράμερα μαζί του τους δώδεκα στο δρόμο και τους είπε :
40020018	« Όπως βλέπετε , ανεβαίνουμε στα Ιεροσόλυμα . Κι εκεί ο Γιος του Ανθρώπου θα παραδοθεί στους αρχιερείς και στους νομοδιδασκάλους και θα τον καταδικάσουν σε θάνατο
40020019	και θα τον παραδώσουν στους εθνικούς για να τον περιγελάσουν και να τον μαστιγώσουν και να τον σταυρώσουν . Όμως την τρίτη μέρα θα αναστηθεί » .
40020020	Τότε τον πλησίασε η μητέρα των γιων του Ζεβεδαίου , μαζί με τους γιους της και τον προσκυνούσε ζητώντας του μια χάρη .
40020021	Κι εκείνος τη ρώτησε : « Τι θέλεις ; » . Του λέει : « Πες να καθίσουν οι δυο αυτοί γιοι μου ο ένας στα δεξιά σου και ο άλλος στα αριστερά σου στη βασιλεία σου » .
40020022	Κι αποκρίθηκε ο Ιησούς και είπε : « Δεν ξέρετε τι ζητάτε . Μπορείτε να πιείτε το ποτήρι , που πρόκειται να πιω εγώ ή να βαφτιστείτε το βάφτισμα που εγώ βαφτίζομαι ; » . Του λένε : « μπορούμε » .
40020023	Τους λέει τότε ο Ιησούς : « Το ποτήρι μου βέβαια , θα το πιείτε και το βάφτισμα που εγώ βαφτίζομαι θα βαφτιστείτε , μα το να καθίσετε στα δεξιά μου και στα αριστερά μου δε είμαι εγώ που θα αποφασίσω να σας το δώσω αλλά θα δοθεί σ' εκείνους για τους οποίους έχει ετοιμαστεί από τον Πατέρα μου » .
40020024	Όταν το άκουσαν αυτό οι δέκα , αγανάκτησαν με τους δύο αδελφούς .
40020025	Τους κάλεσε τότε κοντά του ο Ιησούς και είπε : « Το ξέρετε βέβαια , ότι οι άρχοντες των εθνών επιβάλλουν την κυριαρχία τους πάνω σ' αυτά , και οι μεγάλοι τα κατεξουσιάζουν .
40020026	Δε θα είναι το ίδιο μ' εσάς , αλλά όποιος από σας θέλει να γίνει μεγάλος , θα είναι υπηρέτης σας .
40020027	Και όποιος από σας θέλει να είναι πρώτος , θα είναι δούλος σας .
40020028	Ακριβώς όπως ο Γιος του Ανθρώπου , ο οποίος δεν ήρθε για να υπηρετηθεί αλλά για να υπηρετήσει και να δώσει τη ζωή του λύτρο για πολλούς » .
40020029	Στο μεταξύ , την ώρα που αναχωρούσαν από την Ιεριχώ , τους ακολούθησε πολύς λαός .
40020030	Τότε , δυο τυφλοί , που κάθονταν στην άκρη του δρόμου και άκουσαν ότι περνάει ο Ιησούς , φώναξαν : « Ελέησέ μας Κύριε , Γιε του Δαβίδ » .
40020031	Ο λαός όμως τους μάλωσε για να σωπάσουν . Μα εκείνοι κράζοντας πιο δυνατά έλεγαν : « Ελέησέ μας Κύριε , Γιε του Δαβίδ » .
40020032	Στάθηκε τότε ο Ιησούς , τους φώναξε και τους είπε : « Τι θέλετε να σας κάνω ; » .
40020033	Του λένε : « Κύριε , ν' ανοιχτούν τα μάτια μας » .
40020034	Κι ο Ιησούς τους σπλαχνίστηκε και άγγιξε τα μάτια τους κι αμέσως απέκτησαν την όρασή τους και τον ακολούθησαν .
40021001	Όταν πλησίασαν στα Ιεροσόλυμα και ήρθαν στη Βηθφαγή , στο όρος των Ελαιών , ο Ιησούς έστειλε δύο μαθητές
40021002	λέγοντάς τους : « Πηγαίνετε στο απέναντι χωριό και μόλις φτάσετε θα βρείτε ένα θηλυκό γαϊδούρι δεμένο μαζί μ' ένα πουλάρι . Να λύσετε και τα δυο ζώα και να μου τα φέρετε .
40021003	Κι αν κανένας σας πει τίποτε , πέστε του πως τα χρειάζεται ο Κύριος , και θα τα στείλει χωρίς καμιά αντίρρηση » .
40021004	Κι όλο αυτό έγινε έτσι ώστε να εκπληρωθεί αυτό που λέχθηκε μέσω του προφήτη Ησαΐα :
40021005	« Πέστε στη θυγατέρα της Σιών : Νάτος ο βασιλιάς σου ! Έρχεται σε σένα πράος και καβάλα πάνω σε γαϊδούρι , και πάνω σε πουλάρι , γέννημα υποζυγίου » !
40021006	Πήγαν , λοιπόν , οι μαθητές και κάνοντας όπως τους πρόσταξε ο Ιησούς ,
40021007	έφεραν το θηλυκό γαϊδούρι και το πουλάρι και έβαλαν πάνω τους τα ρούχα τους και κάθισε ο Κύριος πάνω σ' αυτά .
40021008	Και οι περισσότεροι από τον κόσμο έστρωσαν τα ρούχα τους στο δρόμο , ενώ άλλοι έκοβαν κλαδιά από τα δέντρα και τα έστρωναν στο δρόμο .
40021009	Και τα πλήθη , τόσο εκείνα που προπορεύονταν όσο κι εκείνα που ακολουθούσαν , έλεγαν φωνάζοντας : « Ψάλτε ύμνο στο Γιο του Δαβίδ : » Ευλογημένος αυτός που έρχεται στο όνομα του Κυρίου . » Ψάλτε ύμνο σ' αυτόν οι ύψιστες δυνάμεις » !
40021010	Και όταν μπήκε στα Ιεροσόλυμα , συγκλονίστηκε όλη η πόλη και ρωτούσαν οι κάτοικοι : « Ποιος είναι αυτός ; » .
40021011	Και τα πλήθη απαντούσαν : « Αυτός είναι ο Ιησούς ! Ο προφήτης από τη Ναζαρέτ της Γαλιλαίας » !
40021012	Κατόπιν ο Ιησούς μπήκε στο ναό του Θεού και έδιωξε όλους εκείνους που έκαναν αγοραπωλησίες μέσα στο ναό , και τα τραπέζια των σαράφηδων τα αναποδογύρισε , καθώς και τα καθίσματα εκείνων που πουλούσαν τα περιστέρια ,
40021013	και τους είπε : « Είναι γραμμένο : Ο οίκος μου θα ονομαστεί οίκος προσευχής , κι εσείς τον κάνατε λημέρι ληστών » !
40021014	Κι εκεί στο ναό ήρθαν κοντά του τυφλοί και κουτσοί και τους θεράπευσε .
40021015	Και σαν είδαν οι αρχιερείς και οι νομοδιδάσκαλοι τα αξιοθαύμαστα που έκανε , καθώς και τα παιδιά που φώναζαν μέσα στο ναό κι έλεγαν : « Ψάλτε ύμνο στο Γιο του Δαβίδ » , αγανάκτησαν
40021016	και του είπαν : « Ακούς τι λένε αυτοί ; » . Κι ο Ιησούς τους απάντησε : « Ποτέ σας δε διαβάσατε ότι : Από στόμα νηπίων και βρεφών , που ακόμα θηλάζουν , συνέθεσες τέλειο ύμνο ; » .
40021017	Και αφήνοντάς τους βγήκε από την πόλη στη Βηθανία και διανυκτέρευσε εκεί .
40021018	Και το πρωί επιστρέφοντας στην πόλη πείνασε .
40021019	Βλέποντας λοιπόν μια συκιά στο δρόμο την πλησίασε αλλά δε βρήκε τίποτε σ' αυτήν παρά μονάχα φύλλα , και της λέει : « Ποτέ πια να μην παραχθεί καρπός από σένα » . Και στη στιγμή ξεράθηκε η συκιά !
40021020	Και σαν το είδαν αυτό οι μαθητές , θαύμασαν και είπαν : « Πώς ξεράθηκε έτσι η συκιά από τη μια στιγμή στην άλλη ; » .
40021021	Αποκρίθηκε τότε ο Ιησούς και τους είπε : « Πραγματικά , σας λέω , αν έχετε πίστη και δεν ταλαντευτείτε , όχι μόνο αυτό που συνέβη με τη συκιά θα κάνετε , αλλά κι αν ακόμα πείτε σε τούτο το βουνό : Σήκω και ρίξου στη θάλασσα , θα γίνει .
40021022	Και όλα όσα ζητήσετε στην προσευχή έχοντας πίστη , θα τα λάβετε » .
40021023	Και όταν ήρθε στο ναό τον πλησίασαν , καθώς δίδασκε , οι αρχιερείς και πρεσβύτεροι του λαού ρωτώντας τον : « Με ποια εξουσία τα κάνεις αυτά ; Και ποιος σου έδωσε την εξουσία αυτή ; » .
40021024	Κι ο Ιησούς αποκρίθηκε : « Θα σας ρωτήσω κι εγώ ένα πράγμα , στο οποίο αν μου απαντήσετε , θα σας πω κι εγώ με ποια εξουσία τα κάνω αυτά :
40021025	Το βάφτισμα του Ιωάννη τι προέλευση είχε ; Ουράνια ή ανθρώπινη ; » . Κι εκείνοι διαλογίζονταν μεταξύ τους κι έλεγαν : « Αν πούμε : Ουράνια , θα μας πει : Τότε γιατί δεν τον πιστέψατε ;
40021026	Αν πάλι του πούμε : Ανθρώπινη , φοβόμαστε το λαό , γιατί όλοι τον έχουν για προφήτη τον Ιωάννη » .
40021027	Αποκρίθηκαν λοιπόν στον Ιησού : « Δεν ξέρουμε » . Τους είπε τότε κι αυτός : « Ούτε εγώ σας λέω με ποια εξουσία τα κάνω αυτά » .
40021028	« Αλλά για πέστε μου τη γνώμη σας . Ένας άνθρωπος είχε δυο παιδιά . Πήγε λοιπόν στον πρώτο και του είπε : Παιδί μου , πήγαινε σήμερα να δουλέψεις στο αμπέλι μου .
40021029	Κι εκείνος του απάντησε : Δε θέλω . Ύστερα όμως μετάνιωσε και πήγε .
40021030	Πήγε επίσης στο δεύτερο και του είπε το ίδιο πράγμα . Κι εκείνος του απάντησε : Θα πάω , κύριε , αλλά δεν πήγε .
40021031	Ποιος από τους δυο έκανε το θέλημα του πατέρα ; » . Του λένε : « Ο πρώτος » . Τους λέει ο Ιησούς : « Πραγματικά , σας λέω , οι τελώνες και οι πόρνες βρίσκονται πιο μπροστά από σας στο δρόμο που οδηγεί στη βασιλεία του Θεού .
40021032	Γιατί ήρθε σε σας ο Ιωάννης βαδίζοντας το δρόμο της δικαιοσύνης και δεν πιστέψατε σ' αυτόν . Οι τελώνες όμως και οι πόρνες πίστεψαν σ' αυτόν , ενώ εσείς , παρόλο που το είδατε αυτό , δε μεταμεληθήκατε κατόπιν , ώστε να πιστέψετε σ' αυτόν » .
40021033	« Ακούστε μια άλλη παραβολή : Ήταν κάποιος οικοδεσπότης , που φύτεψε ένα αμπέλι και το περίφραξε . Επίσης έσκαψε σ' αυτό ένα πατητήρι και έχτισε έναν πύργο . Κατόπιν το ανάθεσε στη φροντίδα γεωργών κι έφυγε σε άλλη χώρα .
40021034	Κι όταν έφτασε ο καιρός των καρπών , έστειλε τους δούλους του στους γεωργούς για να πάρουν τους καρπούς του .
40021035	Οι γεωργοί όμως έπιασαν τους δούλους του , κι άλλον έδειραν , άλλον σκότωσαν , κι άλλον πετροβόλησαν .
40021036	Ξανάστειλε άλλους δούλους , περισσότερους από τους πρώτους . Αλλά τα ίδια έκαναν και σ' αυτούς .
40021037	Ύστερα έστειλε το γιο του , λέγοντας : Το γιο μου θα τον σεβαστούν .
40021038	Οι γεωργοί όμως , όταν είδαν το γιο , είπαν μεταξύ τους : Αυτός είναι ο κληρονόμος . Ελάτε να τον σκοτώσουμε και να κατακρατήσουμε την κληρονομιά του .
40021039	Έτσι , αφού τον έπιασαν , τον έβγαλαν έξω από το αμπέλι και τον σκότωσαν .
40021040	Όταν , λοιπόν , έρθει ο ιδιοκτήτης του αμπελιού , τι θα τους κάνει τους γεωργούς εκείνους ; » .
40021041	Του λένε : « Όπως αρμόζει σε κακούς , αλύπητα θα τους αφανίσει και το αμπέλι θα το αναθέσει στη φροντίδα άλλων γεωργών , που θα του αποδώσουν τους καρπούς στον καιρό τους » .
40021042	Τους λέει ο Ιησούς : « Ποτέ σας δε διαβάσατε στις Γραφές πως : Η Πέτρα που περιφρόνησαν οι οικοδόμοι , αυτή έγινε το αγκωνάρι . Από τον Κύριο έγινε αυτό κι είναι αξιοθαύμαστο στα μάτια μας ;
40021043	Γι' αυτό σας λέω πως η βασιλεία του Θεού θα αφαιρεθεί από σας και θα δοθεί σε έθνος που παράγει τους καρπούς της .
40021044	Συνεπώς όποιος πέσει πάνω σ' αυτή την πέτρα θα συντριφτεί . Και σ' όποιον αυτή πέσει , θα τον διαλύσει » .
40021045	Και όταν άκουσαν οι αρχιερείς και οι Φαρισαίοι τις παραβολές του , κατάλαβαν ότι αυτούς εννοεί .
40021046	Και παρόλο που επιδίωκαν να τον συλλάβουν φοβήθηκαν τα πλήθη , γιατί τον θεωρούσαν προφήτη .
40022001	Κι αφού ξαναπήρε ο Ιησούς το λόγο , τους μίλησε με παραβολές λέγοντας :
40022002	« Η βασιλεία των ουρανών είναι όμοια με έναν βασιλιά , που έκανε τους γάμους του γιου του
40022003	κι έστειλε τους δούλους του να φωνάξουν τους καλεσμένους στους γάμους , αλλά εκείνοι δεν ήθελαν να έρθουν .
40022004	Ξανάστειλε άλλους δούλους λέγοντας : Να πείτε στους καλεσμένους : Ορίστε , το γεύμα μου το ετοίμασα . Οι ταύροι μου και τα θρεφτάρια είναι σφαγμένα και είναι όλα έτοιμα , ελάτε στους γάμους .
40022005	Εκείνοι όμως αδιαφόρησαν και πήγαν άλλος στο χωράφι του , άλλος στο εμπόριό του
40022006	και οι υπόλοιποι , αφού έπιασαν τους δούλους του , τους συμπεριφέρθηκαν άσχημα και τους σκότωσαν .
40022007	Και σαν το άκουσε ο βασιλιάς , οργίστηκε και έστειλε τα στρατεύματά του και εξολόθρεψε τους φονιάδες εκείνους και την πόλη τους την έκαψε .
40022008	Λέει τότε στους δούλους του : Ο γάμος , βέβαια , είναι έτοιμος , μα οι προσκαλεσμένοι δεν ήταν άξιοι .
40022009	Πηγαίνετε , λοιπόν , στα σταυροδρόμια και όσους βρείτε καλέστε τους στους γάμους .
40022010	Βγήκαν τότε οι δούλοι εκείνοι στους δρόμους και μάζεψαν όλους όσους βρήκαν , κακούς και καλούς . Και γέμισε ο χώρος του γάμου από τους προσκαλεσμένους για το γαμήλιο γεύμα .
40022011	Κι όταν μπήκε ο βασιλιάς να δει τους προσκαλεσμένους για το γαμήλιο γεύμα , είδε εκεί έναν που δεν ήταν ντυμένος με γαμήλια στολή .
40022012	Και του λέει : Φίλε , πώς μπήκες εδώ χωρίς να έχεις γαμήλια στολή ; Κι εκείνος δεν μπόρεσε να απαντήσει .
40022013	Είπε , τότε , ο βασιλιάς στους υπηρέτες του : Αφού τον δέσετε χειροπόδαρα , σηκώστε τον και πετάξτε τον στο πιο απόμακρο και βαθύ σκοτάδι . Εκεί είναι που θα κλαίει και θα τρίζει τα δόντια του .
40022014	Γιατί πολλοί είναι οι καλεσμένοι αλλά λίγοι οι εκλεκτοί » .
40022015	Τότε οι Φαρισαίοι πήγαν κι έκαναν συμβούλιο με σκοπό να τον παγιδέψουν αποσπώντας του κάποιον λόγο .
40022016	Του στέλνουν , λοιπόν , τους μαθητές τους μαζί με τους Ηρωδιανούς , και του λένε : « Δάσκαλε , ξέρουμε ότι είσαι ειλικρινής και ότι διδάσκεις το θέλημα του Θεού χωρίς να κρύβεις την αλήθεια και δε σε νοιάζει τι θα πει ο καθένας , γιατί δεν κοιτάς να κολακέψεις ανθρώπους .
40022017	Πες μας , λοιπόν , ποια είναι η γνώμη σου ; Επιτρέπεται να δίνει κανείς φόρο στον Καίσαρα ή όχι ; » .
40022018	Ο Ιησούς όμως καταλαβαίνοντας την πονηριά τους , είπε : « Γιατί προσπαθείτε να με παραπλανήσετε , υποκριτές ;
40022019	Δείξτε μου το νόμισμα του φόρου » . Κι εκείνοι του έφεραν ένα δηνάριο .
40022020	Τους λέει τότε ο Ιησούς : « Τίνος είναι η εικόνα τούτη και η επιγραφή ; » .
40022021	» Του Καίσαρα » , του απαντούν . Τους λέει τότε : « Αποδώστε , λοιπόν , στον Καίσαρα εκείνα που ανήκουν στον Καίσαρα , και στο Θεό εκείνα που ανήκουν στο Θεό » .
40022022	Και σαν άκουσαν την απάντηση αυτή , θαύμασαν και αφήνοντάς τον έφυγαν .
40022023	Εκείνη την ημέρα τον πλησίασαν μερικοί Σαδδουκαίοι - αυτοί που λένε πως δεν υπάρχει ανάσταση - και τον ρώτησαν :
40022024	« Δάσκαλε , ο Μωυσής είπε : Αν κάποιος πεθάνει άτεκνος , τη γυναίκα του να την παντρευτεί ο αδελφός του και να κάνει απογόνους στον αδελφό του .
40022025	Στον τόπο μας λοιπόν , υπήρχαν εφτά αδέλφια . Ο πρώτος , αφού παντρεύτηκε , πέθανε . Κι επειδή δεν είχε παιδί , άφησε τη γυναίκα του στον αδελφό του .
40022026	Το ίδιο και ο δεύτερος και ο τρίτος ως τον έβδομο .
40022027	Ύστερα απ' όλους πέθανε και η γυναίκα .
40022028	Στην ανάσταση , λοιπόν , τίνος από τους εφτά θα είναι η γυναίκα ; Γιατί την παντρεύτηκαν όλοι » .
40022029	Αποκρίθηκε τότε ο Ιησούς και τους είπε : « Απατάστε , επειδή δε γνωρίζετε τις Γραφές μήτε τη δύναμη του Θεού .
40022030	Γιατί στην αναστημένη ζωή δεν παντρεύονται ούτε οι άντρες ούτε οι γυναίκες , αλλά είναι όλοι σαν άγγελοι του Θεού στον ουρανό .
40022031	Όσο για την ανάσταση των νεκρών , δε διαβάσατε αυτό που σας αποκαλύφθηκε από το Θεό , όταν λέει :
40022032	Εγώ είμαι ο Θεός του Αβραάμ και ο Θεός του Ισαάκ και ο Θεός του Ιακώβ ; Ο Θεός δεν είναι Θεός νεκρών , αλλά ζωντανών » .
40022033	Και σαν τον άκουσαν τα πλήθη , έμειναν κατάπληκτα από τη διδαχή του .
40022034	Οι Φαρισαίοι όμως , όταν άκουσαν ότι αποστόμωσε τους Σαδδουκαίους , μαζεύτηκαν στο ίδιο μέρος
40022035	κι ένας απ' αυτούς , που ήταν νομικός , τον ρώτησε δοκιμάζοντάς τον :
40022036	« Δάσκαλε , ποια είναι η μεγαλύτερη εντολή του νόμου ; » .
40022037	Κι ο Ιησούς του αποκρίθηκε : « Θ' αγαπήσεις τον Κύριο το Θεό σου με όλη την καρδιά σου και με όλη την ψυχή σου και με όλη τη διάνοιά σου .
40022038	Αυτή είναι η πρώτη και μεγαλύτερη εντολή .
40022039	Και δεύτερη , όμοια μ' αυτή , είναι : Θ' αγαπήσεις τον πλησίον σου όπως τον εαυτό σου .
40022040	Σ' αυτές τις δύο εντολές στηρίζονται όλος ο νόμος και οι προφήτες » .
40022041	Στο μεταξύ , συγκεντρωμένοι καθώς ήταν οι Φαρισαίοι , τους ρώτησε ο Ιησούς :
40022042	« Τι γνώμη έχετε για τον Χριστό ; Τίνος απόγονος είναι ; » . Του λένε : « Του Δαβίδ » .
40022043	Τους λέει : « Τότε πώς ο Δαβίδ , με έμπνευση του Πνεύματος , τον αποκαλεί Κύριο , λέγοντας :
40022044	Είπε ο Κύριος στον Κύριό μου : Στα δεξιά μου να κάθεσαι , ώσπου να θέσω τους εχθρούς σου κάτω από τα πόδια σου ;
40022045	Αν λοιπόν , ο Δαβίδ τον αποκαλεί Κύριο , τότε πώς γίνεται να είναι απόγονός του ; » .
40022046	Και κανένας δεν μπορούσε να του δώσει κάποια απάντηση κι ούτε τόλμησε πια κανείς από την ημέρα εκείνη να του κάνει ερωτήσεις .
40023001	Μίλησε τότε ο Ιησούς στα πλήθη και στους μαθητές του
40023002	και είπε : « Στου Μωυσή την έδρα κάθισαν οι νομοδιδάσκαλοι και οι Φαρισαίοι .
40023003	Επομένως , όλα όσα σας πουν να τηρείτε , να τα τηρείτε και να τα εφαρμόζετε . Τα έργα τους όμως να μην τα μιμείστε , καθότι λένε , μα δεν εφαρμόζουν .
40023004	Γιατί δεματιάζουν φορτία βαριά και δυσβάσταχτα και τα φορτώνουν στους ώμους των ανθρώπων , ενώ οι ίδιοι δε θέλουν ούτε το δαχτυλάκι τους να κινήσουν για να βοηθήσουν .
40023005	Και όλα τα έργα τους τα κάνουν για επίδειξη στους ανθρώπους . Γι' αυτό φαρδαίνουν τα φυλαχτάρια τους και μακραίνουν τα κρόσσια στις άκρες των ρούχων τους .
40023006	Και τους αρέσει να έχουν την πιο τιμητική θέση στα δείπνα και τα πρωτεία στις συναγωγές
40023007	και να τους χαιρετούν οι άνθρωποι στους δημόσιους χώρους και να τους φωνάζουν : Δάσκαλε ! Δάσκαλε !
40023008	Εσείς όμως να μην δεχτείτε να σας φωνάζουν : Δάσκαλε , γιατί ένας είναι ο Δάσκαλος σας , ο Χριστός , κι όλοι εσείς είστε αδέλφια .
40023009	Και κανέναν στη γη μην ονομάσετε πατέρα σας , γιατί ένας είναι ο Πατέρας σας , αυτός που είναι στους ουρανούς .
40023010	Ούτε καθηγητές να ονομαστείτε , γιατί ένας είναι ο Καθηγητής σας , ο Χριστός .
40023011	Κι ο μεγαλύτερος από σας θα είναι υπηρέτης σας .
40023012	Γιατί , όποιος υψώσει τον εαυτό του θα ταπεινωθεί και όποιος ταπεινώσει τον εαυτό του θα υψωθεί » .
40023013	« Μα αλίμονο σ' εσάς δάσκαλοι του Νόμου και Φαρισαίοι υποκριτές ! Που κατατρώτε την περιουσία των χηρών και για τα μάτια του κόσμου κάνετε μεγάλες προσευχές . Γι' αυτό και θα επισύρετε βαρύτερη τιμωρία πάνω σας .
40023014	» Αλίμονο σ' εσάς δάσκαλοι του Νόμου και Φαρισαίοι υποκριτές ! Που φράζετε τη βασιλεία των ουρανών μπροστά στους ανθρώπους . Κι εσείς βέβαια δεν μπαίνετε , μα κι εκείνους που θέλουν να μπουν δεν τους αφήνετε να μπούνε !
40023015	» Αλίμονο σ' εσάς δάσκαλοι του Νόμου και Φαρισαίοι υποκριτές ! Που περιτρέχετε τη θάλασσα και τη στεριά για να κάνετε έναν προσήλυτο κι όταν γίνει , τον κάνετε γιο της γέεννας δυο φορές χειρότερο από σας !
40023016	» Αλίμονο σ' εσάς , τυφλοί καθοδηγητές ! Που λέτε : Όποιος ορκιστεί στο ναό , ο όρκος του δεν πιάνει , όποιος όμως ορκιστεί στο χρυσό του ναού , δεσμεύεται !
40023017	Ανόητοι και τυφλοί ! Επιτέλους τι είναι μεγαλύτερο ; Ο χρυσός ή ο ναός που αγιάζει το χρυσό ;
40023018	Επίσης λέτε : Όποιος ορκιστεί στο θυσιαστήριο , ο όρκος του δεν πιάνει , όποιος όμως ορκιστεί στο αφιέρωμα που είναι πάνω σ' αυτό , δεσμεύεται !
40023019	Ανόητοι και τυφλοί ! Επιτέλους τι είναι μεγαλύτερο ; Το αφιέρωμα ή το θυσιαστήριο που αγιάζει το αφιέρωμα ;
40023020	Ο όρκος λοιπόν , εκείνου που ορκίστηκε στο θυσιαστήριο , περιλαμβάνει μαζί μ' αυτό και όλα όσα υπάρχουν πάνω σ' αυτό .
40023021	Κι ο όρκος εκείνου που ορκίστηκε στο ναό , περιλαμβάνει μαζί μ' αυτόν και εκείνον που κατοικεί μέσα σ' αυτόν .
40023022	Και ο όρκος εκείνου που ορκίστηκε στον ουρανό , περιλαμβάνει το θρόνο του Θεού και εκείνον που κάθεται πάνω σ' αυτόν .
40023023	» Αλίμονο σ' εσάς δάσκαλοι του Νόμου και Φαρισαίοι , υποκριτές ! Που προσφέρετε το ένα δέκατο από το δυόσμο και τον άνηθο και το κύμινο και παρατήσατε τα σπουδαιότερα του Νόμου : Τη δικαιοσύνη και την ευσπλαχνία και την πίστη . Αλλά αυτά είναι που έπρεπε να κάνετε κι εκείνα να μην τα παρατάτε .
40023024	Είστε τυφλοί οδηγοί εσείς που ψιλοκοσκινίζετε το κουνούπι αλλά καταπίνετε την καμήλα !
40023025	» Αλίμονο σ' εσάς δάσκαλοι του Νόμου και Φαρισαίοι , υποκριτές ! Που καθαρίζετε το έξω μέρος του ποτηριού και της πιατέλας , όμως μέσα είναι γεμάτα από προϊόντα αρπαγής και πλεονεξίας .
40023026	Φαρισαίε τυφλέ ! Καθάρισε πρώτα το μέσα του ποτηριού και της πιατέλας , για να γίνει καθαρό και το έξω .
40023027	» Αλίμονο σ' εσάς , δάσκαλοι του Νόμου και Φαρισαίοι , υποκριτές ! Που μοιάζετε με τάφους ασβεστωμένους , οι οποίοι από έξω φαίνονται ωραίοι , μα από μέσα είναι γεμάτοι από κόκαλα νεκρών και κάθε είδους ακαθαρσία .
40023028	Το ίδιο κι εσείς , εξωτερικά φαίνεστε δίκαιοι στους ανθρώπους , μα από μέσα είστε γεμάτοι από υποκρισία και ανομία .
40023029	» Αλίμονο σ' εσάς δάσκαλοι του Νόμου και Φαρισαίοι , υποκριτές ! Που χτίζετε τους τάφους των προφητών και στολίζετε τα μνημεία των δικαίων
40023030	και λέτε : Αν ζούσαμε στα χρόνια των προγόνων μας , δε θα συμμετείχαμε μαζί τους στο φόνο των προφητών .
40023031	Άρα ομολογείτε μόνοι σας , πως είστε γιοι εκείνων που σκότωσαν τους προφήτες .
40023032	Ολοκληρώστε , λοιπόν , εσείς την πραγματοποίηση των σχεδίων των πατέρων σας .
40023033	Φίδια ! Γεννήματα φαρμακερών φιδιών ! Πώς θα ξεφύγετε από την καταδίκη σας στη γέεννα ; »
40023034	« Γι' αυτό , δείτε , σας στέλνω εγώ προφήτες και σοφούς και ερμηνευτές του Νόμου . Κι απ' αυτούς μερικούς θα σκοτώσετε και θα σταυρώσετε κι άλλους θα τους μαστιγώσετε στις συναγωγές σας και θα τους καταδιώξετε από πόλη σε πόλη ,
40023035	έτσι ώστε να πέσει πάνω σας όλο το αθώο αίμα που χύνεται στη γη , αρχίζοντας από το αίμα του αθώου Άβελ και φτάνοντας ως το αίμα του Ζαχαρία του γιου του Βαραχία , που τον σκοτώσατε ανάμεσα στο ναό και το θυσιαστήριο .
40023036	Πραγματικά , σας λέω , όλα αυτά θα πέσουν πάνω στη γενιά ετούτη .
40023037	Ιερουσαλήμ ! Ιερουσαλήμ ! Εσύ που σκοτώνεις τους προφήτες και λιθοβολείς τους απεσταλμένους σ' εσένα , πόσες φορές θέλησα να περιμαζέψω τα παιδιά σου , όπως μαζεύει η κλώσα τα κλωσόπουλά της κάτω από τις φτερούγες της , μα δε θελήσατε !
40023038	Μα τώρα να ! Ο τόπος σας εγκαταλείπεται έρημος .
40023039	Γιατί σας βεβαιώνω πως από τώρα πια δε θα με δείτε ώσπου να πείτε : Ευλογημένος είναι αυτός που έρχεται στο όνομα του Κυρίου » !
40024001	Βγήκε κατόπιν έξω ο Ιησούς και απομακρυνόταν από το ναό , όταν τον πλησίασαν οι μαθητές του για να του δείξουν με θαυμασμό τα κτίρια του ναού .
40024002	Μα ο Ιησούς τους είπε : « Τα βλέπετε όλα αυτά ; Σας βεβαιώνω πως δε θα μείνει εδώ πέτρα πάνω σε πέτρα που δε θα γκρεμιστεί » .
40024003	Κι ενώ καθόταν πάνω στο όρος των Ελαιών , τον πλησίασαν οι μαθητές του ιδιαιτέρως και του είπαν : « Πες μας , πότε θα γίνουν αυτά ; Και ποιο θα είναι το σημάδι για το δικό σου ερχομό και για τη συντέλεια του κόσμου ; » .
40024004	Κι αποκρίθηκε ο Ιησούς και τους είπε : « Να έχετε ανοιχτά τα μάτια σας μη σας πλανήσει κανένας .
40024005	Γιατί πολλοί θα έρθουν στ' όνομά μου λέγοντας : Εγώ είμαι ο Χριστός και θα παραπλανήσουν πολλούς .
40024006	Θα ακούτε επίσης φήμες για πολέμους και νέα από πολέμους . Προσέχετε να μην ταράζεστε , γιατί όλα αυτά πρέπει να γίνουν . Όμως δεν είναι ακόμα το τέλος .
40024007	Γιατί θα ξεσηκωθεί έθνος εναντίον έθνους και βασιλεία εναντίον βασιλείας και θα παρουσιαστούν πείνα και επιδημίες και θα γίνουν σεισμοί εδώ κι εκεί στον κόσμο .
40024008	Μα όλα αυτά θα είναι οι πρώτοι πόνοι της γέννας .
40024009	Τότε θα σας καταπιέσουν και θα σας σκοτώσουν , και θα είστε μισητοί απ' όλα τα έθνη για τ' όνομά μου .
40024010	Και τότε είναι που η πίστη πολλών θα κλονιστεί και θα προδώσουν ο ένας τον άλλο και θα μισήσουν ο ένας τον άλλο .
40024011	Και θα εμφανιστούν πολλοί ψευδοπροφήτες και θα πλανήσουν πολλούς .
40024012	Κι επειδή η ανομία θα πληθύνει , η αγάπη των περισσοτέρων θα ψυχρανθεί .
40024013	Αλλ' όποιος αντέξει ως το τέλος , εκείνος θα σωθεί .
40024014	Όμως τούτο το Ευαγγέλιο της βασιλείας θα κηρυχτεί σε όλη την οικουμένη σαν μαρτυρία σε όλα τα έθνη και τότε θα έρθει το τέλος .
40024015	» Όταν λοιπόν , δείτε το σιχαμερό σύμβολο της ερήμωσης , που προφητεύθηκε από τον προφήτη Δανιήλ , στημένο σε τόπο άγιο - ο αναγνώστης ας καταλάβει -
40024016	τότε εκείνοι που βρίσκονται στην Ιουδαία , ας καταφύγουν στα βουνά ,
40024017	εκείνος που θα βρεθεί στην ταράτσα , ας μην κατέβει να πάρει τις οικοσκευές του
40024018	κι εκείνος που θα βρεθεί στο χωράφι , ας μην γυρίσει πίσω να πάρει το ρουχισμό του .
40024019	Κι αλίμονο στις εγκυμονούσες και σ' εκείνες που θηλάζουν τις μέρες εκείνες .
40024020	Και να προσεύχεστε να μη γίνει η φυγή σας χειμώνα ούτε Σάββατο .
40024021	Γιατί θα υπάρξει μεγάλη θλίψη τότε , τέτοια που δεν έχει γίνει από την αρχή του κόσμου ως τώρα κι ούτε μετά θα ξαναγίνει .
40024022	Κι αν δεν ήταν να συντομευτούν οι μέρες εκείνες , δεν επρόκειτο να γλιτώσει καμιά ύπαρξη . Μα για χάρη των εκλεκτών θα συντομευτούν οι μέρες εκείνες .
40024023	Τότε , αν κάποιος σας πει : Να , εδώ είναι ο Χριστός ή εκεί , μην τον πιστέψετε .
40024024	Γιατί θα εμφανιστούν ψευδόχριστοι και ψευδοπροφήτες και θα παρουσιάσουν μεγάλα θαύματα και υπερφυσικά φαινόμενα έτσι που να παραπλανήσουν , αν είναι δυνατόν , ακόμα και τους εκλεκτούς .
40024025	» Είδατε , σας τα προείπα όλα .
40024026	Έτσι λοιπόν , αν σας πουν : Να , στην έρημο είναι , μη βγείτε . Ή : Να , μέσα στα ιδιαίτερα δωμάτια , μην πιστέψετε .
40024027	Γιατί , σαν την αστραπή που βγαίνει από την ανατολή και φαίνεται ως τη δύση , έτσι θα είναι και η παρουσία του Γιου του Ανθρώπου . -
40024028	Γιατί , Όπου είναι το πτώμα , εκεί θα μαζευτούν οι αετοί . -
40024029	Κι αμέσως μετά τη θλίψη των ημερών εκείνων , ο ήλιος θα σκοτεινιάσει και το φεγγάρι θα χάσει το φως του και τ' άστρα θα πέσουν από τον ουρανό και οι ουράνιες δυνάμεις θα σαλευτούν .
40024030	Μόνο τότε θα φανεί το σημάδι του Γιου του Ανθρώπου στον ουρανό , και τότε θα χτυπήσουν με απόγνωση τα στήθη τους όλες οι φυλές της γης και θα δουν το Γιο του Ανθρώπου να έρχεται πάνω στις νεφέλες τ' ουρανού με δύναμη και δόξα πολλή .
40024031	Και θα στείλει τους αγγέλους του με πολύ ηχηρή σάλπιγγα και θα συνάξουν στον ίδιο τόπο τους εκλεκτούς του από τα τέσσερα σημεία των ανέμων , από τις άκρες του ορίζοντα ως τις άλλες του άκρες .
40024032	Και την αλληγορία εννοήστε την από τη συκιά . Όταν το κλαδί της γίνει τρυφερό και αρχίζουν να βγαίνουν πια τα φύλλα , ξέρετε πως το καλοκαίρι είναι κιόλας κοντά .
40024033	Έτσι κι εσείς , όταν τα δείτε όλα αυτά , να ξέρετε πως είναι πολύ κοντά , στο κατώφλι της πόρτας .
40024034	Σας βεβαιώνω πως δε θα εκλείψει η γενιά αυτή , που θα τα δει αυτά , ώσπου όλα αυτά να πραγματοποιηθούν .
40024035	Ο ουρανός και η γη θα πάψουν να υπάρχουν , τα λόγια μου όμως , δε θα πάψουν ποτέ να ισχύουν » .
40024036	« Κι όσο για την ημέρα εκείνη και την ώρα , κανένας δεν την ξέρει , ούτε οι άγγελοι των ουρανών , παρά μονάχα ο Πατέρας μου .
40024037	Πάντως , ακριβώς όπως στις μέρες του Νώε , έτσι θα είναι κι όταν θα έρθει ο Γιος του Ανθρώπου .
40024038	Όπως ήταν δηλαδή οι άνθρωποι τις μέρες εκείνες , πριν από τον κατακλυσμό : έτρωγαν και έπιναν , παντρεύονταν και παντρεύανε ως την ημέρα που μπήκε ο Νώε στην κιβωτό ,
40024039	και δεν το πήραν είδηση μέχρι που ήρθε ο κατακλυσμός και τους αφάνισε όλους , έτσι θα είναι και ο ερχομός του Γιου του Ανθρώπου .
40024040	Τότε , δύο άνθρωποι θα βρίσκονται στο χωράφι , ο ένας απ' αυτούς θα παραληφθεί και ο άλλος θα εγκαταλειφθεί .
40024041	Δύο γυναίκες θα αλέθουν στο μύλο , η μια θα παραληφθεί και η άλλη θα εγκαταλειφθεί .
40024042	» Να αγρυπνείτε , λοιπόν , γιατί δεν ξέρετε ποια ώρα έρχεται ο Κύριός σας .
40024043	Μα τούτο να έχετε υπόψη σας , ότι αν ήξερε ο σπιτονοικοκύρης ποια ώρα θα έρθει ο κλέφτης , θα αγρυπνούσε και δε θα άφηνε να διαρρηχτεί το σπίτι του .
40024044	Γι' αυτό κι εσείς να είστε έτοιμοι , γιατί ο Γιος του Ανθρώπου έρχεται σε ώρα που δεν το περιμένετε » .
40024045	« Ποιος , λοιπόν , είναι ο πιστός και φρόνιμος δούλος , που του ανάθεσε ο Κύριός του τη φροντίδα των δούλων του για να τους δίνει την τροφή τους στις κατάλληλες ώρες ;
40024046	Μακάριος ο δούλος εκείνος , που , όταν έρθει ο Κύριός του , θα τον βρει έτσι ακριβώς να κάνει .
40024047	Πραγματικά , σας λέω , θα τον διορίσει διαχειριστή όλων των υπαρχόντων του .
40024048	Αν όμως πει ο κακός εκείνος δούλος μέσα στην καρδιά του : Αργεί να έρθει ο Κύριός μου
40024049	κι αρχίσει να χτυπάει τους συνδούλους του και να τρώει και να πίνει παρέα με τους μέθυσους ,
40024050	θα έρθει ο Κύριος του δούλου εκείνου μια μέρα που δεν τον περιμένει και σε μια ώρα που δεν την ξέρει ,
40024051	και θα τον αποκόψει και τη θέση του θα την ορίσει ανάμεσα στους υποκριτές . Εκεί είναι που θα κλαίει και θα τρίζει τα δόντια του » .
40025001	« Τότε η βασιλεία των ουρανών θα μοιάσει με δέκα παρθένες , οι οποίες , αφού πήραν τα λυχνάρια τους , βγήκαν να προϋπαντήσουν το γαμπρό .
40025002	Ομως πέντε απ' αυτές ήταν μυαλωμένες και οι πέντε άμυαλες .
40025003	Οι άμυαλες λοιπόν , ενώ πήραν τα λυχνάρια τους , δεν πήραν μαζί τους λάδι .
40025004	Οι μυαλωμένες όμως πήραν λάδι στα δοχεία τους μαζί με τα λυχνάρια τους .
40025005	Κι επειδή ο γαμπρός αργούσε να έρθει , νύσταξαν όλες και κοιμούνταν . Κι εκεί στα μεσάνυχτα ακούστηκε μια δυνατή φωνή :
40025006	Νάτος ο γαμπρός ! Έρχεται ! Βγήτε να τον προϋπαντήσετε !
40025007	Τότε σηκώθηκαν όλες εκείνες οι παρθένες και ετοίμασαν τα λυχνάρια τους .
40025008	Και οι άμυαλες είπαν στις μυαλωμένες : Δώστε μας από το λάδι σας , γιατί τα λυχνάρια μας σβήνουν .
40025009	Αλλ' οι μυαλωμένες απάντησαν : Ίσως δε φτάσει και για μας και για σας . Γι' αυτό πηγαίνετε καλύτερα σ' αυτούς που πουλάνε και αγοράστε για σας .
40025010	Μα καθώς εκείνες πήγαιναν να αγοράσουν , ήρθε ο γαμπρός και οι έτοιμες μπήκαν μαζί του στους γάμους και η πόρτα έκλεισε .
40025011	Έρχονται ύστερα και οι υπόλοιπες παρθένες λέγοντας : Κύριε , κύριε άνοιξέ μας .
40025012	Αλλ' εκείνος αποκρίθηκε : Πραγματικά , σας λέω , δε σας γνωρίζω .
40025013	Να είστε , λοιπόν έτοιμοι κάθε στιγμή , γιατί δεν ξέρετε την ημέρα ούτε την ώρα που έρχεται ο Γιος του Ανθρώπου » .
40025014	« Σαν έναν άνθρωπο , για παράδειγμα , που , επειδή έφευγε στα ξένα , κάλεσε τους δούλους του και τους παρέδωσε τα υπάρχοντά του .
40025015	Και στον έναν απ' αυτούς έδωσε πέντε τάλαντα , στον άλλο δύο και στον άλλο ένα , στον καθένα ανάλογα με την ικανότητά του , και αμέσως κατόπιν έφυγε .
40025016	Πήγε τότε εκείνος που πήρε τα πέντε τάλαντα και εργάστηκε μ' αυτά και κέρδισε άλλα πέντε τάλαντα .
40025017	Το ίδιο κι εκείνος που πήρε τα δύο , κέρδισε κι αυτός άλλα δύο .
40025018	Αλλ' εκείνος που πήρε το ένα τάλαντο , πήγε , έσκαψε στη γη και έκρυψε το χρήμα του κυρίου του .
40025019	Ύστερα λοιπόν από πολύ καιρό , έρχεται ο κύριος των δούλων εκείνων και ζητά απόδοση λογαριασμού απ' αυτούς .
40025020	Ήρθε τότε εκείνος που πήρε τα πέντε τάλαντα και του προσκόμισε άλλα πέντε τάλαντα , λέγοντας : Κύριε , πέντε τάλαντα μου παρέδωσες , ορίστε κέρδισα μ' αυτά άλλα πέντε τάλαντα .
40025021	Του απάντησε ο κύριός του : Εύγε , δούλε αγαθέ και πιστέ , στα λίγα στάθηκες πιστός , πάνω σε πολλά θα σε ορίσω υπεύθυνο . Μπες στη χαρά του κυρίου σου .
40025022	» Ήρθε έπειτα κι εκείνος που πήρε τα δύο τάλαντα και είπε : Κύριε , δύο τάλαντα μου παρέδωσες , ορίστε κέρδισα μ' αυτά άλλα δύο τάλαντα .
40025023	Του απάντησε ο κύριός του : Εύγε , δούλε αγαθέ και πιστέ , στα λίγα στάθηκες πιστός , πάνω σε πολλά θα σε ορίσω υπεύθυνο . Μπες στη χαρά του κυρίου σου .
40025024	Ήρθε κατόπιν κι εκείνος που είχε πάρει το ένα τάλαντο και είπε : Κύριε , διαπίστωσα ότι είσαι σκληρός άνθρωπος . Θερίζεις εκεί όπου δεν έσπειρες και συνάζεις από εκεί όπου δε σκόρπισες .
40025025	Επειδή φοβήθηκα , λοιπόν , πήγα κι έκρυψα το τάλαντό σου στη γη . Ορίστε , έχεις το δικό σου .
40025026	Αποκρίθηκε τότε ο κύριός του και του είπε : Πονηρέ δούλε και φυγόπονε ! Το ήξερες ότι θερίζω εκεί όπου δεν έσπειρα και συνάζω από εκεί όπου δε σκόρπισα .
40025027	Όφειλες επομένως να βάλεις το χρήμα μου σε τράπεζα , κι εγώ σαν ερχόμουν θα έπαιρνα μαζί με το κεφάλαιό μου και τόκο .
40025028	Πάρτε , λοιπόν , το τάλαντο απ' αυτόν και δώστε το σ' εκείνον που έχει τα δέκα τάλαντα .
40025029	Γιατί στον καθένα που έχει , θα δοθεί και θα έχει περίσσευμα , ενώ από εκείνον που δεν έχει , θα αφαιρεθεί κι εκείνο που έχει .
40025030	Και τον ανάξιο δούλο ρίξτε τον έξω , στο πιο απόμακρο και βαθύ σκοτάδι . Εκεί είναι που θα κλαίει και θα τρίζει τα δόντια του » .
40025031	« Όταν , λοιπόν , έρθει ο Γιος του Ανθρώπου μέσα στη δόξα του , και μαζί του όλοι οι άγιοι άγγελοί του , τότε θα καθίσει πάνω στον ένδοξο θρόνο του .
40025032	Και θα συναχτούν μπροστά του όλα τα έθνη και θα τους ξεχωρίσει τον έναν από τον άλλο , όπως ξεχωρίζει ο βοσκός τα πρόβατα από τα γίδια .
40025033	Και θα βάλει τα πρόβατα στα δεξιά του , ενώ τα γίδια θα τα βάλει στα αριστερά .
40025034	Έπειτα ο βασιλιάς θα πει σ' αυτούς που θα είναι στα δεξιά του : Ελάτε οι ευλογημένοι του Πατέρα μου , κληρονομήστε τη βασιλεία που έχει ετοιμαστεί για σας από τότε που θεμελιώθηκε ο κόσμος .
40025035	Γιατί πείνασα , και μου δώσατε να φάω , δίψασα , και μου δώσατε να πιω , ξένος ήμουν , και με περιμαζέψατε ,
40025036	γυμνός ήμουν , και με ντύσατε , αρρώστησα , και με επισκεφθήκατε , στη φυλακή ήμουν , και ήρθατε κοντά μου .
40025037	Τότε θα αποκριθούν οι δίκαιοι και θα του πούνε : Κύριε , πότε σε είδαμε να πεινάς και σε θρέψαμε ή να διψάς και σου δώσαμε να πιεις ;
40025038	Και πότε σε είδαμε ξένο και σε περιμαζέψαμε ή γυμνό και σε ντύσαμε ;
40025039	Και πότε σε είδαμε άρρωστο ή στη φυλακή και σε επισκεφτήκαμε ;
40025040	Και θα αποκριθεί ο βασιλιάς και θα τους πει : Πραγματικά , σας λέω , καθόσο τα κάνατε αυτά σ' έναν από τους αδελφούς μου αυτούς τους ασήμαντους , σ' εμένα τα κάνατε .
40025041	» Κατόπιν θα πει και σ' εκείνους που θα είναι στ' αριστερά : Φύγετε από μένα εσείς οι καταραμένοι , στη φωτιά την αιώνια , που έχει ετοιμαστεί για το διάβολο και τους αγγέλους του .
40025042	Γιατί πείνασα , και δε μου δώσατε να φάω , δίψασα , και δε μου δώσατε να πιω ,
40025043	ξένος ήμουν , και δε με περιμαζέψατε , γυμνός ήμουν , και δε με ντύσατε , άρρωστος και στη φυλακή , και δε με επισκεφθήκατε .
40025044	Τότε θα του αποκριθούν κι αυτοί : Κύριε , πότε σε είδαμε να πεινάς ή να διψάς ή ξένο ή γυμνό ή άρρωστο ή στη φυλακή , και δε σε υπηρετήσαμε ;
40025045	Θα τους αποκριθεί τότε εκείνος : Πραγματικά , σας λέω , καθόσο δεν τα κάνατε αυτά σ' έναν απ' αυτούς τους ασήμαντους , ούτε σε μένα τα κάνατε .
40025046	Και θα αναχωρήσουν αυτοί σε κόλαση αιώνια , και οι δίκαιοι σε ζωή αιώνια » .
40026001	Κι όταν πια τελείωσε ο Ιησούς όλες αυτές τις διδαχές , είπε στους μαθητές του :
40026002	« Το ξέρετε πως ύστερα από δυο μέρες γιορτάζεται το Πάσχα · και ο Γιος του ανθρώπου παραδίνεται για να σταυρωθεί » .
40026003	Τότε συγκεντρώθηκαν οι αρχιερείς και οι νομοδιδάσκαλοι και οι πρεσβύτεροι του λαού στην αυλή του αρχιερέα , που ονομαζόταν Καϊάφας
40026004	και συμφώνησαν να συλλάβουν με τέχνασμα τον Ιησού και να τον θανατώσουν .
40026005	Έλεγαν όμως : « Όχι τη μέρα της γιορτής , για να μην προκληθεί αναταραχή στο λαό » .
40026006	Στο μεταξύ , ενώ ο Ιησούς βρισκόταν στη Βηθανία , στο σπίτι του Σίμωνα του λεπρού ,
40026007	τον πλησίασε μια γυναίκα κρατώντας ένα αλαβάστρινο δοχείο με πανάκριβο μύρο και το έχυσε στο κεφάλι του την ώρα που αυτός καθόταν στο τραπέζι .
40026008	Κι όταν το είδαν αυτό οι μαθητές του , έλεγαν αγανακτισμένοι : « Γιατί τάχα αυτή η σπατάλη ;
40026009	Καθότι μπορούσε το μύρο αυτό να πουληθεί έναντι ενός μεγάλου ποσού και να δοθεί στους φτωχούς » .
40026010	Το κατάλαβε όμως ο Ιησούς και τους είπε : « Τι στεναχωρείτε τη γυναίκα ; Μια καλή πράξη έκανε σ' εμένα .
40026011	Άλλωστε τους φτωχούς τους έχετε πάντοτε μαζί σας , εμένα όμως δε με έχετε πάντοτε .
40026012	Γιατί , βάζοντας αυτή το μύρο τούτο πάνω στο σώμα μου , το έκανε για τον ενταφιασμό μου .
40026013	Σας βεβαιώνω πως όπου κι αν κηρυχτεί το ευαγγέλιο τούτο , σ' όλο τον κόσμο , θα γίνει λόγος και γι' αυτό που έκανε αυτή , σε ανάμνησή της » .
40026014	Τότε , ένας από τους δώδεκα , αυτός που λεγόταν Ιούδας Ισκαριώτης , πήγε στους αρχιερείς
40026015	και είπε : « Τι θέλετε να μου δώσετε ; κι εγώ θα σας τον παραδώσω » . Κι εκείνοι του μέτρησαν τριάντα αργύρια .
40026016	Από τότε , λοιπόν , ζητούσε κάποια ευκαιρία να τον παραδώσει .
40026017	Στο μεταξύ , την πρώτη μέρα της γιορτής των αζύμων ήρθαν οι μαθητές στον Ιησού και του είπαν : « Πού θέλεις να σου ετοιμάσουμε να φας το Πάσχα ; » .
40026018	Κι εκείνος είπε : « Πηγαίνετε στην πόλη , στον τάδε , και πείτε του : Ο Δάσκαλος λέει : Η ώρα μου πλησίασε , στο σπίτι σου θα γιορτάσω το Πάσχα μαζί με τους μαθητές μου » .
40026019	Και οι μαθητές του έκαναν όπως τους πρόσταξε ο Ιησούς και ετοίμασαν το Πάσχα .
40026020	Έτσι , όταν βράδιασε , κάθισε στο τραπέζι με τους δώδεκα .
40026021	Και καθώς έτρωγαν , είπε : « Σας πληροφορώ να το ξέρετε , πως ένας από σας θα με προδώσει » .
40026022	Εκείνοι , τότε , βαθιά λυπημένοι άρχισαν να του λένε ένας , ένας : « Μήπως είμαι εγώ , Κύριε ; » .
40026023	Κι εκείνος αποκρίθηκε : « Αυτός που βούτηξε μαζί μου το χέρι του στο πιάτο , αυτός θα με προδώσει .
40026024	Και όσο για το Γιο του Ανθρώπου , αυτός πηγαίνει βέβαια , όπως έχει γραφτεί γι' αυτόν , μα αλίμονο στον άνθρωπο εκείνο με ενέργεια του οποίου παραδίνεται ο Γιος του Ανθρώπου . Θα ήταν προτιμότερο γι' αυτόν αν δεν είχε γεννηθεί ο άνθρωπος εκείνος » .
40026025	Μίλησε τότε ο Ιούδας , που επρόκειτο να τον προδώσει , και είπε : « Μήπως είμαι εγώ , Δάσκαλε ; » . Του λέει : « Μόνος σου το είπες » .
40026026	Και καθώς έτρωγαν , πήρε ο Ιησούς το ψωμί , κι αφού το ευλόγησε , το έκοψε και το πρόσφερε στους μαθητές του λέγοντας : « Πάρτε , φάτε . Αυτό είναι το σώμα μου » .
40026027	Πήρε κατόπιν το ποτήρι κι αφού ευχαρίστησε , τους έδωσε λέγοντας : « Πιέστε απ' αυτό όλοι ,
40026028	γιατί τούτο είναι το αίμα μου , της Καινούργιας Διαθήκης , το οποίο χύνεται για χάρη πολλών , με σκοπό τη συγχώρηση των αμαρτιών .
40026029	Και σας πληροφορώ πως από τώρα κι ύστερα δε θα πιω πια από το προϊόν αυτό του αμπελιού , ως την ημέρα εκείνη που μαζί σας θα το πίνω καινούργιο στη βασιλεία του Πατέρα μου » .
40026030	Κατόπιν , αφού έψαλαν , βγήκαν στο Όρος των Ελαιών .
40026031	Τότε τους λέει ο Ιησούς : « Όλοι εσείς θα κλονιστείτε όσο αφορά την πιστότητά σας σε μένα τη νύχτα τούτη , γιατί έχει γραφτεί : Θα αφανίσω το βοσκό και θα διασκορπιστούν τα πρόβατα του κοπαδιού .
40026032	Αλλά μετά την ανάστασή μου θα φτάσω πριν από σας στη Γαλιλαία » .
40026033	Αποκρίθηκε τότε ο Πέτρος και του είπε : « Ακόμα κι αν η πιστότητα όλων σε σένα κλονιστεί , εγώ ποτέ δε θα κλονιστώ » .
40026034	Του είπε ο Ιησούς : « Η αλήθεια είναι και σου τη λέω , πως τούτη τη νύχτα , πριν λαλήσει ο πετεινός , θα με αρνηθείς τρεις φορές » .
40026035	Του λέει ο Πέτρος : « Ακόμα κι αν χρειαστεί να πεθάνω μαζί σου , όχι , δε θα σε απαρνηθώ » . Το ίδιο είπαν κι όλοι οι άλλοι μαθητές .
40026036	Τότε έρχεται μαζί τους ο Ιησούς σ' έναν τόπο που ονομάζεται Γεθσημανή και λέει στους μαθητές : « Καθίστε εδώ , ώσπου να πάω και να προσευχηθώ πιο εκεί » .
40026037	Και αφού πήρε μαζί του τον Πέτρο και τους δύο γιους του Ζεβεδαίου , άρχισε να λυπάται και να αγωνιά .
40026038	Τους λέει τότε : « Έχω τόση λύπη στην ψυχή μου , που μόνο ο θάνατος μπορεί να τη σβήσει . Μείνετε εδώ και αγρυπνείτε μαζί μου » .
40026039	Και αφού προχώρησε λίγο , έπεσε με το πρόσωπο στη γη κι έλεγε προσευχόμενος : « Πατέρα μου , αν γίνεται , ας απομακρυνθεί το ποτήρι αυτό από μένα . Όμως ας μη γίνει όπως θέλω εγώ , αλλά όπως θέλεις εσύ » .
40026040	Έρχεται κατόπιν στους μαθητές και τους βρίσκει να κοιμούνται . Λέει τότε στον Πέτρο : « Ώστε λοιπόν δεν μπορέσατε ούτε μια ώρα να ξαγρυπνήσετε μαζί μου ;
40026041	Μένετε άγρυπνοι και προσεύχεστε , για να μην πέσετε σε πειρασμό . Το πνεύμα , βέβαια , είναι πρόθυμο , αλλά η σάρκα είναι αδύνατη » .
40026042	Πήγε ξανά για δεύτερη φορά και προσευχήθηκε λέγοντας : « Πατέρα μου , αν δε γίνεται να απομακρυνθεί το ποτήρι αυτό από μένα χωρίς να το πιω , ας γίνει το θέλημά σου » .
40026043	Κι όταν γύρισε , τους βρίσκει πάλι να κοιμούνται , γιατί τα μάτια τους ήταν βαριά από τη νύστα .
40026044	Κι αφήνοντάς τους , πήγε πάλι και προσευχήθηκε για τρίτη φορά λέγοντας την ίδια προσευχή .
40026045	Ύστερα έρχεται στους μαθητές του και τους λέει : « Κοιμάστε , το λοιπόν , και αναπαύεστε ! Να , η ώρα έφτασε κι ο Γιος του Ανθρώπου παραδίνεται σε χέρια αμαρτωλών .
40026046	Σηκωθείτε να πάμε . Νάτος ! Έφτασε αυτός που με προδίνει » !
40026047	Κι ενώ αυτός μιλούσε ακόμα , εμφανίστηκε ο Ιούδας , ένας από τους δώδεκα , και μαζί του όχλος πολύς με μαχαίρια και ρόπαλα , σταλμένος από τους αρχιερείς και τους πρεσβυτέρους του λαού .
40026048	Κι ο προδότης του , τους είχε δώσει σύνθημα λέγοντας : « Όποιον φιλήσω , αυτός είναι , πιάστε τον » .
40026049	Πήγε , λοιπόν , κατευθείαν στον Ιησού και είπε : « Χαίρε , Δάσκαλε » , και τον φίλησε επανειλημμένα .
40026050	Κι ο Ιησούς του είπε : « Σύντροφε , για ποιο λόγο βρίσκεσαι εδώ ; » . Τότε , αφού πλησίασαν , άπλωσαν με βιαιότητα τα χέρια τους στον Ιησού και τον έπιασαν .
40026051	Και ξαφνικά ένας απ' αυτούς που ήταν με τον Ιησού , απλώνοντας το χέρι του , έσυρε το μαχαίρι και χτυπώντας το δούλο του αρχιερέα τού έκοψε το αυτί .
40026052	Του λέει τότε ο Ιησούς : « Βάλε το μαχαίρι σου πίσω στη θέση του , γιατί όλοι όσοι κάνουν χρήση μαχαιριού , από μαχαίρι θα πεθάνουν .
40026053	Ή θαρρείς πως δεν μπορώ τώρα να παρακαλέσω τον Πατέρα μου και να μου παρατάξει περισσότερους από δώδεκα λεγεώνες αγγέλων ;
40026054	Αλλά πώς αλλιώς θα εκπληρωθούν οι προφητείες της Γραφής , που λένε ότι έτσι πρέπει να γίνει ; » .
40026055	Ακριβώς εκείνη την ώρα είπε ο Ιησούς στους όχλους : « Ληστή θαρρείτε πως κυνηγάτε , και βγήκατε με μαχαίρια και ρόπαλα να με συλλάβετε ; Κάθε μέρα μαζί σας καθόμουν στο ναό διδάσκοντάς σας , και δε με συλλάβατε .
40026056	Όμως όλο αυτό έγινε για να εκπληρωθούν τα όσα έγραψαν οι προφήτες » . Τότε οι μαθητές του τον εγκατέλειψαν κι έφυγαν .
40026057	Κι εκείνοι που συνέλαβαν τον Ιησού , τον έφεραν στον Καϊάφα τον αρχιερέα , όπου μαζεύτηκαν οι νομοδιδάσκαλοι και οι πρεσβύτεροι .
40026058	Στο μεταξύ , ο Πέτρος τον ακολουθούσε από μακριά ως την αυλή του αρχιερέα , όπου και μπήκε μέσα και καθόταν μαζί με τους υπηρέτες , για να δει την κατάληξη .
40026059	Οι αρχιερείς , λοιπόν , και οι πρεσβύτεροι και όλο το συνέδριο ζητούσαν κάποια ψευδομαρτυρία σε βάρος του Ιησού για να τον καταδικάσουν σε θάνατο .
40026060	Όμως δε βρήκαν . Και παρόλο που παρουσιάστηκαν πολλοί ψευδομάρτυρες , πάλι δε βρήκαν . Ύστερα , όμως παρουσιάστηκαν δύο ψευδομάρτυρες ,
40026061	που είπαν : « Αυτός είπε : Μπορώ να γκρεμίσω το ναό του Θεού και μέσα σε τρεις μέρες να τον ξαναχτίσω » .
40026062	Τότε σηκώθηκε ο αρχιερέας και του είπε : « Δεν αποκρίνεσαι τίποτε ; Τι μαρτυρούν αυτοί εναντίον σου ; » .
40026063	Ο Ιησούς όμως σιωπούσε . Τότε μίλησε ξανά ο αρχιερέας και του είπε : « Σε εξορκίζω στο όνομα του Ζωντανού Θεού , να μας πεις αν είσαι εσύ ο Χριστός , ο Γιος του Θεού » .
40026064	Του λέει ο Ιησούς : « Μόνος σου το είπες . Αλλά σας λέω τούτο , ότι από τώρα κι ύστερα δε θα δείτε πια το Γιο του Ανθρώπου , παρά μονάχα να κάθεται στα δεξιά του Παντοδύναμου , και να έρχεται επάνω στις νεφέλες του ουρανού » .
40026065	Τότε ο αρχιερέας ξέσχισε τα ρούχα του λέγοντας : « Βλαστήμησε ! Τι ανάγκη έχουμε πια από μάρτυρες ; Ορίστε ! Μόλις τώρα ακούσατε τη βλαστήμια του !
40026066	Ποια είναι η γνώμη σας ; » . Κι εκείνοι αποκρίθηκαν : « Είναι ένοχος για θάνατο » !
40026067	Τότε τον έφτυσαν στο πρόσωπο και τον χαστούκισαν . Κι άλλοι τον ράπισαν
40026068	λέγοντας : « Μάντεψε Χριστέ και πες μας ποιος είναι αυτός που σε χτύπησε ; » .
40026069	Στο μεταξύ ο Πέτρος καθόταν έξω στην αυλή , όπου τον πλησίασε μια νεαρή δούλη και είπε : « Κι εσύ ήσουν με τον Ιησού το Γαλιλαίο » .
40026070	Αλλ' εκείνος το αρνήθηκε μπροστά σε όλους λέγοντας : « Δεν καταλαβαίνω τι λες » .
40026071	Κατόπιν , καθώς βγήκε στην αυλόπορτα , τον είδε μια άλλη και λέει σ' εκείνους που ήταν εκεί : « Κι αυτός ήταν με τον Ιησού τον Ναζωραίο » !
40026072	Μα και πάλι αρνήθηκε με όρκο λέγοντας : « Δεν τον ξέρω τον άνθρωπο » .
40026073	Κι ύστερα από λίγο πλησίασαν εκείνοι που στέκονταν εκεί και είπαν στον Πέτρο : « Πραγματικά είσαι ένας απ' αυτούς , αφού και η προφορά σου ακόμα σε φανερώνει » .
40026074	Άρχισε τότε να καταριέται και να ορκίζεται λέγοντας : « Δεν τον ξέρω τον άνθρωπο » . Κι αμέσως κατόπιν λάλησε ο πετεινός .
40026075	Τότε θυμήθηκε ο Πέτρος το λόγο του Χριστού , που είχε πει : « Πριν λαλήσει ο πετεινός , θα με αρνηθείς τρεις φορές » . Βγήκε τότε έξω κι έκλαψε πικρά .
40027001	Και σαν ξημέρωσε , όλοι οι αρχιερείς και οι πρεσβύτεροι του λαού συγκάλεσαν συμβούλιο εναντίον του Ιησού με σκοπό να τον καταδικάσουν σε θάνατο .
40027002	Κατόπιν τον έδεσαν , τον έσυραν και τον παρέδωσαν στον Πόντιο Πιλάτο , το Διοικητή .
40027003	Τότε , όταν είδε ο Ιούδας , που τον είχε προδώσει , ότι καταδικάστηκε , μεταμελήθηκε και επέστρεψε τα τριάντα αργύρια στους αρχιερείς και τους πρεσβυτέρους ,
40027004	λέγοντας : « Αμάρτησα έχοντας παραδώσει στο θάνατο αθώο άνθρωπο » . Μα εκείνοι του είπαν : « Και τι μας μέλει εμάς ; Δικός σου λογαριασμός » !
40027005	Τότε , εκείνος , αφού πέταξε τα αργύρια μέσα στο ναό , έφυγε και πήγε και κρεμάστηκε .
40027006	Οι αρχιερείς , λοιπόν , αφού πήραν τα αργύρια είπαν : « Δεν επιτρέπεται να τα βάλουμε αυτά στο ταμείο του Ναού , γιατί είναι αντίτιμο αίματος » .
40027007	Έτσι , πήραν την απόφαση σε σύσκεψη και αγόρασαν μ' αυτά το χωράφι του κεραμιδά για νεκροταφείο των ξένων .
40027008	Γι' αυτό και ονομάστηκε το χωράφι εκείνο « Χωράφι Αίματος » , όπως λέγεται ως και σήμερα .
40027009	Μ' αυτό εκπληρώθηκε η προφητεία που έγινε μέσω του προφήτη Ιερεμία , που λέει : « Πήραν , λοιπόν , τα τριάντα αργύρια , που καθορίστηκαν από μερικούς Ισραηλίτες σαν αντίτιμο του ανεκτίμητου ,
40027010	και τα έδωσαν για το χωράφι του κεραμιδά , όπως ακριβώς μου το όρισε ο Κύριος » .
40027011	Ο Ιησούς , λοιπόν , στάθηκε μπροστά στο Διοικητή , ο οποίος άρχισε την ανάκριση ρωτώντας τον : « Εσύ είσαι ο βασιλιάς των Ιουδαίων ; » . Κι ο Ιησούς του είπε : « Μόνος σου το λες » .
40027012	Και ενώ κατηγορούνταν από τους αρχιερείς και τους πρεσβυτέρους , εκείνος δεν αποκρίθηκε τίποτε .
40027013	Τότε του λέει ο Πιλάτος : « Δεν ακούς πόσα σου καταμαρτυρούνε ; » .
40027014	Μα εκείνος δεν του απολογήθηκε για καμιά από τις κατηγορίες , έτσι που ο Διοικητής ν' απορεί πάρα πολύ .
40027015	Στο μεταξύ ο Διοικητής το είχε συνήθεια στη διάρκεια της γιορτής να αφήνει ελεύθερο έναν κρατούμενο για χάρη του λαού , όποιον ήθελαν αυτοί .
40027016	Είχαν λοιπόν έναν διαβόητο κρατούμενο , που λεγόταν Βαραββάς .
40027017	Έτσι , καθώς ήταν συγκεντρωμένοι , τους είπε ο Πιλάτος : « Ποιον θέλετε να σας αφήσω ελεύθερο ; Τον Βαραββά ή τον Ιησού , το λεγόμενο Χριστό ; » .
40027018	Γιατί το είχε καταλάβει πως τον παρέδωσαν από φθόνο .
40027019	Κι ενώ καθόταν στην έδρα , του έστειλε μήνυμα η γυναίκα του λέγοντας : « Καθόλου μην ανακατεύεσαι εσύ με εκείνον τον αθώο , γιατί πολλά τράβηξα σήμερα στ' όνειρό μου εξαιτίας του » .
40027020	Οι αρχιερείς όμως και οι πρεσβύτεροι έπεισαν τους όχλους να ζητήσουν τον Βαραββά και να θανατώσουν τον Ιησού .
40027021	Κι αφού πήρε ξανά το λόγο ο Διοικητής , τους είπε : « Ποιον από τους δύο θέλετε να σας ελευθερώσω ; » . Κι εκείνοι απάντησαν : « Τον Βαραββά » !
40027022	Τους λέει ο Πιλάτος : « Και τι να κάνω τον Ιησού , το λεγόμενο Χριστό ; » . Του λένε όλοι μαζί : « Να σταυρωθεί » !
40027023	Τότε ο ηγεμόνας τους ρώτησε : « Τι κακό έκανε τέλος πάντων ; » . Αλλ' εκείνοι φώναζαν περισσότερο λέγοντας : « Να σταυρωθεί ! » .
40027024	Ο Πιλάτος , τότε , σαν είδε ότι τίποτε δεν ωφελεί , αλλά μάλλον γίνεται θόρυβος , πήρε νερό και ένιψε τα χέρια του μπροστά στο λαό λέγοντας : « Εγώ είμαι αθώος από το αίμα αυτού του δικαίου . Δική σας θάναι η ευθύνη .
40027025	Κι αποκρίθηκε όλος ο λαός : « Το αίμα του ας βαραίνει εμάς και τα παιδιά μας » .
40027026	Τότε τους ελευθέρωσε τον Βαραββά , ενώ τον Ιησού , αφού τον μαστίγωσε , τον παρέδωσε να σταυρωθεί .
40027027	Και οι στρατιώτες του Διοικητή , αφού μετέφεραν τον Ιησού στο Διοικητήριο , συγκέντρωσαν γύρω του όλη τη φρουρά
40027028	κι αφού τον έγδυσαν , τον περιτύλιξαν με έναν κόκκινο μανδύα .
40027029	Κατόπιν έπλεξαν ένα στεφάνι από αγκάθια και το έβαλαν πάνω στο κεφάλι του . Επίσης στο δεξί του χέρι έβαλαν ένα καλάμι και γονατίζοντας μπροστά του τον περιπαίζανε λέγοντας : « Χαίρε βασιλιά των Ιουδαίων » !
40027030	Ύστερα , αφού τον έφτυσαν , πήραν το καλάμι και άρχισαν να τον χτυπούν στο κεφάλι .
40027031	Κι αφού τον περιπαίξανε , του έβγαλαν το μανδύα και τον έντυσαν με τα ρούχα του και τον πήραν για να τον σταυρώσουν .
40027032	Καθώς έβγαιναν , αντάμωσαν έναν άνθρωπο από την Κυρήνη , που λεγόταν Σίμωνας . Αυτόν αγγάρεψαν να κουβαλήσει το σταυρό του Ιησού .
40027033	Κι όταν έφτασαν σ' έναν τόπο που λέγεται Γολγοθάς - το οποίο σημαίνει « Τόπος Κρανίου » -
40027034	του έδωσαν να πιει ξίδι ανακατεμένο με χολή , κι εκείνος , όταν το γεύτηκε , δεν ήθελε να το πιει .
40027035	Κι αφού τον σταύρωσαν , μοιράστηκαν τα ρούχα του βάζοντάς τα σε κλήρωση .
40027036	Κάθισαν κατόπιν εκεί και τον φύλαγαν .
40027037	Και πάνω από το κεφάλι του τοποθέτησαν γραπτή την αιτία της καταδίκης του : ΑΥΤΟΣ ΕΙΝΑΙ Ο ΙΗΣΟΥΣ , Ο ΒΑΣΙΛΙΑΣ ΤΩΝ ΙΟΥΔΑΙΩΝ .
40027038	Μαζί μ' αυτόν σταυρώθηκαν τότε και δυο ληστές , ένας στα δεξιά του κι ένας στ' αριστερά του .
40027039	Και οι περαστικοί τον βλαστημούσαν κουνώντας τα κεφάλια τους και
40027040	λέγοντας : « Εσύ που γκρεμίζεις το ναό και τον ξαναχτίζεις μέσα σε τρεις μέρες , σώσε τον εαυτό σου . Αν είσαι Γιος του Θεού , κατέβα από το σταυρό » !
40027041	Παρόμοια και οι αρχιερείς μαζί με τους νομοδιδασκάλους και τους πρεσβυτέρους , έλεγαν κοροϊδευτικά :
40027042	« Άλλους έσωσε , τον εαυτό του δεν μπορεί να σώσει ! Αν είναι βασιλιάς του Ισραήλ , ας κατέβει τώρα από το σταυρό και θα πιστέψουμε σ' αυτόν .
40027043	Έχει εμπιστευθεί στο Θεό , ας τον γλιτώσει τώρα αν τον θέλει , γιατί είπε : Είμαι Γιος του Θεού » .
40027044	Το ίδιο κι οι ληστές που σταυρώθηκαν μαζί του , τον περιγελούσαν .
40027045	Ύστερα , από τις δώδεκα η ώρα το μεσημέρι , έπεσε σκοτάδι σ' όλη τη γη ως τις τρεις το απόγευμα .
40027046	Και γύρω στις τρεις η ώρα , αναφώνησε ο Ιησούς με δυνατή φωνή και είπε : « Ηλί , Ηλί , λαμά σαβαχθανί ; » . Που σημαίνει : « Θεέ μου , Θεέ μου , γιατί μ' εγκατέλειψες ; » .
40027047	Κι όταν το άκουσαν αυτό μερικοί απ' αυτούς που στέκονταν εκεί , έλεγαν : « Τον Ηλία φωνάζει αυτός » .
40027048	Τότε ένας απ' αυτούς έτρεξε αμέσως , πήρε ένα σφουγγάρι , το γέμισε με ξίδι , κι αφού το τοποθέτησε σ' ένα καλάμι , του το έδινε να πιει .
40027049	Και οι υπόλοιποι έλεγαν : « Άσε να δούμε αν θα έρθει ο Ηλίας να τον σώσει » .
40027050	Ο Ιησούς , όμως , αφού έκραξε ξανά με δυνατή φωνή , άφησε το πνεύμα .
40027051	Και ξαφνικά το καταπέτασμα του ναού σκίστηκε στα δύο από πάνω ως κάτω και η γη σείστηκε και οι πέτρες σκίστηκαν
40027052	κι ανοίχτηκαν τα μνήματα και τα σώματα πολλών πεθαμένων αγίων αναστήθηκαν
40027053	και βγήκαν από τα μνήματα . Και μετά την ανάστασή του μπήκαν στην Άγια Πόλη και εμφανίστηκαν σε πολλούς .
40027054	Ο εκατόνταρχος λοιπόν , κι εκείνοι που μαζί μ' αυτόν φύλαγαν τον Ιησού , σαν είδαν το σεισμό κι εκείνα που συνέβαιναν , φοβήθηκαν πάρα πολύ και είπαν : « Στ' αλήθεια Γιος του Θεού ήταν αυτός » !
40027055	Εκεί βρίσκονταν επίσης και παρακολουθούσαν από μακριά και πολλές γυναίκες , που ακολουθούσαν τον Ιησού από τη Γαλιλαία υπηρετώντας τον .
40027056	Ανάμεσα σ' αυτές ήταν η Μαρία η Μαγδαληνή , η Μαρία , η μητέρα του Ιάκωβου και του Ιωσή και η μητέρα των γιων του Ζεβεδαίου .
40027057	Κι όταν πια βράδιασε , ήρθε από την Αριμαθαία ένας πλούσιος άνθρωπος , Ιωσήφ τ' όνομά του , που κι αυτός μαθήτεψε κοντά στον Ιησού .
40027058	Αυτός ο άνθρωπος πήγε στον Πιλάτο και ζήτησε το σώμα του Ιησού . Κι ο Πιλάτος διέταξε να δοθεί το σώμα .
40027059	Πήρε τότε ο Ιωσήφ το σώμα , το τύλιξε σ' ένα καθαρό σεντόνι
40027060	και το έβαλε στο δικό του καινούργιο μνήμα , που το είχε λαξέψει στο βράχο . Κατόπιν κύλισε μια μεγάλη πέτρα στην είσοδο του μνήματος κι έφυγε .
40027061	Στο μεταξύ , παρούσες εκεί , καθισμένες απέναντι από τον τάφο , ήταν η Μαρία η Μαγδαληνή και η άλλη Μαρία .
40027062	Την άλλη μέρα , λοιπόν , δηλαδή την επόμενη της Παρασκευής , συγκεντρώθηκαν οι αρχιερείς και οι Φαρισαίοι στον Πιλάτο
40027063	και του είπαν : « Κύριε , θυμηθήκαμε ότι εκείνος ο πλάνος , όταν ακόμα ζούσε , είπε : Μετά από τρεις μέρες θ' αναστηθώ .
40027064	Δώσε λοιπόν διαταγή να ασφαλιστεί ο τάφος ως την τρίτη μέρα , μην τυχόν κι έρθουν οι μαθητές του τη νύχτα και τον κλέψουν και ισχυριστούν στο λαό ότι αναστήθηκε από τους νεκρούς , και γίνει έτσι η στερνή πλάνη χειρότερη από την πρώτη » .
40027065	Ο Πιλάτος τους απάντησε : « Η φρουρά είναι στη διάθεσή σας . Πηγαίνετε , λοιπόν , και ασφαλίστε τον όπως νομίζετε » .
40027066	Πήγαν τότε εκείνοι και ασφάλισαν τον τάφο σφραγίζοντας την πέτρα παράλληλα με την τοποθέτηση της φρουράς .
40028001	Και όταν πια η ώρα είχε προχωρήσει πάρα πολύ το βράδυ της τελευταίας ημέρας της εβδομάδας , κοντά στα χαράματα της πρώτης ημέρας της καινούργιας βδομάδας , η Μαρία η Μαγδαληνή και η άλλη Μαρία , ήρθαν να δουν τον τάφο .
40028002	Ξαφνικά , τότε , έγινε μεγάλος σεισμός ! Γιατί ένας άγγελος , σταλμένος από τον Κύριο , κατέβηκε από τον ουρανό και ήρθε και κύλισε την πέτρα από την είσοδο του τάφου και καθόταν πάνω της .
40028003	Και η μορφή του ήταν σαν τη λάμψη της αστραπής και τα ρούχα του λευκά σαν χιόνι !
40028004	Κι από το φόβο τους ταράχτηκαν οι φύλακες και έγιναν σαν νεκροί .
40028005	Μίλησε τότε ο άγγελος και είπε στις γυναίκες . « Εσείς μη φοβάστε , γιατί ξέρω πως αναζητάτε τον Ιησού που σταυρώθηκε .
40028006	Δεν είναι εδώ , γιατί αναστήθηκε , όπως το είπε . Ελάτε να δείτε το μέρος όπου είχαν βάλει τον Κύριο ,
40028007	και πηγαίνετε γρήγορα να πείτε στους μαθητές του ότι αναστήθηκε από τους νεκρούς . Μάλιστα πηγαίνει κιόλας πριν από σας στη Γαλιλαία . Εκεί θα τον δείτε . Ορίστε , σας το είπα » !
40028008	Εκείνες , τότε , βγήκαν γρήγορα από το μνήμα με φόβο αλλά και χαρά μεγάλη κι έτρεξαν να το αναγγείλουν στους μαθητές του .
40028009	Και καθώς πήγαιναν να το αναγγείλουν στους μαθητές του , τις αντάμωσε ξαφνικά ο Ιησούς , λέγοντας : « Χαίρετε » ! Κι εκείνες , αφού τον πλησίασαν , αγκάλιασαν τα πόδια του και τον προσκύνησαν .
40028010	Τότε λέει σ' αυτές ο Ιησούς : « Μη φοβάστε , πηγαίνετε να το αναγγείλετε στους αδελφούς μου για να πάνε στη Γαλιλαία , κι εκεί θα με συναντήσουν » .
40028011	Κι ενώ αυτές πήγαιναν , ήρθαν μερικοί από τους φρουρούς στην πόλη και διηγήθηκαν στους αρχιερείς όλα όσα συνέβησαν .
40028012	Τότε εκείνοι , αφού συνάχθηκαν μαζί με τους πρεσβυτέρους και έκαναν συμβούλιο , πήραν κάμποσα αργύρια και έδωσαν στους στρατιώτες λέγοντάς τους :
40028013	« Να πείτε πως ήρθαν οι μαθητές του και τον έκλεψαν την ώρα που εμείς κοιμόμασταν .
40028014	Κι αν αυτό φτάσει στ' αυτιά του Διοικητή , εμείς θα τον πείσουμε και θα σας απαλλάξουμε εσάς από κάθε έγνοια » .
40028015	Κι εκείνοι , αφού πήραν τα αργύρια , έκαναν όπως δασκαλεύτηκαν · και διαδόθηκε η φήμη αυτή μεταξύ των Ιουδαίων ως και σήμερα .
40028016	Στο μεταξύ οι ένδεκα μαθητές πήγαν στη Γαλιλαία , στο βουνό που τους όρισε ο Ιησούς να πάνε .
40028017	Και μόλις τον είδαν , τον προσκύνησαν . Μερικοί όμως δίστασαν .
40028018	Τότε τους πλησίασε ο Ιησούς και τους μίλησε λέγοντάς τους : « Μου δόθηκε όλη η εξουσία στον ουρανό και στη γη .
40028019	Πηγαίνετε λοιπόν και μαθητέψτε όλα τα έθνη , βαφτίζοντάς τους στο όνομα του Πατέρα και του Γιου και του Αγίου Πνεύματος ,
40028020	διδάσκοντάς τους συνάμα να τηρούν όλες τις εντολές που σας έδωσα . Κι από τώρα , εγώ είμαι μαζί σας όλες τις μέρες ως τη συντέλεια του κόσμου » . Αμήν .
41001001	Η αρχή του Ευαγγελίου του Ιησού Χριστού , του Γιου του Θεού ,
41001002	όπως έχει γραφτεί στους προφήτες , είναι τούτη : « Να ! Πριν από σένα στέλνω εγώ τον αγγελιαφόρο μου . Αυτός θα προετοιμάσει το δρόμο που 'ναι να διαβείς .
41001003	Θάναι κάποιος που θα φωνάζει μέσα στην έρημο : Ετοιμάστε το δρόμο του Κυρίου ! Ίσια κάντε τα μονοπάτια του » !
41001004	Έτσι , λοιπόν , παρουσιάστηκε ο Ιωάννης , που βάφτιζε στην έρημο και κήρυττε βάφτισμα μετάνοιας για τη συγχώρηση των αμαρτιών .
41001005	Κι έβγαινε προς αυτόν ο κόσμος απ' όλη τη χώρα της Ιουδαίας καθώς και οι κάτοικοι της Ιερουσαλήμ , και βαφτίζονταν απ' αυτόν όλοι στον ποταμό Ιορδάνη , αφού εξομολογούνταν τις αμαρτίες τους .
41001006	Και ήταν ο Ιωάννης ντυμένος με τρίχες καμήλας και φορούσε μια δερμάτινη ζώνη στη μέση του . Και για φαγητό έτρωγε ακρίδες και μέλι άγριο .
41001007	Κήρυττε λοιπόν λέγοντας : « Έρχεται κατόπι μου ο δυνατότερός μου , του οποίου εγώ δεν είμαι άξιος ούτε καν να σκύψω και να λύσω το λουρί των υποδημάτων του .
41001008	Εγώ , βέβαια , σας βάφτισα με νερό , εκείνος όμως θα σας βαφτίσει με Πνεύμα Άγιο » .
41001009	Εκείνες τις μέρες λοιπόν , ήρθε ο Ιησούς από τη Ναζαρέτ της Γαλιλαίας και βαφτίστηκε από τον Ιωάννη στον Ιορδάνη .
41001010	Και αμέσως μετά , καθώς έβγαινε από το νερό , είδε τους ουρανούς να σκίζονται και το Πνεύμα να κατεβαίνει σαν περιστέρι πάνω του .
41001011	Κι ακούστηκε από τους ουρανούς μια φωνή : « Εσύ είσαι ο Γιος μου ο αγαπητός . Μέσω εσένα εκδήλωσα την εύνοιά μου » !
41001012	Αμέσως μετά , το Πνεύμα τον βγάζει στην έρημο .
41001013	Κι ήταν εκεί στην έρημο σαράντα μέρες , στη διάρκεια των οποίων πειραζόταν από το Σατανά . Κι έμενε με τα θηρία και οι άγγελοι τον υπηρετούσαν .
41001014	Όμως μετά τη σύλληψη του Ιωάννη , ήρθε ο Ιησούς στη Γαλιλαία κηρύττοντας το Ευαγγέλιο της βασιλείας του Θεού
41001015	και λέγοντας : « Συμπληρώθηκε ο καιρός κι έφτασε η βασιλεία του Θεού . Μετανοείτε και πιστεύετε στο Ευαγγέλιο » .
41001016	Στο μεταξύ , καθώς περπατούσε δίπλα στη λίμνη της Γαλιλαίας , είδε το Σίμωνα και τον Ανδρέα τον αδελφό του , που έριχναν δίχτυα στη λίμνη , γιατί ήταν ψαράδες .
41001017	Και τους είπε ο Ιησούς : « Ακολουθήστε με και θα σας κάνω κατάλληλους να γίνετε ψαράδες ανθρώπων » .
41001018	Κι εκείνοι χωρίς να χάσουν καιρό παράτησαν τα δίχτυα τους και τον ακολούθησαν .
41001019	Έπειτα , αφού προχώρησε λίγο πιο πέρα , είδε τον Ιάκωβο , το γιο του Ζεβεδαίου και τον Ιωάννη τον αδελφό του , καθώς ετοίμαζαν κι αυτοί τα δίχτυα τους μέσα στο πλοίο ,
41001020	και τους κάλεσε αμέσως . Κι αυτοί άφησαν τον πατέρα τους το Ζεβεδαίο μαζί με τους εργάτες στο πλοίο και τον ακολούθησαν .
41001021	Μπαίνουν κατόπιν στην Καπερναούμ , και το Σάββατο , χωρίς χρονοτριβή μπήκε στη συναγωγή και άρχισε να τους διδάσκει .
41001022	Κι έμεναν κατάπληκτοι από τη διδαχή του , γιατί τους δίδασκε με τρόπο που έδειχνε πως έχει εξουσία και όχι όπως οι νομοδιδάσκαλοι .
41001023	Στο μεταξύ , εκεί στη συναγωγή τους ήταν ένας άνθρωπος με δαιμονικό πνεύμα , που φώναξε :
41001024	« Ε , όχι ! Τι σχέση έχουμε εμείς μαζί σου Ιησού Ναζαρηνέ ; Ήρθες να μας εξοντώσεις ; Ξέρω ποιος είσαι : Είσαι ο Άγιος του Θεού » !
41001025	Μα ο Ιησούς το επέπληξε λέγοντας : « Πάψε να μιλάς και βγες απ' αυτόν » .
41001026	Τότε το δαιμονικό πνεύμα , αφού τον τράνταξε κι έβγαλε δυνατή κραυγή , βγήκε απ' αυτόν .
41001027	Κι όλοι έμειναν έκθαμβοι , κι άρχισαν να συζητούν μεταξύ τους λέγοντας : « Τι σημαίνει αυτό ; Τι σημαίνει η καινούργια αυτή διδαχή ; Γιατί προστάζει με εξουσία ακόμα και τα δαιμονικά πνεύματα , και τον υπακούνε ! » .
41001028	Και διαδόθηκε ταχύτατα η φήμη του σε όλη την περιοχή της Γαλιλαίας .
41001029	Και όταν βγήκαν από τη συναγωγή πήγαν απευθείας στο σπίτι του Σίμωνα και του Ανδρέα μαζί με τον Ιάκωβο και τον Ιωάννη .
41001030	Στο μεταξύ η πεθερά του Σίμωνα ήταν κρεβατωμένη με πυρετό . Έτσι , χωρίς να χάσουν καθόλου καιρό του μίλησαν γι' αυτήν .
41001031	Την πλησίασε τότε και πιάνοντάς την από το χέρι της τη σήκωσε . Κι αμέσως έπεσε ο πυρετός της και άρχισε να τους υπηρετεί .
41001032	Κι αργά το απόγευμα , όταν έδυσε ο ήλιος , του έφεραν όλους εκείνους που δεν ήταν καλά καθώς και τους δαιμονισμένους .
41001033	Κι όλη η πόλη ήταν συγκεντρωμένη κοντά στην πόρτα .
41001034	Και θεράπευσε πολλούς που έπασχαν από διάφορες αρρώστιες , κι επίσης έβγαλε πολλά δαιμόνια , αλλά δεν επέτρεπε στα δαιμόνια να μιλήσουν , γιατί τον είχαν γνωρίσει ότι είναι ο Χριστός .
41001035	Νωρίς το άλλο πρωί , πολύ προτού φέξει , σηκώθηκε , βγήκε έξω και πήγε σ' έναν ερημικό τόπο κι εκεί προσευχόταν .
41001036	Έσπευσαν όμως σε αναζήτησή του ο Σίμωνας και όσοι ήταν μαζί του
41001037	και μόλις τον βρήκαν , του λένε : « Όλοι σε αναζητούνε » .
41001038	Τότε τους λέει : « Ας πάμε στις γύρω κωμοπόλεις για να κηρύξω κι εκεί , γιατί αυτή είναι η αποστολή μου » .
41001039	Κι ήταν συνεχώς απασχολημένος κηρύττοντας στις συναγωγές τους σε όλη τη Γαλιλαία και βγάζοντας τα δαιμόνια .
41001040	Στο μεταξύ έρχεται σ' αυτόν ένας λεπρός , που τον παρακαλούσε γονατιστός λέγοντας : « Αν θέλεις , μπορείς να με καθαρίσεις » .
41001041	Κι ο Ιησούς τον σπλαχνίστηκε κι απλώνοντας το χέρι του τον άγγιξε και του λέει : « Θέλω , καθαρίσου » .
41001042	Και μόλις το είπε αυτό , αμέσως εξαφανίστηκε η λέπρα από πάνω του και καθαρίστηκε !
41001043	Έπειτα τον έβγαλε γρήγορα έξω , αφού προηγουμένως τον πρόσταξε έντονα :
41001044	« Πρόσεξε μην πεις τίποτε σε κανέναν . Μόνο πήγαινε να σε δει ο ιερέας και πρόσφερε για τον καθαρισμό σου ό,τι πρόσταξε ο Μωυσής σαν αποδειχτική μαρτυρία σ' αυτούς » .
41001045	Εκείνος , όμως , σαν βγήκε έξω , άρχισε να το διακηρύττει με έμφαση και να διαδίδει το γεγονός , με αποτέλεσμα να μην μπορεί πια ο Ιησούς να μπαίνει φανερά σε πόλη , αλλά έμενε έξω σε ερημικές τοποθεσίες . Κι εκεί έρχονταν κοντά του άνθρωποι από παντού .
41002001	Ύστερα από μέρες , μπήκε πάλι στην Καπερναούμ και μαθεύτηκε ότι βρίσκεται σε κάποιο σπίτι .
41002002	Αμέσως τότε μαζεύτηκαν πολλοί , σε σημείο που να μην χωράνε πια ούτε στο χώρο μπροστά από την πόρτα . Κι αυτός τους κήρυττε τη διδαχή του .
41002003	Τότε έρχονται σ' αυτόν κουβαλώντας έναν παράλυτο , που τον σήκωναν τέσσερις άνθρωποι .
41002004	Κι επειδή δεν μπορούσαν να τον πλησιάσουν εξαιτίας του όχλου , αφαίρεσαν τη στέγη του σπιτιού στο οποίο βρισκόταν , κι αφού άνοιξαν μια τρύπα , κατέβασαν το κρεβάτι που ήταν ξαπλωμένος ο παράλυτος .
41002005	Και σαν είδε ο Ιησούς την πίστη τους , λέει στον παράλυτο : « Παιδί μου , συγχωρημένες είναι οι αμαρτίες σου » .
41002006	Εκεί , όμως , κάθονταν και μερικοί από τους νομοδιδάσκαλους , που συλλογίζονταν στο νου τους :
41002007	« Τι βλαστημάει αυτός έτσι ; Ποιος μπορεί να συγχωρεί αμαρτίες παρά μονάχα ένας , ο Θεός ; » .
41002008	Κι επειδή ο Ιησούς κατάλαβε αμέσως με το πνεύμα του ότι διαλογίζονται έτσι μέσα τους , τους είπε : « Γιατί τα διαλογίζεστε αυτά μέσα στο νου σας ;
41002009	Τι είναι ευκολότερο να πω στον παράλυτο : Έχουν συγχωρηθεί οι αμαρτίες σου ή να πω : Σήκω , πάρε το κρεβάτι σου και περπάτα ;
41002010	Για να δείτε όμως , ότι ο Γιος του Ανθρώπου έχει εξουσία να συγχωρεί αμαρτίες πάνω στη γη » - λέει στον παράλυτο :
41002011	« Σε σένα λέω , σήκω , πάρε το κρεβάτι σου και πήγαινε στο σπίτι σου » .
41002012	Σηκώθηκε τότε αμέσως και παίρνοντας το κρεβάτι του βγήκε μπροστά σε όλους , έτσι που άρχισαν όλοι να θαυμάζουν και να δοξάζουν το Θεό λέγοντας : « Ποτέ δεν ξανάδαμε κάτι τέτοιο » !
41002013	Κατόπιν ξαναπήγε ο Ιησούς στη λίμνη κι όλος ο λαός ερχόταν κοντά του κι αυτός τους δίδασκε .
41002014	Στο μεταξύ καθώς βάδιζε , είδε το Λευί , το γιο του Αλφαίου , που καθόταν στο τελωνείο και του λέει : « Ακολούθα με » . Κι εκείνος σηκώθηκε και τον ακολούθησε .
41002015	Κάποτε , λοιπόν , ενώ έτρωγε στο σπίτι του Λευί , μαζί με τον Ιησού και τους μαθητές του συνέτρωγαν στο τραπέζι και πολλοί τελώνες και αμαρτωλοί - γιατί ήταν πολλοί που τον ακολούθησαν .
41002016	Οι νομοδιδάσκαλοι και οι Φαρισαίοι όταν τον είδαν να συντρώει με τους τελώνες και τους αμαρτωλούς , έλεγαν στους μαθητές του : « Πώς γίνεται να τρώει και να πίνει μαζί με τους τελώνες και τους αμαρτωλούς ; » .
41002017	Όταν το άκουσε ο Ιησούς τους λέει : « Δεν είναι οι υγιείς που χρειάζονται γιατρό , αλλά οι άρρωστοι . Δεν ήρθα να καλέσω δικαίους , αλλά αμαρτωλούς σε μετάνοια » .
41002018	Οι μαθητές του Ιωάννη και των Φαρισαίων ήταν άνθρωποι που τηρούσαν τη νηστεία . Έρχονται λοιπόν μερικοί και του λένε : « Γιατί οι μαθητές του Ιωάννη και των Φαρισαίων νηστεύουν και οι δικοί σου μαθητές δε νηστεύουν ; » .
41002019	Κι ο Ιησούς τους απάντησε : « Μα είναι δυνατόν οι προσκαλεσμένοι σε γάμο να νηστεύουν ενόσω είναι μαζί τους ο γαμπρός ; Για όσο χρόνο έχουν μαζί τους το γαμπρό , δεν μπορούν να νηστεύουν .
41002020	Θα έρθουν όμως μέρες , όταν απομακρυνθεί απ' αυτούς ο γαμπρός , οπότε και θα νηστέψουν τις μέρες εκείνες .
41002021	Κανένας δε ράβει σαν μπάλωμα ένα κομμάτι καινούργιου υφάσματος , που δεν έχει καν μουσκευθεί , σ' ένα ρούχο παλιό , γιατί διαφορετικά μαζεύει το καινούργιο μπάλωμα τραβώντας το παλιό ρούχο και γίνεται χειρότερο το σκίσιμο .
41002022	Επίσης κανένας δε βάζει φρέσκο κρασί σε παλιά ασκιά , γιατί διαφορετικά το φρέσκο κρασί κάνει τα ασκιά να σκιστούν και το κρασί χύνεται και τα ασκιά θα καταστραφούν . Απεναντίας , το φρέσκο κρασί πρέπει να τοποθετείται σε καινούργια ασκιά » .
41002023	Κάποιο Σάββατο , πάλι , συνέβη να περνάει αυτός ανάμεσα από τα σπαρτά , και άρχισαν οι μαθητές του , καθώς βάδιζαν , να αποφλοιώνουν τα στάχυα .
41002024	Έλεγαν λοιπόν οι Φαρισαίοι στον Ιησού : « Κοίτα τι κάνουν το Σάββατο , πράγμα ανεπίτρεπτο » .
41002025	Τότε αυτός τους είπε : « Ποτέ σας δε διαβάσατε τι έκανε ο Δαβίδ , όταν η ανάγκη το έφερε και πείνασε αυτός κι όσοι ήταν μαζί του ;
41002026	Πώς μπήκε στο ναό του Θεού , τον καιρό του αρχιερέα Αβιάθαρ , και έφαγε τα ψωμιά της προσφοράς , τα οποία δεν επιτρέπεται να τρώνε άλλοι παρά μονάχα οι ιερείς , κι έδωσε και σ' εκείνους που ήταν μαζί του ; » .
41002027	Και τους τόνιζε : « Το Σάββατο έγινε για τον άνθρωπο , όχι ο άνθρωπος για το Σάββατο .
41002028	Επομένως ο Γιος του Ανθρώπου είναι και του Σαββάτου εξουσιαστής » .
41003001	Κάποτε μπήκε πάλι στη συναγωγή κι ήταν εκεί κάποιος που το χέρι του ήταν παράλυτο .
41003002	Τον παρακολουθούσαν λοιπόν να δουν αν θα τον θεραπεύσει την ημέρα του Σαββάτου , για να τον κατηγορήσουν .
41003003	Κι εκείνος λέει στον άνθρωπο με το παράλυτο χέρι : « Στάσου όρθιος στη μέση » .
41003004	Έπειτα τους ρωτάει : « Επιτρέπεται να αγαθοποιήσει κανείς την ημέρα του Σαββάτου ή να βλάψει ; Να σώσει μια ζωή ή να καταστρέψει ; » . Αλλ' εκείνοι σιωπούσαν .
41003005	Τότε , αφού τους κοίταξε ολόγυρα με οργή , νιώθοντας λύπη για τη σκληρότητα της καρδιάς τους , λέει στον άνθρωπο : « Τέντωσε το χέρι σου » . Κι εκείνος το τέντωσε , κι έγινε καλά το χέρι του σαν και το άλλο .
41003006	Τότε οι Φαρισαίοι βγήκαν έξω κι αμέσως συγκάλεσαν συμβούλιο με τους Ηρωδιανούς εναντίον του Ιησού με σκοπό να τον σκοτώσουν .
41003007	Στο μεταξύ ο Ιησούς μαζί με τους μαθητές του αναχώρησε στη λίμνη , όπου τον ακολούθησε πολύ πλήθος από τη Γαλιλαία . Μα κι από την Ιουδαία
41003008	κι από τα Ιεροσόλυμα και πέρα από τον Ιορδάνη και γύρω από την Τύρο και τη Σιδώνα πλήθος πολύ , σαν άκουσαν όσα κάνει , ήρθαν κοντά του .
41003009	Τότε είπε στους μαθητές του να παραμένει στην υπηρεσία του ένα μικρό πλοίο , εξαιτίας του όχλου , για να μην τον στριμώχνουν .
41003010	Γιατί θεράπευσε πολλούς με αποτέλεσμα να πέφτουν πάνω του όσοι ήταν άρρωστοι για να τον αγγίξουν .
41003011	Επίσης τα δαιμονικά πνεύματα , όταν τον έβλεπαν , έπεφταν μπρος στα πόδια του και φώναζαν λέγοντας : « Εσύ είσαι ο Γιος του Θεού » !
41003012	Μα αυτός τα επιτιμούσε αυστηρά να μην τον φανερώσουν .
41003013	Κάποτε πάλι , ανεβαίνει στο βουνό και καλεί κοντά του όποιους ήθελε ο ίδιος . Κι εκείνοι πήγαν κοντά του .
41003014	Τότε όρισε δώδεκα για να είναι μαζί του και να τους στέλνει να κηρύττουν
41003015	και να έχουν την εξουσία να θεραπεύουν τις αρρώστιες και να βγάζουν τα δαιμόνια :
41003016	Τον Σίμωνα , που τον ονόμασε Πέτρο
41003017	και τον Ιάκωβο , το γιο του Ζεβεδαίου , και τον Ιωάννη , τον αδελφό του Ιακώβου , που τους ονόμασε Βοανεργές και που σημαίνει « Γιοι Βροντής » ,
41003018	και τον Ανδρέα και το Φίλιππο και το Βαρθολομαίο και το Ματθαίο και το Θωμά και τον Ιάκωβο , το γιο του Αλφαίου , και το Θαδδαίο και το Σίμωνα τον Κανανίτη
41003019	και τον Ιούδα τον Ισκαριώτη , ο οποίος και τον πρόδωσε .
41003020	Μια άλλη φορά έρχονται σ' ένα σπίτι , όπου συγκεντρώνεται ξανά πολύς κόσμος , τόσο που να μην μπορούν αυτοί ούτε ψωμί να φάνε .
41003021	Κι όταν το άκουσαν οι δικοί του , βγήκαν για να τον περιορίσουν , γιατί έλεγαν πως σάλεψε ο νους του .
41003022	Επίσης και οι νομοδιδάσκαλοι που είχαν έρθει από τα Ιεροσόλυμα , έλεγαν ότι τον Βεελζεβούλ έχει μέσα του και ότι με τη δύναμη του άρχοντα των δαιμονίων βγάζει τα δαιμόνια !
41003023	Τους κάλεσε τότε κοντά του και τους έλεγε χρησιμοποιώντας παραβολές : « Πώς είναι δυνατόν ο Σατανάς να διώχνει το Σατανά ;
41003024	Γιατί , αν κάποιο βασίλειο διχαστεί ενάντια στον εαυτό του , δεν μπορεί να επιβιώσει το βασίλειο εκείνο .
41003025	Το ίδιο και μια οικογένεια , αν διχαστεί ενάντια στον εαυτό της , δεν μπορεί να επιβιώσει η οικογένεια εκείνη .
41003026	Έτσι λοιπόν , αν ο Σατανάς επαναστάτησε ενάντια στον εαυτό του κι έχει διχαστεί , δεν μπορεί να αντέξει , αλλά το τέλος του είναι σίγουρο .
41003027	Κανένας δεν μπορεί να μπει στο σπίτι ενός δυνατού και να αρπάξει τα υπάρχοντά του , αν πρώτα δε δέσει τον δυνατό . Μόνο έτσι θα ληστέψει το σπίτι του .
41003028	» Πραγματικά , σας λέω , όλα θα συγχωρηθούν στους ανθρώπους , και τα αμαρτήματα και οι βλαστήμιες που θα συμβεί να εκστομίσουν .
41003029	Όποιος όμως βλαστημήσει το Πνεύμα το Άγιο , γι' αυτόν δεν υπάρχει συγχώρηση ποτέ , αλλά θα είναι ένοχος αιώνιας καταδίκης » .
41003030	Γιατί έλεγαν ότι έχει πνεύμα δαιμονικό .
41003031	Έρχονται λοιπόν η μητέρα του και τ' αδέλφια του , και περιμένοντας έξω , έστειλαν μήνυμα να τον φωνάξουν .
41003032	Στο μεταξύ γύρω του καθόταν κόσμος . Του είπαν λοιπόν : « Έξω είναι η μητέρα σου και τ' αδέλφια σου και σε ζητούνε » .
41003033	Κι εκείνος τους αποκρίθηκε : « Ποια είναι η μητέρα μου ή τ' αδέλφια μου ; » .
41003034	Κατόπιν , αφού κοίταξε ολόγυρα , αυτούς που κάθονταν γύρω του , λέει : « Να , η μητέρα μου και τ' αδέλφια μου .
41003035	Γιατί όποιος εκτελέσει το θέλημα του Θεού , αυτός μού είναι αδελφός και αδελφή και μητέρα » .
41004001	Κατόπιν άρχισε πάλι να τους διδάσκει δίπλα στη λίμνη . Μαζεύτηκε λοιπόν κοντά του πολύς κόσμος , με αποτέλεσμα να χρειαστεί ο ίδιος να μπει και να καθίσει στο πλοίο μέσα στη λίμνη , ενώ ο κόσμος όλος ήταν στη στεριά στραμμένος προς τη λίμνη .
41004002	Και τους δίδασκε πολλά με παραβολές και τους έλεγε στη διδαχή του :
41004003	» Ακούστε : Βγήκε ο σπορέας να σπείρει .
41004004	Και καθώς έσπερνε , ένα μέρος του σπόρου έπεσε δίπλα στο δρόμο και ήρθαν τα πουλιά και το κατέφαγαν .
41004005	Κι άλλο έπεσε σε πετρώδες έδαφος , όπου δεν είχε πολύ χώμα , και φύτρωσε πολύ γρήγορα , επειδή δεν είχε βάθος το χώμα ,
41004006	μα σαν ανέτειλε ο ήλιος , κάηκε , κι επειδή δεν είχε ρίζα , ξεράθηκε .
41004007	Κι άλλο έπεσε στ' αγκάθια και μεγάλωσαν τ' αγκάθια και το κατέπνιξαν , και δεν καρποφόρησε .
41004008	Κι άλλο έπεσε στη γη την καλή και καρποφορούσε καθώς αναπτυσσόταν και αυξανόταν · κι απέδωσε το ένα τριάντα κι άλλο εξήντα κι άλλο εκατό φορές περισσότερο » .
41004009	Και τους έλεγε : « Όποιος έχει αυτιά για ν' ακούει ας ακούει » .
41004010	Κι όταν πια έμεινε μόνος , τον ρώτησαν αυτοί που αποτελούσαν το στενό του περιβάλλον μαζί με τους δώδεκα για την παραβολή .
41004011	Κι εκείνος τους εξηγούσε : « Σε σας έχει δοθεί το προνόμιο να γνωρίσετε τα μυστήρια της βασιλείας του Θεού , ενώ σ' εκείνους που είναι έξω , όλα παρουσιάζονται με παραβολές
41004012	έτσι ώστε , έχοντας την όρασή τους να βλέπουν αλλά να μην αντιλαμβάνονται , κι έχοντας την ακοή τους ν' ακούν αλλά να μην καταλαβαίνουν , μήπως και επιστρέψουν και τους συγχωρηθούν οι αμαρτίες » .
41004013	Κατόπιν τους ρωτά : « Δεν καταλαβαίνετε αυτήν την παραβολή και πώς θα καταλάβετε όλες τις παραβολές ;
41004014	Ο σπορέας το λόγο σπέρνει .
41004015	Κι όσοι παραβάλλονται με το δρόμο όπου σπέρνεται ο λόγος , είναι εκείνοι που , όταν ακούσουν , έρχεται αμέσως ο Σατανάς και αφαιρεί το λόγο το σπαρμένο μέσα στις καρδιές τους .
41004016	Παρόμοια κι όσοι δέχονται το σπόρο στα πετρώδη χώματα είναι εκείνοι που , σαν ακούσουν το λόγο , τον δέχονται αμέσως με χαρά .
41004017	Δε ριζώνει όμως μέσα τους και είναι πρόσκαιρος . Έπειτα , μόλις γίνει θλίψη ή διωγμός εξαιτίας του λόγου , αμέσως κλονίζονται .
41004018	Επίσης όσοι δέχονται το σπόρο μέσα στ' αγκάθια είναι εκείνοι που ακούν το λόγο ,
41004019	αλλά οι μέριμνες της γήινης αυτής ζωής και η απάτη του πλούτου και οι επιθυμίες για τα υπόλοιπα πράγματα εισχωρούν μέσα τους και καταπνίγουν το λόγο και δεν καρποφορεί .
41004020	Κι αυτοί που δέχτηκαν το σπόρο στη γη την καλή , είναι εκείνοι που ακούν το λόγο και τον αποδέχονται και καρποφορούν ένας τριάντα , άλλος εξήντα κι άλλος εκατό φορές περισσότερο » .
41004021	Τους έλεγε ακόμα : « Μήπως το λυχνάρι το φέρνουν για να το θέσουν κάτω από το μόδι ή κάτω από το κρεβάτι ; Δεν το φέρνουν για να το θέσουν πάνω στο λυχνοστάτη ;
41004022	Επομένως δεν υπάρχει πράγμα κρυφό που δε θα φανερωθεί κι ούτε έγινε για να παραμείνει μυστικό , αλλά για να φανερωθεί .
41004023	Αν έχει κανείς αυτιά ν' ακούει , ας ακούει » .
41004024	Επίσης τους έλεγε : « Προσέχετε αυτό που ακούτε : Με όποιο μέτρο μετράτε μ' αυτό θα σας μετρηθεί και θα προστεθεί σ' εσάς που ακούτε .
41004025	Γιατί όποιος έχει , θα του δοθεί περισσότερο , όποιος όμως δεν έχει θα του αφαιρεθεί κι αυτό που έχει » .
41004026	Τους έλεγε ακόμα : « Να πως μοιάζει η βασιλεία του Θεού · μοιάζει σαν να σπέρνει ένας άνθρωπος το σπόρο στη γη .
41004027	Κατόπιν κοιμάται και σηκώνεται νύχτα και μέρα , κι ο σπόρος φυτρώνει και αναπτύσσεται καθώς ο ίδιος ούτε καν το ξέρει .
41004028	Γιατί η γη καρποφορεί από μόνη της , βγάζοντας πρώτα βλαστό , κατόπιν στάχυ , κι έπειτα μεστωμένο σιτάρι στο στάχυ .
41004029	Κι όταν ωριμάσει ο καρπός , αμέσως βάζει μπρος το δρεπάνι , γιατί έχει φτάσει ο θερισμός » .
41004030	Έλεγε επίσης : « Πώς να την παρομοιάσουμε τη βασιλεία του Θεού ; Ή με ποια παραβολή να τη συμβολίσουμε ;
41004031	Θα την παρομοιάσουμε με σιναπόσπορο που , όταν σπαρθεί στη γη , είναι μικρότερος απ' όλους τους σπόρους τους σπαρμένους πάνω στη γη .
41004032	Μετά τη σπορά του όμως ψηλώνει και γίνεται μεγαλύτερο απ' όλα τα λαχανικά και κάνει κλαδιά μεγάλα , σε σημείο που να μπορούν κάτω από τη σκιά του να φωλιάζουν τα πουλιά τ' ουρανού » .
41004033	Και με πολλές ακόμα παρόμοιες παραβολές τους κήρυττε το λόγο , ανάλογα με την ικανότητά τους να καταλαβαίνουν ,
41004034	και χωρίς παραβολή δεν τους μιλούσε . Ιδιαιτέρως όμως τα εξηγούσε όλα στους μαθητές του .
41004035	Κι όταν είχε βραδιάσει πια την ημέρα εκείνη , λέει στους μαθητές του : « Ας περάσουμε στην απέναντι όχθη της λίμνης » .
41004036	Τότε , αφού άφησαν τον όχλο , πήραν μαζί τους τον Ιησού στο πλοίο έτσι όπως ήταν . Υπήρχαν στο μεταξύ κι άλλα πλοία που τον συνόδευαν .
41004037	Ξέσπασε όμως μια δυνατή ανεμοθύελλα και τα κύματα έσπαζαν με ορμή πάνω στο πλοίο , σε σημείο που αυτό είχε αρχίσει κιόλας να γεμίζει .
41004038	Στο μεταξύ ο Ιησούς ήταν στην πρύμνη όπου και κοιμόταν πάνω στο προσκέφαλο . Τον ξυπνούν λοιπόν και του λένε : « Δάσκαλε , δε σε νοιάζει που χανόμαστε ; » .
41004039	Σηκώθηκε τότε εκείνος και επιτίμησε τον άνεμο και είπε στη λίμνη : « Σώπα ! Φιμώσου ! » . Κι ο άνεμος σταμάτησε κι έγινε απόλυτη γαλήνη .
41004040	Έπειτα τους είπε : « Γιατί είστε έτσι δειλοί ; Πώς γίνεται και δεν έχετε πίστη ; » .
41004041	Τους κυρίευσε τότε μεγάλος φόβος κι έλεγαν ο ένας στον άλλο : « Ποιος , λοιπόν , είναι αυτός , που και ο άνεμος και η λίμνη τον υπακούνε ; »
41005001	Έφτασαν λοιπόν στην απέναντι όχθη της λίμνης , στην περιοχή των Γαδαρηνών .
41005002	Και όταν αυτός βγήκε από το πλοίο , τον αντάμωσε αμέσως ένας άνθρωπος με δαιμονικό πνεύμα ,
41005003	ο οποίος σαν τόπο κατοικίας του είχε τα μνήματα , και τον οποίο δεν μπορούσε κανένας ούτε με αλυσίδες να τον δέσει .
41005004	Διότι πολλές φορές τον είχαν δέσει με χειροπέδες και με αλυσίδες , αλλ' είχε σπάσει τις αλυσίδες , και τις χειροπέδες τις είχε κομματιάσει και κανένας δεν είχε τη δύναμη να τον δαμάσει .
41005005	Έτσι , πάντοτε , νύχτα και μέρα , βρισκόταν στα μνήματα και στα βουνά κραυγάζοντας και κατακόβοντας τον εαυτό του με πέτρες .
41005006	Σαν είδε λοιπόν τον Ιησού από μακριά , έτρεξε και τον προσκύνησε .
41005007	Κατόπιν , κραυγάζοντας με δυνατή φωνή του λέει : « Τι σχέση έχουμε εγώ κι εσύ Ιησού , Γιε του Θεού του Υψίστου ; Σε εξορκίζω στο Θεό , μη με βασανίσεις » .
41005008	Γιατί του έλεγε ο Ιησούς : « Πνεύμα δαιμονικό , βγες απ' αυτόν τον άνθρωπο » .
41005009	Τον ρωτούσε επίσης : « Ποιο είναι τ' όνομά σου ; » . Κι εκείνο αποκρίθηκε : « Λεγεών είναι το όνομά μου , γιατί είμαστε πολλοί » .
41005010	Και τον παρακαλούσε πολύ να μην τους διώξει έξω από την περιοχή .
41005011	Στο μεταξύ , κοντά εκεί στο βουνό υπήρχε ένα μεγάλο κοπάδι χοίρων που έβοσκαν .
41005012	Τον παρακάλεσαν λοιπόν όλοι οι δαίμονες λέγοντας : « Στείλε μας στους χοίρους , για να μπούμε σ' αυτούς .
41005013	Κι ο Ιησούς τους το επέτρεψε αμέσως . Βγήκαν λοιπόν τα δαιμονικά πνεύματα και μπήκαν στους χοίρους . Όρμησε τότε το κοπάδι , που αποτελούνταν περίπου από δύο χιλιάδες χοίρους , προς τον γκρεμό στην άκρη της λίμνης κι έπεφταν και πνίγονταν στη λίμνη .
41005014	Τότε οι βοσκοί των χοίρων πήγαν και το ανάγγειλαν αυτό στην πόλη και στην ύπαιθρο και βγήκαν οι κάτοικοι να δουν τι έγινε .
41005015	Έτσι , έρχονται στον Ιησού και βλέπουν το δαιμονισμένο να κάθεται , να είναι ντυμένος , να βρίσκεται στα λογικά του - αυτόν που είχε τη λεγεώνα - και φοβήθηκαν .
41005016	Και οι αυτόπτες μάρτυρες τους διηγήθηκαν τι έγινε με το δαιμονισμένο και τους χοίρους .
41005017	Άρχισαν τότε να τον παρακαλούν να φύγει από την περιοχή τους .
41005018	Και την ώρα που αυτός έμπαινε στο πλοίο , τον παρακαλούσε ο πρώην δαιμονισμένος να μείνει μαζί του .
41005019	Ο Ιησούς όμως δεν τον άφησε , αλλά του λέει : « Πήγαινε στο σπίτι σου , στους δικούς σου και ανάγγειλέ τους όσα σου έχει κάνει ο Κύριος και πώς σ' έχει ελεήσει » .
41005020	Έφυγε τότε εκείνος και άρχισε να διακηρύττει στη Δεκάπολη τα όσα του έκανε ο Ιησούς . Κι όλοι θαύμαζαν .
41005021	Στο μεταξύ , όταν ο Ιησούς ξαναπέρασε με το πλοίο στην απέναντι όχθη της λίμνης , μαζεύτηκε πολύς κόσμος κοντά του . Και ήταν δίπλα στη λίμνη .
41005022	Έρχεται τότε ένας από τους αρχηγούς της συναγωγής , που τον έλεγαν Ιάειρο , και μόλις τον είδε έπεσε μπροστά στα πόδια του
41005023	και τον θερμοπαρακαλούσε λέγοντάς του : « Η κορούλα μου βρίσκεται στα τελευταία της . Έλα να βάλεις τα χέρια σου πάνω της , για να θεραπευτεί και να ζήσει » .
41005024	Κι ο Ιησούς πήγε μαζί του , ενώ τον ακολουθούσε πολύς κόσμος , τόσο που τον συνέθλιβε .
41005025	Και μια γυναίκα , που είχε αιμορραγία για δώδεκα χρόνια
41005026	και είχε τραβήξει πολλά από πολλούς γιατρούς και είχε ξοδέψει όλα όσα είχε χωρίς καθόλου να ωφεληθεί , αλλά μάλλον είχε χειροτερέψει ,
41005027	σαν άκουσε για τον Ιησού , ήρθε μέσα στο πλήθος , από πίσω του , και άγγιξε το ρούχο του .
41005028	Γιατί έλεγε : « Και το ρούχο του μόνο ν' αγγίξω , θα θεραπευτώ » .
41005029	Και αμέσως σταμάτησε η αιμορραγία της και το ένιωσε στο σώμα της ότι γιατρεύτηκε από τη μάστιγα .
41005030	Ο Ιησούς τότε , νιώθοντας αμέσως μέσα του τη δύναμη που βγήκε από τον εαυτό του , στράφηκε στο πλήθος και ρωτούσε : « Ποιος άγγιξε τα ρούχα μου ; » .
41005031	Και του έλεγαν οι μαθητές του : « Βλέπεις τον κόσμο που σε σπρώχνει και ρωτάς : Ποιος με άγγιξε ; » .
41005032	Εκείνος όμως κοιτούσε ολόγυρα να δει αυτήν που το είχε κάνει .
41005033	Η γυναίκα τότε , τρέμοντας από το φόβο της , επειδή ήξερε τι της είχε συμβεί , ήρθε κι έπεσε μπροστά του και του είπε όλη την αλήθεια .
41005034	Κι εκείνος της είπε : « Κόρη μου , η πίστη σου σε έσωσε . Πήγαινε κι έχε ειρήνη , και στο εξής νάσαι απαλλαγμένη από τη μάστιγά σου » .
41005035	Κι ενώ αυτός μιλούσε ακόμα , έρχονται άνθρωποι του αρχηγού της συναγωγής λέγοντας : « Η κόρη σου πέθανε . Γιατί να ενοχλείς πια το Δάσκαλο ; » .
41005036	Ο Ιησούς όμως , αμέσως μόλις άκουσε να λένε το νέο , λέει στον αρχισυνάγωγο : « Μη φοβάσαι . Μόνο πίστευε » .
41005037	Και δεν άφησε κανέναν να τον συνοδέψει , παρά μονάχα τον Πέτρο , τον Ιάκωβο και τον Ιωάννη , τον αδελφό του Ιάκωβου .
41005038	Έρχεται λοιπόν στο σπίτι του αρχηγού της συναγωγής και βλέπει την ταραχή και να κλαίνε θορυβημένοι και να θρηνούν δυνατά .
41005039	Μπαίνοντας τότε μέσα , τους λέει : « Τι ταράζεστε και κλαίτε ; Το παιδάκι δεν πέθανε αλλά κοιμάται » .
41005040	Αλλ' εκείνοι τον περιγελούσαν . Εκείνος όμως , αφού έβγαλε όλους έξω , παίρνει μαζί του τον πατέρα και τη μητέρα του παιδιού , κι επίσης τους δικούς του , και μπαίνει εκεί που ήταν ξαπλωμένο το παιδί .
41005041	Έπειτα , πιάνοντας το χέρι του παιδιού , του λέει : « Ταλιθά , κούμι » , που σημαίνει : « Κοριτσάκι , σε σένα λέω , σήκω » .
41005042	Και παρευθύς σηκώθηκε το κοριτσάκι και άρχισε να περπατά . Ήταν άλλωστε δώδεκα χρόνων . Και τα έχασαν από τη μεγάλη τους κατάπληξη .
41005043	Τότε ο Ιησούς τους παράγγειλε αυστηρά να μην μάθει κανένας το πράγμα αυτό . Και είπε να της δώσουν να φάει .
41006001	Βγήκε κατόπιν από εκεί και ήρθε στην πατρίδα του , όπου τον ακολούθησαν και οι μαθητές του .
41006002	Και σαν έφτασε το Σάββατο , άρχισε να διδάσκει στη συναγωγή . Και πολλοί που τον άκουγαν , απορούσαν κι έλεγαν : « Από πού τα ξέρει αυτός όλα αυτά ; Και τι σοφία είναι αυτή που του έχει δοθεί , ώστε να γίνονται τέτοια θαύματα με τα χέρια του ;
41006003	Δεν είναι αυτός ο μαραγκός , ο γιος της Μαρίας , και ο αδελφός του Ιάκωβου και του Ιωσή και του Ιούδα και του Σίμωνα ; Και δε ζουν οι αδελφές του όλες εδώ ανάμεσά μας ; » και δυσφορούσαν μαζί του .
41006004	Κι ο Ιησούς τους έλεγε : « Δεν υπάρχει προφήτης που να μην εκτιμάται παρά μονάχα στον τόπο του και ανάμεσα στους συγγενείς του και στην οικογένειά του » .
41006005	Έτσι , δεν είχε τη δυνατότητα να κάνει εκεί κανένα θαύμα , πέρα από λίγες περιπτώσεις αρρώστων που τους θεράπευσε βάζοντας επάνω τους τα χέρια του .
41006006	Και θαύμαζε για την απιστία τους . Περιόδευε όμως στα γύρω χωριά διδάσκοντας .
41006007	Κάλεσε επίσης κοντά του τους δώδεκα και άρχισε να τους αποστέλλει δύο δύο , δίνοντάς τους εξουσία κατά των δαιμονικών πνευμάτων .
41006008	Και τους παράγγειλε , πέρα από ένα ραβδί μονάχα , να μην κουβαλούν τίποτε μαζί τους στο δρόμο , ούτε σακίδιο ούτε ψωμί ούτε χρήματα στο ζωνάρι τους .
41006009	Μόνο σανδάλια να φορούν στα πόδια τους , χωρίς όμως να φορούν δύο χιτώνες .
41006010	Επίσης τους έλεγε : « Σε όποιο σπίτι μπείτε σ' έναν τόπο , σ' αυτό να μένετε , μέχρι που να φύγετε από τον τόπο εκείνο .
41006011	Και αν κάποιοι δε σας δεχτούν κι ούτε σας ακούσουν , καθώς αναχωρείτε από εκεί τινάξτε το χώμα που είναι κάτω από τα πόδια σας σαν αποδεικτική μαρτυρία εναντίον τους . Πραγματικά , σας λέω , ελαφρότερη θα είναι η τιμωρία που θα επιβληθεί στα Σόδομα και στα Γόμορρα την Ημέρα της Κρίσης παρά στην πόλη εκείνη » .
41006012	Βγήκαν τότε οι μαθητές και κήρυτταν στους ανθρώπους να μετανοήσουν .
41006013	Επίσης έβγαζαν πολλά δαιμόνια και πολλούς αρρώστους τους άλειφαν με λάδι και τους θεράπευαν .
41006014	Στο μεταξύ άκουσε κι ο βασιλιάς Ηρώδης για τον Ιησού , γιατί έγινε γνωστό το όνομά του , κι έλεγε ότι « Ο Ιωάννης ο Βαφτιστής αναστήθηκε από τους νεκρούς και γι' αυτό οι θαυματουργικές δυνάμεις εκδηλώνονται μέσω αυτού » .
41006015	Άλλοι έλεγαν πως είναι ο Ηλίας κι άλλοι έλεγαν : « Προφήτης είναι , σαν ένας από τους άλλους προφήτες » .
41006016	Μα όταν το άκουσε ο Ηρώδης , είπε : « Αυτός είναι εκείνος που εγώ αποκεφάλισα ! Ο Ιωάννης ! Αυτός είναι ! Αυτός αναστήθηκε από τους νεκρούς » !
41006017	Γιατί ο ίδιος ο Ηρώδης είχε στείλει ανθρώπους και είχε συλλάβει τον Ιωάννη και τον είχε ρίξει στη φυλακή εξαιτίας της Ηρωδιάδας , της γυναίκας του Φιλίππου του αδελφού του , που την είχε πάρει ο ίδιος για γυναίκα του .
41006018	Κι αυτό , γιατί ο Ιωάννης έλεγε στον Ηρώδη : « Δεν επιτρέπεται να έχεις τη γυναίκα του αδελφού σου » .
41006019	Κι αυτό η Ηρωδιάδα του το φύλαγε μέσα της και ήθελε να τον σκοτώσει , αλλά δεν μπορούσε ,
41006020	γιατί ο Ηρώδης φοβόταν τον Ιωάννη , επειδή ήξερε πως είναι άνθρωπος δίκαιος και άγιος , και τον επιτηρούσε . Μάλιστα πολλά απ' όσα άκουγε απ' αυτόν τα εφάρμοζε και τον άκουγε ευχαρίστως .
41006021	Ήρθε όμως η μέρα που της δόθηκε η κατάλληλη ευκαιρία , όταν ο Ηρώδης στα γενέθλιά του έκανε τραπέζι στους μεγιστάνες του και στους χιλίαρχους και στους επίσημους της Γαλιλαίας .
41006022	Μπήκε τότε η κόρη της Ηρωδιάδας και χόρεψε και άρεσε στον Ηρώδη και στους προσκαλεσμένους στο τραπέζι , και είπε ο βασιλιάς στην κοπέλα : « Ζήτησέ μου ό,τι θέλεις και θα σου το δώσω » ,
41006023	και ορκίστηκε λέγοντάς της : « Ό,τι μου ζητήσεις θα σου το δώσω , μέχρι και το μισό βασίλειό μου » .
41006024	Βγήκε λοιπόν εκείνη και είπε στη μητέρα της : « Τι να ζητήσω ; » . Κι εκείνη της απάντησε : « Το κεφάλι του Ιωάννη του Βαφτιστή » !
41006025	Αμέσως η κοπέλα παρουσιάστηκε βιαστικά στο βασιλιά και υπέβαλε το αίτημά της λέγοντας : « Θέλω να μου δώσεις τώρα κιόλας , επάνω σε ένα δίσκο , το κεφάλι του Ιωάννη του Βαφτιστή » .
41006026	Τότε ο βασιλιάς , παρόλο που καταλυπήθηκε , δε θέλησε να της το αρνηθεί εξαιτίας των όρκων που έδωσε και εξαιτίας των προσκαλεσμένων του .
41006027	Έτσι , έστειλε αμέσως ο βασιλιάς έναν σωματοφύλακα διατάζοντάς τον να φέρει το κεφάλι του Ιωάννη . Πήγε τότε εκείνος , τον αποκεφάλισε μέσα στη φυλακή
41006028	κι έφερε το κεφάλι του πάνω σ' ένα πιάτο και το έδωσε στο κορίτσι , και το κορίτσι το έδωσε στη μητέρα του .
41006029	Και όταν το άκουσαν οι μαθητές του , ήρθαν και σήκωσαν το σώμα του και το έβαλαν σε μνήμα .
41006030	Συγκεντρώθηκαν λοιπόν μια μέρα οι απόστολοι κοντά στον Ιησού και του τα διηγήθηκαν όλα : Κι όσα έκαναν κι όσα δίδαξαν .
41006031	Τότε εκείνος τους είπε : « Ελάτε χωριστά μόνο εσείς σ' ένα ερημικό μέρος , και ξεκουραστείτε για λίγο » . Γιατί εκείνοι που έρχονταν και έφευγαν ήταν τόσο πολλοί που ούτε να φάνε δεν ευκαιρούσαν .
41006032	Έτσι , αναχώρησαν με το πλοίο σ' ένα ερημικό μέρος μόνοι τους .
41006033	Καθώς πήγαιναν , όμως , τους είδαν πολλοί και τον αναγνώρισαν , κι έτρεξαν απ' όλες τις πόλεις με τα πόδια και έφτασαν πριν απ' αυτούς και συγκεντρώθηκαν εκεί που πήγαινε αυτός .
41006034	Όταν λοιπόν βγήκε ο Ιησούς , είδε πολύ λαό και τους σπλαχνίστηκε , γιατί ήταν σαν πρόβατα που δεν είχαν βοσκό · κι άρχισε να τους διδάσκει πολλά .
41006035	Κι αφού πια είχε περάσει πολλή ώρα , τον πλησίασαν οι μαθητές του και του είπαν : « Είναι ερημικός ο τόπος και η ώρα είναι κιόλας περασμένη .
41006036	Απόλυσέ τους για να πάνε στα γύρω αγροκτήματα και στα χωριά ν' αγοράσουν ψωμιά , γιατί δεν έχουν τι να φάνε » .
41006037	Αποκρίθηκε τότε εκείνος : « Δώστε τους εσείς να φάνε » . Και του λένε : « Να πάμε ν' αγοράσουμε ψωμιά αξίας διακοσίων δηναρίων και να τους δώσουμε να φάνε ; » .
41006038	Κι εκείνος τους ρωτά : « Πόσα ψωμιά έχετε ; Πηγαίνετε να δείτε » . Κι αφού εξακρίβωσαν , του είπαν : « Πέντε ψωμιά και δύο ψάρια » .
41006039	Τους πρόσταξε τότε να καθίσουν όλοι για φαγητό κατά ομάδες πάνω στο χλωρό χορτάρι .
41006040	Και κάθισαν κατά συντροφιές ανά εκατό και ανά πενήντα άτομα .
41006041	Έπειτα , αφού πήρε τα πέντε ψωμιά και τα δύο ψάρια , ανασήκωσε το βλέμμα του στον ουρανό και τα ευλόγησε . Έκοψε κατόπιν τα ψωμιά σε κομμάτια και τα έδωσε στους μαθητές για να τα προσφέρουν στον κόσμο . Και τα δύο ψάρια επίσης τα μοίρασε σε όλους .
41006042	Κι έφαγαν όλοι και χόρτασαν .
41006043	Μάζεψαν ύστερα τα κομμάτια που περίσσεψαν , δώδεκα κοφίνια γεμάτα . Το ίδιο και από τα ψάρια .
41006044	Κι αυτοί που έφαγαν τα ψωμιά ήταν πέντε χιλιάδες άντρες .
41006045	Αμέσως μετά , υποχρέωσε τους μαθητές του να μπουν στο πλοίο και να πάνε πριν απ' αυτόν στην αντίπερα όχθη της λίμνης , στη Βηθσαϊδά , ώσπου να απολύσει ο ίδιος τον κόσμο .
41006046	Κι αφού πια αποχωρίστηκε απ' αυτούς , πήγε στο βουνό να προσευχηθεί .
41006047	Κι όταν βράδιασε , το πλοίο βρισκόταν καταμεσής της λίμνης κι αυτός μόνος στη στεριά .
41006048	Τους είδε όμως να βασανίζονται με την κωπηλασία , γιατί ήταν αντίθετος ο άνεμος . Και ενώ η ώρα ήταν προχωρημένη , γύρω στην τέταρτη βάρδια της νύχτας , τους πλησιάζει περπατώντας επάνω στη λίμνη . Ήθελε μάλιστα να τους προσπεράσει .
41006049	Μα εκείνοι βλέποντάς τον να περπατάει πάνω στη λίμνη , νόμισαν πως είναι φάντασμα και έβγαλαν μια τρομαγμένη κραυγή .
41006050	Γιατί τον είδαν όλοι και ταράχτηκαν . Αμέσως τότε τους μίλησε και τους λέει : « Θάρρος ! Εγώ είμαι , μη φοβάστε » .
41006051	Ύστερα ανέβηκε στο πλοίο κοντά τους και ο άνεμος κόπασε , ενώ αυτοί ένιωθαν να τα έχουν κυριολεκτικά χαμένα και απορούσαν πάρα πολύ .
41006052	Διότι δεν είχαν μπει στο νόημα του θαύματος των ψωμιών αλλά η καρδιά τους συνέχιζε να είναι πωρωμένη .
41006053	Αφού λοιπόν πέρασαν απέναντι , ήρθαν στη Γεννησαρέτ και άραξαν .
41006054	Κι όταν βγήκαν από το πλοίο , τον αναγνώρισαν οι κάτοικοι
41006055	κι έτρεξαν αμέσως σε όλη εκείνη την περιοχή , κι άρχισαν να κουβαλούν πάνω στα κρεβάτια τους αρρώστους από τόπο σε τόπο , όπου άκουγαν πως βρίσκεται ο Ιησούς .
41006056	Κι όπου έμπαινε , σε χωριά ή πόλεις ή στην ύπαιθρο , άφηναν τους αρρώστους σε δημόσιους χώρους και τον παρακαλούσαν να αγγίξουν έστω και την άκρη του ρούχου του . Κι όσοι άγγιζαν θεραπεύονταν .
41007001	Συγκεντρώνονται κάποτε κοντά στον Ιησού οι Φαρισαίοι και μερικοί από τους νομοδιδάσκαλους , που ήρθαν από τα Ιεροσόλυμα ,
41007002	και βλέποντας μερικούς από τους μαθητές του να τρώνε με λερωμένα χέρια , δηλαδή χωρίς να τα έχουν πλύνει , τους κατέκριναν . -
41007003	Γιατί οι Φαρισαίοι , όπως όλοι οι Ιουδαίοι , δεν τρώνε αν πρώτα δεν πλύνουν πολύ καλά τα χέρια τους , τηρώντας έτσι την παράδοση των πρεσβυτέρων τους .
41007004	Επίσης όταν επιστρέφουν από κάποιο δημόσιο χώρο δεν τρώνε αν δε λουστούν ολόκληροι . Υπάρχουν και πολλά άλλα που έχουν την παράδοση να τηρούν , όπως το πλύσιμο των ποτηριών και των μαγειρικών σκευών και των χάλκινων αντικειμένων και των κρεβατιών -
41007005	Τον ρωτούν έπειτα οι Φαρισαίοι και οι νομοδιδάσκαλοι : « Γιατί οι μαθητές σου δε ζουν σύμφωνα με την παράδοση των πρεσβυτέρων , αλλά τρώνε το ψωμί με άπλυτα χέρια ; » .
41007006	Κι εκείνος τους αποκρίθηκε : « Καλά προφήτεψε για σας τους υποκριτές ο Ησαΐας , καθώς έχει γραφτεί : Ο λαός αυτός με τα χείλη με τιμάει , αλλά η καρδιά του βρίσκεται μακριά από μένα .
41007007	Ανώφελα λοιπόν με λατρεύουν , διδάσκοντας διδαχές που αποτελούνται από ανθρώπινα παραγγέλματα .
41007008	Γιατί έχετε αφήσει την εντολή του Θεού και κρατάτε την παράδοση των ανθρώπων , όπως ειναι το πλύσιμο των μαγειρικών σκευών και των ποτηριών . Και πολλά άλλα κάνετε , που είναι παρόμοια με αυτά » .
41007009	Τους έλεγε επίσης : « Πολύ επιδέξια παραβαίνετε την εντολή του Θεού με σκοπό να τηρήσετε τη δική σας παράδοση !
41007010	Γιατί , ενώ ο Μωυσής είπε : Τίμα τον πατέρα σου και τη μητέρα σου και : Όποιος κακολογεί τον πατέρα του ή τη μητέρα του να θανατώνεται ,
41007011	εσείς λέτε : Αρκεί ένας άνθρωπος να πει στον πατέρα ή στη μητέρα του : Κορβάν , δηλαδή : αφιέρωμα στο ναό κάνω εκείνο που ήταν να ωφεληθείς από μένα ,
41007012	και τον απαλλάσσετε πια από κάθε υποχρέωση να κάνει οτιδήποτε για τον πατέρα του ή τη μητέρα του ,
41007013	ακυρώνοντας έτσι το λόγο του Θεού χάρη στην παράδοσή σας , που είναι δικό σας κατασκεύασμα . Και πολλά άλλα κάνετε παρόμοια μ' αυτά » .
41007014	Κατόπιν , αφού κάλεσε όλο το πλήθος κοντά του , τους έλεγε : « Ακούτε με όλοι και μαθαίνετε :
41007015	Δεν υπάρχει τίποτε έξω από τον άνθρωπο , που να μπορεί μπαίνοντας μέσα του να τον μολύνει , αλλά εκείνα που βγαίνουν απ' αυτόν , εκείνα είναι που μολύνουν τον άνθρωπο .
41007016	Αν έχει κανείς αυτιά ν' ακούει , ας ακούει » .
41007017	Κι όταν άφησε πια τον κόσμο και μπήκε σ' ένα σπίτι , τον ρωτούσαν οι μαθητές του για την παραβολή .
41007018	Και τους λέει : « Μα είστε κι εσείς τόσο ασύνετοι ; Δεν καταλαβαίνετε πως καθετί που μπαίνει απ' έξω στον άνθρωπο , δεν μπορεί να τον μολύνει ;
41007019	Διότι δεν μπαίνει στην καρδιά του , αλλά στην κοιλιά κι αποβάλλεται στο αποχωρητήριο » - Δείχνοντας έτσι , πως όλα τα φαγητά είναι καθαρά .
41007020	Και τους εξηγούσε λέγοντάς τους : « Εκείνο που βγαίνει μέσα από τον άνθρωπο , εκείνο είναι που μολύνει τον άνθρωπο .
41007021	Γιατί μέσα από των ανθρώπων την καρδιά πηγάζουν οι κακοί διαλογισμοί : Μοιχείες , πορνείες , φόνοι ,
41007022	κλοπές , πλεονεξίες , πονηρίες , δόλος , ασέλγεια , ακολασία , βλέμμα πονηρό , βλαστήμια , υπεροψία , αφροσύνη .
41007023	Όλα αυτά τα κακά από μέσα προέρχονται και μολύνουν τον άνθρωπο » .
41007024	Σηκώθηκε έπειτα από εκεί και πήγε στην περιοχή της Τύρου και της Σιδώνας , όπου μπήκε σ' ένα σπίτι , πράγμα που δεν ήθελε να το μάθει κανένας , αλλά δεν μπόρεσε να ξεφύγει .
41007025	Γιατί άκουσε γι' αυτόν μια γυναίκα , που το κοριτσάκι της κατεχόταν από δαιμονικό πνεύμα , και ήρθε και έπεσε μπροστά στα πόδια του . -
41007026	και ήταν η γυναίκα αυτή Ελληνίδα από τη Συροφοινίκη - και τον παρακαλούσε να βγάλει το δαιμόνιο από την κόρη της .
41007027	Μα ο Ιησούς της είπε : « Άσε να χορτάσουν πρώτα τα τέκνα , γιατί δεν είναι σωστό να πάρει κανείς το ψωμί των παιδιών του και να το ρίξει στα σκυλιά » .
41007028	Κι αποκρίθηκε εκείνη : « Ναι , Κύριε , όμως και τα σκυλιά τρώνε κάτω από το τραπέζι από τα ψίχουλα των παιδιών » .
41007029	Τότε της είπε : « Γι' αυτόν το λόγο που είπες , πήγαινε . Έχει κιόλας βγει το δαιμόνιο από την κόρη σου » .
41007030	Κι όταν πήγε στο σπίτι της , βρήκε το παιδί ξαπλωμένο στο κρεβάτι κι απαλλαγμένο από το δαιμόνιο .
41007031	Όταν ο Ιησούς βγήκε πάλι από την περιοχή της Τύρου και της Σιδώνας , ήρθε κοντά στη λίμνη της Γαλιλαίας περνώντας μέσα από την περιοχή της Δεκάπολης .
41007032	Εκεί του φέρνουν έναν κουφό και βραδύγλωσσο και τον παρακαλούν να βάλει επάνω του το χέρι του .
41007033	Τον πήρε τότε παράμερα , ξεχωριστά από τον όχλο , κι έβαλε τα δάχτυλά του στ' αυτιά του , κι αφού έφτυσε , άγγιξε τη γλώσσα του
41007034	κι ανασηκώνοντας το βλέμμα του στον ουρανό , στέναξε και του είπε : « Εφφαθά » , που σημαίνει : « Ν' ανοιχτείς » .
41007035	Και παρευθύς άνοιξαν τ' αφτιά του και λύθηκε ο γλωσσοδέτης του , και άρχισε να μιλά κανονικά .
41007036	Τους παράγγειλε όμως αυστηρά να μην το πουν σε κανέναν . Αλλά όσο πιο αυστηρά τους το απαγόρευε αυτός , τόσο περισσότερο το διαλαλούσαν εκείνοι
41007037	και με απερίγραπτη κατάπληξη έλεγαν : « Καλά , όλα τα έχει κάνει , και τους κουφούς τους κάνει τώρα να ακούν και τους μουγκούς να μιλάνε » !
41008001	Εκείνες τις μέρες , επειδή πάλι ήταν συγκεντρωμένος πολύς κόσμος και δεν είχαν τι να φάνε , κάλεσε ο Ιησούς τους μαθητές του και τους λέει :
41008002	« Σπλαχνίζομαι τον κόσμο , γιατί τρεις μέρες τώρα παραμένουν μαζί μου και δεν έχουν τι να φάνε .
41008003	Κι αν τους απολύσω να πάνε νηστικοί στα σπίτια τους , θα εξαντληθούν στο δρόμο , γιατί μερικοί απ' αυτούς έχουν έρθει από μακριά » .
41008004	Και του αποκρίθηκαν οι μαθητές του : « Πώς θα μπορέσει κανείς να τους χορτάσει αυτούς με ψωμιά εδώ στην ερημιά ; » .
41008005	Τότε τους ρώτησε : « Πόσα ψωμιά έχετε ; » . Κι εκείνοι απάντησαν : « Εφτά » .
41008006	Πρόσταξε τότε τον κόσμο να καθίσουν στη γη . Πήρε κατόπιν τα εφτά ψωμιά κι αφού ευχαρίστησε , τα έκοψε σε κομμάτια και τα έδωσε στους μαθητές του για να τα προσφέρουν · και τα πρόσφεραν στον κόσμο .
41008007	Είχαν και λίγα ψαράκια , τα οποία , αφού τα ευλόγησε , είπε να τα προσφέρουν κι αυτά .
41008008	Έφαγαν λοιπόν και χόρτασαν και σήκωσαν κατόπιν τα κομμάτια που περίσσεψαν εφτά κοφίνια .
41008009	Κι αυτοί που έφαγαν ήταν περίπου τέσσερις χιλιάδες ! Έπειτα τους απέλυσε .
41008010	Αμέσως μετά , μπήκε στο πλοίο μαζί με τους μαθητές του και ήρθε στην περιοχή της Δαλμουναθά .
41008011	Βγήκαν τότε οι Φαρισαίοι κι άρχισαν να συζητούν μαζί του , και θέλοντας να τον δοκιμάσουν του ζητούσαν να τους δείξει κάποιο αποδεικτικό σημάδι ουράνιας προέλευσης .
41008012	Κι εκείνος , αφού αναστέναξε από τα βάθη του είναι του , είπε : « Γιατί η γενιά αυτή ζητάει επίμονα σημάδι ; Σας το τονίζω πως σημάδι στη γενιά αυτή δε θα δοθεί » .
41008013	Και αφήνοντάς τους μπήκε πάλι στο πλοίο και πήγε στην απέναντι όχθη .
41008014	Δε σκέφτηκαν όμως να πάρουν ψωμιά , και εκτός από ένα ψωμί , δεν είχαν άλλα ψωμιά μαζί τους στο πλοίο .
41008015	Στο μεταξύ ο Ιησούς τους έδινε σαφείς οδηγίες λέγοντάς τους : « Να είστε προσεκτικοί και να φυλάγεστε από το προζύμι των Φαρισαίων και από το προζύμι του Ηρώδη » .
41008016	Εκείνοι λοιπόν συζητούσαν μεταξύ τους κι έλεγαν : « Δεν έχουμε ψωμιά » !
41008017	Το κατάλαβε όμως ο Ιησούς και τους λέει : « Γιατί συζητάτε πως δεν έχετε ψωμιά ; Ακόμα δεν καταλαβαίνετε κι ούτε αντιλαμβάνεστε ; Ακόμα έχετε πωρωμένη την καρδιά σας ;
41008018	Ενώ έχετε μάτια δε βλέπετε ; Κι ενώ έχετε αυτιά δεν ακούτε ; Και δε θυμάστε ;
41008019	Όταν έκοψα τα πέντε ψωμιά για τους πέντε χιλιάδες , πόσα κοφίνια γεμάτα περισσεύματα σηκώσατε ; » . Του λένε : « Δώδεκα » .
41008020	» Κι όταν έκοψα τα εφτά ψωμιά στους τέσσερις χιλιάδες , πόσα καλάθια γεμάτα περισσεύματα σηκώσατε ; » . Κι εκείνοι είπαν : « Εφτά » .
41008021	Τους ρωτούσε λοιπόν : « Ακόμα δεν καταλαβαίνετε ; »
41008022	Έρχεται κάποτε στη Βηθσαϊδά , όπου του φέρνουν έναν τυφλό και τον παρακαλούν να τον αγγίξει .
41008023	Έπιασε τότε από το χέρι τον τυφλό και τον έβγαλε έξω από το χωριό . Κατόπιν , αφού έφτυσε στα μάτια του , ακούμπησε τα χέρια του πάνω του και τον ρωτούσε αν βλέπει τίποτε .
41008024	Κι εκείνος , αφού κοίταξε , έλεγε : « Βλέπω τους ανθρώπους σαν δέντρα , τους βλέπω να περπατούνε » .
41008025	Έπειτα ξανάβαλε τα χέρια του πάνω στα μάτια του και τον έκανε να ξανακοιτάξει κι αποκαταστάθηκε η όρασή του και είδε καθαρά και σε μεγάλη απόσταση όλους .
41008026	Κατόπιν τον έστειλε στο σπίτι του λέγοντάς του : « Ούτε στο χωριό να μπεις ούτε και να το πεις σε κανέναν από το χωριό » .
41008027	Μια άλλη φορά βγήκε ο Ιησούς μαζί με τους μαθητές του στα χωριά της Καισάρειας της Φιλίππου και στο δρόμο ρωτούσε τους μαθητές του : « Ποιος λένε οι άνθρωποι ότι είμαι ; » .
41008028	Κι εκείνοι αποκρίθηκαν : « Ο Ιωάννης ο Βαφτιστής , άλλοι πάλι ότι είσαι ο Ηλίας , κι άλλοι ότι είσαι ένας από τους προφήτες » .
41008029	Τότε αυτός τους ρωτάει : « Εσείς όμως ; Ποιος λέτε ότι είμαι ; » . Κι αποκρίθηκε ο Πέτρος και του λέει : « Εσύ είσαι ο Χριστός » !
41008030	Τους πρόσταξε τότε αυστηρά να μη λένε γι' αυτό σε κανέναν .
41008031	Άρχισε κατόπιν να τους διδάσκει ότι πρέπει ο Γιος του Ανθρώπου να πάθει πολλά και να αποδοκιμαστεί από τους πρεσβυτέρους και τους αρχιερείς και τους νομοδιδασκάλους και να θανατωθεί , κι ύστερα από τρεις μέρες να αναστηθεί .
41008032	Και το πράγμα αυτό το έλεγε ξεκάθαρα . Τότε ο Πέτρος , αφού τον πήρε παράμερα , άρχισε να τον επιτιμά !
41008033	Αλλ' εκείνος , αφού στράφηκε και κοίταξε στους μαθητές του , επιτίμησε τον Πέτρο λέγοντάς του : « Φύγε από μπρος μου , Σατανά ! Γιατί δε σκέφτεσαι εκείνα που θέλει ο Θεός , αλλά εκείνα που αρέσουν στους ανθρώπους » .
41008034	Ύστερα , αφού κάλεσε κοντά του τον κόσμο μαζί με τους μαθητές του , τους είπε : « Όποιος θέλει να με ακολουθεί , ας απαρνηθεί τον εαυτό του κι ας σηκώσει το σταυρό του και ας με ακολουθεί .
41008035	Γιατί , όποιος θέλει να σώσει τη ζωή του , θα τη χάσει , κι όποιος τη χάσει τη ζωή του για χάρη δική μου και του Ευαγγελίου , αυτός θα τη σώσει .
41008036	Άλλωστε τι θα ωφελήσει τον άνθρωπο αν κερδίσει τον κόσμο ολόκληρο , αλλά χάσει τη ζωή του ;
41008037	Ή τι θα δώσει ο άνθρωπος σαν αντάλλαγμα για τη ζωή του ;
41008038	Όποιος , λοιπόν , ντραπεί για μένα και για τη διδαχή μου στη γενιά τούτη τη μοιχαλίδα και αμαρτωλή , και ο Γιος του Ανθρώπου θα ντραπεί γι' αυτόν όταν έρθει περιβλημένος με τη δόξα του Πατέρα του , μαζί με τους αγίους αγγέλους » .
41009001	Τους έλεγε ακόμα : « Πραγματικά , σας λέω , υπάρχουν μερικοί απ' αυτούς που στέκονται εδώ , οι οποίοι δε θα γευτούν θάνατο , ώσπου να δουν τη βασιλεία του Θεού να έχει έρθει με δύναμη » .
41009002	Κι ύστερα από έξι μέρες παίρνει ο Ιησούς ξεχωριστά μαζί του τον Πέτρο , τον Ιάκωβο και τον Ιωάννη , και τους ανεβάζει σ' ένα ψηλό βουνό , όπου και μεταμορφώθηκε μπροστά τους .
41009003	Και τα ρούχα του έγιναν αστραφτερά , κατάλευκα σαν το χιόνι , τέτοια που λευκαντής πάνω στη γη δεν μπορεί έτσι να λευκάνει .
41009004	Κι εμφανίστηκε σ' αυτούς ο Ηλίας μαζί με το Μωυσή και συνομιλούσαν με τον Ιησού .
41009005	Πήρε τότε το λόγο ο Πέτρος και λέει στον Ιησού : « Δάσκαλε , καλά είναι να μείνουμε εδώ . Ας στήσουμε λοιπόν τρεις σκηνές , μια για σένα , μια για το Μωυσή και μια για τον Ηλία » -
41009006	επειδή δεν ήξερε τι να πει , γιατί ήταν κατατρομαγμένοι
41009007	Ήρθε τότε και τους σκέπασε μια νεφέλη , και μέσα από τη νεφέλη ακούστηκε μια φωνή που έλεγε : « Αυτός είναι ο Γιος μου ο αγαπητός . Αυτόν να ακούτε » !
41009008	Ξαφνικά τότε κοίταξαν ολόγυρά τους μα δεν είδαν πια κανέναν μαζί τους παρά μόνο τον Ιησού !
41009009	Και καθώς κατέβαιναν από το βουνό , τους έδωσε σαφή παραγγελία να μη διηγηθούν σε κανένα αυτά που είδαν , παρά μονάχα όταν ο Γιος του Ανθρώπου αναστηθεί από τους νεκρούς .
41009010	Συγκράτησαν λοιπόν μέσα τους το λόγο αυτό και συζητούσαν μεταξύ τους , τι να σημαίνει άραγε το : « ν' αναστηθεί από τους νεκρούς » .
41009011	Και τον ρωτούσαν : « Τότε γιατί λένε οι νομοδιδάσκαλοι ότι πρέπει να έρθει ο Ηλίας πρώτα ; » .
41009012	Αποκρίθηκε εκείνος και τους είπε : « Ασφαλώς και σαν έρθει ο Ηλίας πρώτα , τα αποκατασταίνει όλα . Μα πώς τότε έχει γραφτεί για το Γιο του Ανθρώπου ότι θα πάθει πολλά και θα καταφρονηθεί ;
41009013	Σας λέω όμως , πως έχει έρθει και ο Ηλίας , αλλά έκαναν και σ' αυτόν ό,τι ήθελαν , όπως έχει γραφτεί γι' αυτόν » .
41009014	Όταν κατόπιν ήρθε κοντά στους υπόλοιπους μαθητές , είδε γύρω τους πολύ κόσμο και νομοδιδάσκαλους να συζητούν μαζί τους .
41009015	Κι όλος ο κόσμος , αμέσως μόλις είδαν τον Ιησού θαμπώθηκαν και τρέχοντας κοντά του τον χαιρετούσαν .
41009016	Ρώτησε τότε τους νομοδιδάσκαλους : « Τι συζητάτε μαζί τους ; » .
41009017	Κι αποκρίθηκε ένας μέσα από το πλήθος : « Δάσκαλε , σου έφερα το γιο μου που έχει πνεύμα άλαλο ,
41009018	κι όπου τον κυριεύσει , του προκαλεί σπασμούς και βγάζει αφρούς και τρίζει τα δόντια του και παραλύει τελείως . Κι είπα στους μαθητές σου να το βγάλουν , αλλά δεν μπόρεσαν » .
41009019	Του λέει τότε ο Ιησούς : « Άπιστη γενιά ! Μέχρι πότε θα είμαι μαζί σας ; Μέχρι πότε θα σας υπομείνω ; Φέρτε τον σε μένα » .
41009020	Τον έφεραν λοιπόν σ' αυτόν , και όταν το πνεύμα είδε τον Ιησού τράνταξε αμέσως το παιδί , κι αυτό έπεσε καταγής και κυλιόταν βγάζοντας αφρούς .
41009021	Ρώτησε τότε τον πατέρα του : « Πόσος καιρός είναι από τότε που του έχει συμβεί αυτό ; » . Κι εκείνος απάντησε : « Από παιδάκι .
41009022	Και πολλές φορές τον έριξε και στη φωτιά και στα νερά για να τον εξοντώσει . Μα αν μπορείς να κάνεις κάτι , βοήθησέ μας δείχνοντάς μας συμπόνια » .
41009023	Κι ο Ιησούς του είπε εκείνο το : « Αν μπορείς να πιστέψεις , όλα είναι δυνατά γι' αυτόν που πιστεύει » .
41009024	Αμέσως τότε ο πατέρας του παιδιού φώναξε δυνατά και με δάκρυα έλεγε : « Πιστεύω , Κύριε , βοήθα με στην απιστία μου » !
41009025	Και σαν είδε ο Ιησούς ότι συγκεντρώνεται κόσμος , επιτίμησε το δαιμονικό πνεύμα λέγοντάς του : « Πνεύμα άλαλο και κουφό , εγώ σε διατάζω , βγες απ' αυτόν και μην ξαναμπείς πια σ' αυτόν » .
41009026	Και το πνεύμα , αφού έβγαλε μια δυνατή κραυγή και τον κατατάραξε , βγήκε , ενώ το παιδί έγινε σαν νεκρό , έτσι που πολλοί έλεγαν ότι πέθανε .
41009027	Ο Ιησούς όμως κρατώντας τον από το χέρι τον ανασήκωσε και στάθηκε όρθιος .
41009028	Όταν , κατόπιν , μπήκε ο Ιησούς σ' ένα σπίτι , τον ρωτούσαν ιδιαιτέρως οι μαθητές του : « Γιατί εμείς δεν μπορέσαμε να το βγάλουμε ; » .
41009029	Κι εκείνος τους απάντησε : « Το γένος αυτό με τίποτε δεν μπορεί να βγει παρά μόνο με προσευχή και νηστεία » .
41009030	Ύστερα βγήκαν από εκεί και περνούσαν μέσα από τη Γαλιλαία , αλλά δεν ήθελε να το ξέρει αυτό κανένας ,
41009031	γιατί εξηγούσε στους μαθητές του και τους έλεγε : « Ο Γιος του Ανθρώπου παραδίνεται σε χέρια ανθρώπων κι αυτοί θα τον θανατώσουν , μα την τρίτη μέρα από τη θανάτωσή του θα αναστηθεί » .
41009032	Εκείνοι όμως δεν καταλάβαιναν τι εννοούσε μ' αυτά τα λόγια , μα και να τον ρωτήσουν , φοβούνταν .
41009033	Έτσι έφτασε στην Καπερναούμ . Κι ενώ βρισκόταν στο σπίτι , τους ρωτούσε : « Τι συζητούσατε μεταξύ σας στο δρόμο ; » .
41009034	Εκείνοι όμως σιωπούσαν , γιατί στο δρόμο συζήτησαν μεταξύ τους για το ποιος είναι ανώτερος .
41009035	Τότε , αφού κάθισε , φώναξε τους δώδεκα και τους λέει : « Αν κανείς θέλει να είναι πρώτος , θα είναι απ' όλους ο τελευταίος και υπηρέτης όλων » .
41009036	Πήρε κατόπιν ένα παιδί , το έστησε ανάμεσά τους , κι αφού το αγκάλιασε , τους είπε :
41009037	« Όποιος δεχτεί ένα τέτοιο παιδάκι στο όνομά μου , εμένα δέχεται , κι όποιος δέχεται εμένα , δέχεται όχι εμένα , αλλά εκείνον που με απέστειλε » .
41009038	Τότε μίλησε ο Ιωάννης και του είπε : « Δάσκαλε , είδαμε κάποιον , ο οποίος δε μας ακολουθεί , να βγάζει δαιμόνια στ' όνομά σου και τον εμποδίσαμε επειδή δε μας ακολουθεί » .
41009039	Ο Ιησούς όμως του είπε : « Μην τον εμποδίζετε , γιατί δεν υπάρχει κανένας που θα κάνει κάποιο θαύμα στηριζόμενος στ' όνομά μου κι ύστερα από λίγο θα μπορέσει να με κακολογήσει .
41009040	Επομένως , όποιος δεν είναι εναντίον μας , είναι με το μέρος μας .
41009041	Και όποιος σας δώσει ένα ποτήρι νερό στ' όνομά μου , επειδή είστε του Χριστού , πραγματικά , σας λέω , δε θα χάσει την αμοιβή του » .
41009042	« Απεναντίας , όποιος σκανδαλίσει έναν απ' αυτούς τους μικρούς , που πιστεύουν σ' εμένα , θάταν προτιμότερο γι' αυτόν να είχε περασμένη μια μυλόπετρα γύρω από το λαιμό του και να είχε ριχτεί στη θάλασσα .
41009043	Κι αν σε σκανδαλίζει το χέρι σου , κόψε το . Είναι προτιμότερο για σένα να μπεις στη ζωή κουλός , παρά να πας έχοντας και τα δυο σου χέρια στη γέεννα , στη φωτιά που δε σβήνει ποτέ .
41009044	Όπου το σκουλήκι τους δεν πεθαίνει και η φωτιά δε σβήνει .
41009045	Κι αν το πόδι σου σε σκανδαλίζει , κόψε το . Είναι προτιμότερο για σένα να μπεις στη ζωή κουτσός , παρά έχοντας και τα δυο σου πόδια να ριχτείς στη γέεννα , στη φωτιά που δε σβήνει ποτέ .
41009046	Όπου το σκουλήκι τους δεν πεθαίνει και η φωτιά δε σβήνει .
41009047	Κι αν το μάτι σου σε σκανδαλίζει , βγάλε το . Είναι προτιμότερο για σένα να μπεις στη βασιλεία του Θεού μονόφθαλμος , παρά έχοντας και τα δυο μάτια να ριχτείς στη γέεννα της φωτιάς ,
41009048	Όπου το σκουλήκι τους δεν πεθαίνει και η φωτιά δε σβήνει .
41009049	Γιατί ο καθένας με φωτιά θα νοστιμέψει και κάθε θυσία με αλάτι θα νοστιμέψει .
41009050	Καλό είναι το αλάτι , αν όμως το αλάτι χάσει τις ιδιότητές του , με τι θα μπορέσετε πια να το καρυκεύσετε ; Να έχετε μέσα σας αλάτι και να ειρηνεύετε μεταξύ σας » .
41010001	Σηκώθηκε κατόπιν από εκεί και βαδίζοντας από την άλλη μεριά του Ιορδάνη , ήρθε στην περιοχή της Ιουδαίας . Ξανασυρρέουν λοιπόν κοντά του πλήθη κόσμου , κι όπως το συνήθιζε , τους δίδασκε και πάλι .
41010002	Ήρθαν τότε οι Φαρισαίοι και θέλοντας να τον παγιδέψουν τον ρωτούσαν αν επιτρέπεται στον άντρα να χωρίσει τη γυναίκα του .
41010003	Κι εκείνος τους αποκρίθηκε : « Τι σας πρόσταξε ο Μωυσής ; » .
41010004	Εκείνοι του απάντησαν : « Ο Μωυσής επέτρεψε στον άντρα να δίνει γραπτό διαζύγιο και να τη χωρίσει » .
41010005	Τότε ο Ιησούς τους είπε : « Εξαιτίας της σκληροκαρδίας σας ο Μωυσής έγραψε σε σας την εντολή αυτή .
41010006	Από την αρχή όμως της δημιουργίας ο Θεός τους έπλασε άντρα και γυναίκα :
41010007	Γι' αυτό και θα εγκαταλείψει ο άντρας τον πατέρα του και τη μητέρα του και θα προσκολληθεί στη γυναίκα του ,
41010008	και θα γίνουν οι δύο μια σάρκα . Επομένως δεν είναι πια δύο , αλλά μια σάρκα .
41010009	Εκείνο , λοιπόν , που ο Θεός συνένωσε , ο άνθρωπος να μην το χωρίζει » .
41010010	Στο σπίτι , λοιπόν , οι μαθητές τον ρωτούσαν πάλι για το θέμα αυτό .
41010011	Και τους λέει : « Όποιος χωρίσει τη γυναίκα του και παντρευτεί άλλη , διαπράττει μοιχεία σε βάρος της .
41010012	Κι αν μια γυναίκα χωρίσει τον άντρα της και παντρευτεί άλλον διαπράττει μοιχεία » .
41010013	Κάποτε του έφεραν παιδάκια για να τ' αγγίξει , αλλά οι μαθητές μάλωναν εκείνους που τα έφεραν .
41010014	Ο Ιησούς όμως όταν τους είδε αγανάκτησε και τους είπε : « Αφήστε τα παιδιά να 'ρχονται σε μένα και μην τα εμποδίζετε , γιατί σε ανθρώπους σαν κι αυτά ανήκει η βασιλεία του Θεού .
41010015	Πραγματικά , σας λέω , όποιος δε δεχτεί τη βασιλεία του Θεού σαν παιδί , αυτός ποτέ δε θα μπει σ' αυτήν » .
41010016	Κι αφού τα αγκάλιασε , τα ευλογούσε , βάζοντας τα χέρια του πάνω τους .
41010017	Και καθώς έβγαινε στο δρόμο , έτρεξε ένας κι αφού γονάτισε μπροστά του , τον ρωτούσε : « Δάσκαλε αγαθέ , τι να κάνω για να κληρονομήσω ζωή αιώνια ; » .
41010018	Κι ο Ιησούς του είπε : « Γιατί με λες αγαθό ; Κανένας δεν είναι αγαθός παρά μονάχα ένας , ο Θεός .
41010019	Τις εντολές τις ξέρεις : Μη μοιχέψεις , Μη φονεύσεις , Μην κλέψεις , Μην ψευτομαρτυρήσεις , Μην αποστερήσεις , Τίμα τον πατέρα σου και τη μητέρα σου » .
41010020	Κι εκείνος του αποκρίθηκε : « Δάσκαλε , όλ' αυτά τα τήρησα από τη μικρή μου ηλικία » .
41010021	Τότε ο Ιησούς , αφού τον κοίταξε προσεκτικά , ένιωσε αγάπη γι' αυτόν και του είπε : « Ένα πράγμα σου λείπει : Πήγαινε κι όσα έχεις πούλησέ τα και δώσε τα σε φτωχούς και θα αποκτήσεις θησαυρό στον ουρανό . Κι έλα κατόπιν και ακολούθα με , αφού σηκώσεις το σταυρό » .
41010022	Εκείνος όμως σκυθρώπασε σαν άκουσε τα λόγια αυτά κι έφυγε λυπημένος , γιατί είχε κτήματα πολλά .
41010023	Τότε ο Ιησούς , αφού κοίταξε ολόγυρα , λέγει στους μαθητές του : « Πόσο δύσκολα θα μπουν στη βασιλεία του Θεού αυτοί που έχουν τα χρήματα ! » .
41010024	Κι οι μαθητές καταπλήσσονταν με τα λόγια του . Ο Ιησούς όμως μίλησε ξανά και τους είπε : « Τέκνα , Πόσο δύσκολο είναι για εκείνους που έχουν στηρίξει την εμπιστοσύνη τους στα χρήματα , να μπουν στη βασιλεία του Θεού !
41010025	Ευκολότερο είναι να περάσει μια καμήλα από την τρύπα μιας βελόνας , παρά να μπει ένας πλούσιος στη βασιλεία του Θεού » !
41010026	Κι εκείνοι ένιωθαν ακόμα μεγαλύτερη έκπληξη κι έλεγαν μεταξύ τους : « Τότε ποιος μπορεί να σωθεί ; » .
41010027	Μα ο Ιησούς τους κοίταξε κατάματα και τους είπε : « Για τους ανθρώπους είναι αδύνατο αλλά όχι για το Θεό . Γιατί όλα είναι δυνατά για το Θεό » .
41010028	Άρχισε τότε ο Πέτρος να του λέει : « Να , κοίτα ! Εμείς τ' αφήσαμε όλα και σε ακολουθήσαμε » .
41010029	Κι αποκρίθηκε ο Ιησούς : « Πραγματικά , σας λέω , δεν υπάρχει κανένας που άφησε σπίτι ή αδελφούς ή αδελφές ή πατέρα ή μητέρα ή γυναίκα ή παιδιά ή χωράφια για χάρη δική μου και για χάρη του Ευαγγελίου ,
41010030	που δε θα πάρει εκατό φορές περισσότερα τώρα , στον κόσμο τούτο , σπίτια και αδελφούς και αδελφές και μητέρες και παιδιά και χωράφια ταυτόχρονα με διωγμούς , και στον ερχόμενο κόσμο , ζωή αιώνια .
41010031	Όμως , πολλοί πρώτοι θα γίνουν τελευταίοι και οι τελευταίοι πρώτοι » .
41010032	Στο μεταξύ βρίσκονταν στο δρόμο ανεβαίνοντας προς τα Ιεροσόλυμα , κι ο Ιησούς προχωρούσε μπροστά απ' αυτούς . Κι αυτοί ένιωθαν να τα έχουν χαμένα και καθώς τον ακολουθούσαν φοβούνταν . Κι αφού ξαναπήρε μαζί του τους δώδεκα , άρχισε να τους λέει τα όσα επρόκειτο να του συμβούν .
41010033	Έλεγε : « Βλέπετε τώρα ότι ανεβαίνουμε στα Ιεροσόλυμα . Εκεί λοιπόν ο Γιος του Ανθρώπου θα παραδοθεί στους αρχιερείς και στους νομοδιδασκάλους και θα τον καταδικάσουν σε θάνατο και θα τον παραδώσουν στους ειδωλολάτρες ,
41010034	και θα τον χλευάσουν και θα τον μαστιγώσουν και θα τον φτύσουν και θα τον θανατώσουν , και την τρίτη μέρα θα αναστηθεί » .
41010035	Τον πλησιάζουν τότε ιδιαιτέρως ο Ιάκωβος και ο Ιωάννης , οι γιοί του Ζεβεδαίου , και του λένε : « Δάσκαλε , θέλουμε αυτό που θα σου ζητήσουμε να μας το κάνεις » .
41010036	« Τι θέλετε να σας κάνω ; » τους ρώτησε εκείνος .
41010037	Κι εκείνοι του είπαν : « Δώσε μας το προνόμιο να καθήσουμε ο ένας στα δεξιά σου και ο άλλος στα αριστερά σου στη δόξα σου » .
41010038	Τότε ο Ιησούς τους είπε : « Δεν ξέρετε τι ζητάτε . Μπορείτε να πιείτε το ποτήρι που εγώ πίνω , και το βάφτισμα που εγώ βαφτίζομαι να βαφτιστείτε ; » .
41010039	« Μπορούμε » , του απάντησαν εκείνοι . Κι ο Ιησούς τους είπε : « Το ποτήρι που εγώ πίνω θα το πιείτε βέβαια και το βάφτισμα που εγώ βαφτίζομαι θα βαφτιστείτε .
41010040	Το προνόμιο όμως να καθίσετε στα δεξιά μου και στ' αριστερά μου , δεν είμαι εγώ που θα αποφασίσω να σας το δώσω , αλλά θα δοθεί σ' εκείνους για τους οποίους έχει ετοιμαστεί » .
41010041	Και όταν τ' άκουσαν οι δέκα , άρχισαν να αγανακτούν για τον Ιάκωβο και τον Ιωάννη .
41010042	Τους κάλεσε τότε ο Ιησούς κοντά του και τους λέει : « Το ξέρετε πως εκείνοι που έχουν την πρόθεση να είναι οι άρχοντες των εθνών επιβάλλουν την κυριαρχία τους πάνω σ' αυτά , και οι μεγάλοι απ' αυτούς , επιβάλλουν πάνω τους την εξουσία τους .
41010043	Μ' εσάς όμως δε θα είναι το ίδιο , αλλά όποιος θέλει να γίνει μεγάλος ανάμεσά σας , θα είναι υπηρέτης σας .
41010044	Και όποιος από σας θέλει να είναι πρώτος , θα είναι δούλος όλων .
41010045	Αφού και ο Γιος του Ανθρώπου δεν ήρθε για να υπηρετηθεί αλλά για να υπηρετήσει και να προσφέρει τη ζωή του λύτρο για χάρη πολλών » .
41010046	Έρχονται κατόπιν στην Ιεριχώ . Και την ώρα που έβγαινε από την Ιεριχώ μαζί με τους μαθητές του και αρκετό κόσμο , στην άκρη του δρόμου καθόταν ζητιανεύοντας ο Βαρτίμαιος , ο γιος του Τιμαίου .
41010047	Σαν άκουσε λοιπόν , ότι είναι ο Ιησούς ο Ναζαρηνός , άρχισε να κραυγάζει : « Γιε του Δαβίδ , Ιησού , ελέησέ με » .
41010048	Πολλοί όμως τον μάλωναν για να σωπάσει , μα εκείνος φώναζε ακόμα περισσότερο : « Γιε του Δαβίδ , ελέησέ με » !
41010049	Στάθηκε τότε ο Ιησούς και είπε : « Φωνάξτε τον » . Φωνάζουν λοιπόν τον τυφλό λέγοντάς του : « Θάρρος ! Σήκω , σε φωνάζει » !
41010050	Κι εκείνος πετώντας από πάνω του το πανωφόρι του σηκώθηκε και ήρθε κοντά στον Ιησού .
41010051	Του μίλησε τότε ο Ιησούς και του λέει : « Τι θέλεις να σου κάνω ; » . Κι ο τυφλός του αποκρίθηκε : « Δάσκαλέ μου , ν' αποκτήσω το φως μου » !
41010052	Τότε ο Ιησούς του είπε : « Πήγαινε , η πίστη σου σε έσωσε » . Και αμέσως απέκτησε το φως του και ακολουθούσε τον Ιησού στο δρόμο .
41011001	Κι όταν πια πλησιάζαν στην Ιερουσαλήμ , στη Βηθφαγή και στη Βηθανία , κοντά στο Όρος των Ελαιών , έστειλε δύο από τους μαθητές του ,
41011002	λέγοντάς τους : « Πηγαίνετε σ' εκείνο το χωριό απέναντί σας και καθώς θα μπαίνετε σ' αυτό , θα βρείτε αμέσως ένα πουλάρι δεμένο , πάνω στο οποίο δεν έχει καθίσει ακόμα κανένας άνθρωπος . Λύστε το και φέρτε το .
41011003	Κι αν κανείς σας πει : Γιατί το κάνετε αυτό ; Να του πείτε πως ο Κύριος το χρειάζεται κι ύστερα θα το ξαναστείλει αμέσως πίσω εδώ » .
41011004	Πήγαν , λοιπόν , και βρήκαν το πουλάρι δεμένο προς τη μεριά της πόρτας έξω στο δρόμο και άρχισαν να το λύνουν .
41011005	Και μερικοί απ' αυτούς που στέκονταν εκεί τους ρωτούσαν : « Τι σκοπεύετε να κάνετε και λύνετε το πουλάρι ; » .
41011006	Εκείνοι τους απάντησαν όπως τους πρόσταξε ο Ιησούς , οπότε και τους άφησαν .
41011007	Έφεραν τότε το πουλάρι στον Ιησού και έβαλαν πάνω του τα ρούχα τους και κάθισε ο Ιησούς πάνω σ' αυτό .
41011008	Επίσης πολλοί έστρωσαν τα ρούχα τους στο δρόμο , ενώ άλλοι έκοβαν κλαδιά από τα δέντρα και τα έστρωναν στο δρόμο .
41011009	Κι εκείνοι που βάδιζαν μπροστά κι όσοι ακολουθούσαν από πίσω , φώναζαν λέγοντας : « Ψάλτε ύμνο : Ευλογημένος αυτός που έρχεται στο όνομα του Κυρίου !
41011010	Ευλογημένη η βασιλεία που έρχεται στο όνομα του Κυρίου του πατέρα μας Δαβίδ ! Ψάλτε ύμνο οι ύψιστες δυνάμεις » !
41011011	Έφτασε λοιπόν ο Ιησούς στα Ιεροσόλυμα και μπήκε στο ναό κι αφού έριξε μια ματιά σε όλα τριγύρω , βγήκε στη Βηθανία μαζί με τους δώδεκα , γιατί ήταν κιόλας περασμένη η ώρα το βράδυ .
41011012	Και την άλλη μέρα , όταν βγήκαν από τη Βηθανία , πείνασε ,
41011013	και βλέποντας από μακριά μια συκιά που είχε φύλλα , την πλησίασε μήπως και βρει τίποτε σ' αυτήν . Μα σαν ήρθε κοντά της , δε βρήκε τίποτε άλλο από φύλλα , γιατί δεν ήταν εποχή σύκων .
41011014	Απευθύνθηκε τότε σ' αυτήν ο Ιησούς και της είπε : « Ποτέ πια να μη φάει κανείς καρπό από σένα » ! Και τον άκουγαν οι μαθητές του .
41011015	Έρχονται κατόπιν στα Ιεροσόλυμα , όπου μπήκε ο Ιησούς στο ναό κι άρχισε να βγάζει έξω όσους πουλούσαν κι αγόραζαν μέσα στο ναό , και τα τραπέζια των σαράφηδων και τα καθίσματα εκείνων που πουλούσαν τα περιστέρια τα αναποδογύρισε .
41011016	Και δεν επέτρεπε σε κανέναν να μεταφέρει πράγματα μέσα στο ναό ,
41011017	αλλά τους δίδασκε λέγοντάς τους : « Δε λέει η Γραφή πως ο οίκος μου θα ονομαστεί οίκος προσευχής για όλα τα έθνη ; Μα εσείς τον κάνατε λημέρι ληστών » !
41011018	Τα άκουσαν αυτά οι νομοδιδάσκαλοι και οι αρχιερείς και σκέφτονταν πώς να βρουν κάποιον τρόπο να τον σκοτώσουν , γιατί τον φοβούνταν επειδή όλος ο λαός έμενε έκπληκτος από τη διδαχή του .
41011019	Και όταν βράδιασε βγήκε έξω από την πόλη .
41011020	Την άλλη μέρα το πρωί , καθώς περνούσαν δίπλα από τη συκιά , την είδαν ξεραμένη σύρριζα .
41011021	Τότε θυμήθηκε ο Πέτρος και του λέει : « Δάσκαλε , κοίτα , η συκιά που καταράστηκες έχει ξεραθεί ! » .
41011022	Κι αποκρίθηκε ο Ιησούς και τους είπε : « Να έχετε πίστη στο Θεό .
41011023	Γιατί πραγματικά , σας λέω , όποιος πει στο βουνό τούτο , Σήκω και ρίξου στη θάλασσα , χωρίς να αμφιταλαντευθεί μέσα στη καρδιά του αλλά πιστέψει πως όσα λέει γίνονται , τότε θα του γίνει εκείνο που θα πει .
41011024	Γι' αυτό σας λέω , όλα όσα ζητάτε όταν προσεύχεστε , να πιστεύετε ότι τα λαβαίνετε , και θα σας δοθούνε .
41011025	Κι όταν στέκεστε και προσεύχεστε , να συγχωρείτε αν έχετε κάτι σε βάρος κάποιου , ώστε και ο Πατέρας σας ο ουράνιος να συγχωρήσει σ' εσάς τα δικά σας παραπτώματα .
41011026	Αν όμως εσείς δε συγχωρείτε , ούτε και ο Πατέρας σας ο ουράνιος θα συγχωρήσει τα παραπτώματά σας » .
41011027	Ξανάρχονται λοιπόν στα Ιεροσόλυμα κι εκεί , καθώς περπατούσε στο ναό , τον πλησιάζουν οι αρχιερείς και οι νομοδιδάσκαλοι και οι πρεσβύτεροι
41011028	και του λένε : « Με ποια εξουσία τα κάνεις αυτά ; Και ποιος σου έδωσε την εξουσία αυτή να τα κάνεις αυτά ; » .
41011029	Κι ο Ιησούς τους είπε : « Θα σας ρωτήσω κι εγώ ένα πράγμα κι απαντήστε μου , και τότε θα σας πω με ποια εξουσία τα κάνω αυτά :
41011030	Το βάφτισμα του Ιωάννη είχε ουράνια προέλευση ή ανθρώπινη ; Απαντήστε μου » .
41011031	Εκείνοι λοιπόν σκέφτονταν μεταξύ τους κι έλεγαν : « Αν πούμε ουράνια , θα μας πει : Τότε γιατί δεν τον πιστέψατε ;
41011032	Μα να πούμε πάλι : Ανθρώπινη ; » - φοβούνταν το λαό , γιατί όλοι πίστευαν πως ο Ιωάννης ήταν πράγματι προφήτης .
41011033	Αποκρίθηκαν λοιπόν και λένε στον Ιησού : « Δεν ξέρουμε » . Τότε κι ο Ιησούς τους απάντησε : « Ούτε κι εγώ σας λέω με ποια εξουσία τα κάνω αυτά » .
41012001	Άρχισε τότε να τους λέει με παραβολές : « Ένας άνθρωπος φύτεψε αμπέλι και το περίφραξε κι έσκαψε λάκκο κάτω από το πατητήρι , κι έχτισε πύργο . Έπειτα το ανάθεσε στη φροντίδα γεωργών κι έφυγε σε άλλη χώρα .
41012002	Κι όταν έφτασε ο καιρός , έστειλε στους γεωργούς ένα δούλο για να πάρει απ' αυτούς καρπό από το αμπέλι του .
41012003	Εκείνοι όμως τον έπιασαν , τον έδειραν και τον έστειλαν πίσω με άδεια χέρια .
41012004	Τους ξανάστειλε τότε άλλον δούλο αλλά κι εκείνον , αφού τον πετροβόλησαν και τον τραυμάτισαν στο κεφάλι , τον έστειλαν πίσω καταφρονημένο .
41012005	Κατόπιν ξανάστειλε άλλον , μα κι εκείνον τον σκότωσαν . Και πολλούς άλλους , τους οποίους είτε έδειραν είτε σκότωσαν .
41012006	Έναν λοιπόν είχε ακόμα , το γιο του τον αγαπημένο . Τον έστειλε κι αυτόν τελευταίο λέγοντας : Θα σεβαστούν το γιο μου .
41012007	Αλλ' οι γεωργοί εκείνοι είπαν μεταξύ τους : Αυτός είναι ο κληρονόμος . Ελάτε να τον σκοτώσουμε και δική μας θα γίνει η κληρονομιά !
41012008	Τον έπιασαν λοιπόν και τον σκότωσαν και τον πέταξαν έξω από το αμπέλι .
41012009	Τι θα κάνει λοιπόν , ο ιδιοκτήτης του αμπελιού ; Θα έρθει και θα αφανίσει τους γεωργούς και το αμπέλι θα το δώσει σε άλλους .
41012010	Ούτε την περικοπή τούτη της Γραφής δε διαβάσατε ; Η πέτρα που απέρριψαν οι οικοδόμοι , αυτή έγινε το αγκωνάρι !
41012011	Από τον Κύριο έγινε τούτο κι είναι αξιοθαύμαστο στα μάτια μας » !
41012012	Εκείνοι λοιπόν ζητούσαν τρόπο να τον συλλάβουν , γιατί κατάλαβαν πως γι' αυτούς την είπε την παραβολή , μα φοβήθηκαν το λαό κι έτσι τον άφησαν κι έφυγαν .
41012013	Κατόπιν του στέλνουν μερικούς από τους Φαρισαίους και τους Ηρωδιανούς για να τον παγιδέψουν με λόγια .
41012014	Ήρθαν λοιπόν εκείνοι και του λένε : « Δάσκαλε , ξέρουμε πως είσαι ειλικρινής και δε σε μέλλει τι θα πει ο καθένας , γιατί δεν κοιτάς να κολακέψεις ανθρώπους αλλά διδάσκεις το θέλημα του Θεού χωρίς παρεκκλίσεις από την αλήθεια . Πες μας λοιπόν , επιτρέπεται να δίνει κανείς φόρο στον Καίσαρα ή όχι ; Να δώσουμε ή να μη δώσουμε ; » .
41012015	Εκείνος όμως , επειδή γνώριζε την υποκρισία τους , τους είπε : « Γιατί προσπαθείτε να με παγιδέψετε ; Φέρτε μου ένα δηνάριο να το δω » .
41012016	Του έφεραν λοιπόν εκείνοι κι αυτός τους λέει ; « Τίνος είναι η εικόνα αυτή και η επιγραφή ; » . Εκείνοι του απάντησαν : « Του Καίσαρα » .
41012017	Αποκρίθηκε τότε ο Ιησούς και τους είπε : « Αποδώστε στον Καίσαρα ό,τι ανήκει στον Καίσαρα , και στο Θεό ό,τι ανήκει στο Θεό » . Κι έμειναν κατάπληκτοι μαζί του .
41012018	Έρχονται σ' αυτόν και Σαδδουκαίοι , οι οποίοι λένε πως δεν υπάρχει ανάσταση , και οι οποίοι του υπέβαλλαν ερωτήματα λέγοντας :
41012019	« Δάσκαλε , ο Μωυσής μας άφησε γραπτή εντολή , που λέει : Αν κάποιου ο αδελφός πεθάνει και αφήσει γυναίκα χωρίς παιδιά , τη γυναίκα αυτή να την παντρευτεί ο αδελφός του και να κάνει απογόνους για τον αδελφό του .
41012020	Υπήρχαν λοιπόν εφτά αδέλφια και ο πρώτος παντρεύτηκε μια γυναίκα αλλά πέθανε χωρίς να αφήσει απογόνους .
41012021	Την παντρεύτηκε και ο δεύτερος , μα πέθανε κι αυτός χωρίς να αφήσει απογόνους . Το ίδιο και ο τρίτος .
41012022	Έτσι την παντρεύτηκαν και οι εφτά αλλά δεν άφησαν απογόνους . Τελευταία απ' όλους πέθανε και η γυναίκα .
41012023	Στην ανάσταση λοιπόν , όταν αναστηθούνε , ποιος απ' αυτούς θα την έχει γυναίκα ; Γιατί και οι εφτά την είχαν παντρευτεί » .
41012024	Αποκρίθηκε τότε ο Ιησούς και τους είπε : « Μήπως αυτός ακριβώς δεν είναι ο λόγος που βρίσκεστε σε πλάνη , το ότι δηλαδή δε γνωρίζετε τις Γραφές μήτε τη δύναμη του Θεού ;
41012025	Γιατί , όταν οι άνθρωποι αναστηθούν από τους νεκρούς δεν παντρεύονται πια ούτε οι άντρες ούτε οι γυναίκες αλλά είναι σαν τους αγγέλους στον ουρανό .
41012026	Κι όσο για τους νεκρούς , ότι ανασταίνονται , δε διαβάσατε στο βιβλίο του Μωυσή , εκεί που γράφει για τη βάτο , πως του είπε ο Θεός : Εγώ είμαι ο Θεός του Αβραάμ , και ο Θεός του Ισαάκ , και ο Θεός του Ιακώβ ;
41012027	Ο Θεός δεν είναι Θεός νεκρών , αλλά ζωντανών . Εσείς , επομένως , βρίσκεστε σε μεγάλη πλάνη » .
41012028	Πλησίασε τότε ένας από τους νομοδιδασκάλους , ο οποίος άκουσε τη συζήτησή τους και είδε ότι σωστά τους αποκρίθηκε , και τον ρώτησε : « Ποια απ' όλες τις εντολές είναι η σπουδαιότερη ; » .
41012029	Κι ο Ιησούς του αποκρίθηκε : « Πρώτη απ' όλες τις εντολές είναι : Άκου Ισραήλ , ο Κύριος ο Θεός μας είναι ο μόνος Κύριος .
41012030	Και : Θ' αγαπήσεις τον Κύριο το Θεό σου με όλη την καρδιά σου , και με όλη την ψυχή σου , και με όλη τη διάνοιά σου , και με όλη τη δύναμή σου . Αυτή είναι η πρώτη εντολή .
41012031	Και δεύτερη , όμοια μ' αυτή είναι : Θ' αγαπήσεις τον πλησίον σου όπως τον εαυτό σου . Μεγαλύτερη απ' αυτές δεν υπάρχει άλλη εντολή » . Του είπε τότε ο νομοδιδάσκαλος :
41012032	« Σωστά , Δάσκαλε . Την αλήθεια είπες ότι Ένας είναι ο Θεός και δεν υπάρχει άλλος εκτός απ' αυτόν .
41012033	Και ότι , το να τον αγαπάει κανείς με όλη την καρδιά του και με όλη τη διάνοιά του και με όλη την ψυχή του και με όλη τη δύναμή του , και το ν' αγαπάει τον πλησίον του όπως τον εαυτό του είναι σπουδαιότερο απ' όλα τα ολοκαυτώματα και τις θυσίες » .
41012034	Και όταν είδε ο Ιησούς ότι απάντησε με φρόνηση , του είπε : « Δε βρίσκεσαι μακριά από τη βασιλεία του Θεού » . Και κανένας δεν τολμούσε πια να του κάνει ερωτήσεις .
41012035	Πήρε τότε το λόγο ο Ιησούς κι έλεγε διδάσκοντας μέσα στο ναό : « Πώς γίνεται και λένε οι νομοδιδάσκαλοι ότι ο Χριστός είναι γιος του Δαβίδ ,
41012036	αφού ο ίδιος ο Δαβίδ είπε με έμπνευση του Αγίου Πνεύματος : Είπε ο Κύριος στον Κύριό μου , στα δεξιά μου να κάθεσαι , ωσότου θέσω τους εχθρούς σου κάτω από τα πόδια σου ;
41012037	Επομένως ο ίδιος ο Δαβίδ τον αποκαλεί Κύριο , πώς γίνεται λοιπόν να είναι γιος του ; » . Και ο περισσότερος κόσμος τον άκουγε με ευχαρίστηση .
41012038	Τους έλεγε επίσης στη διδαχή του : « Να φυλάγεστε από τους νομοδιδασκάλους , που θέλουν να περιφέρονται με επίσημες στολές και να αποσπούν υποκλίσεις στους δημόσιους χώρους
41012039	και να έχουν τα πρωτεία στις συναγωγές και τις πιο τιμητικές θέσεις στα δείπνα .
41012040	Αυτοί που κατατρώνε το βιος των χηρών και για τα μάτια του κόσμου κάνουν μεγάλες προσευχές ! Αυτοί θα επισύρουν βαρύτερη καταδίκη πάνω τους » .
41012041	Κάθισε έπειτα ο Ιησούς απέναντι από το θησαυροφυλάκιο του ναού και παρατηρούσε τον τρόπο που ο κόσμος έριχνε νομίσματα σ' αυτό . Και πολλοί πλούσιοι έριχναν πολλά .
41012042	Ήρθε όμως και μια φτωχή χήρα και έριξε δύο λεπτά , δηλαδή έναν κοδράντη .
41012043	Κάλεσε τότε τους μαθητές του και τους είπε : « Πραγματικά , σας λέω , η χήρα αυτή η φτωχιά έριξε περισσότερα απ' όλους εκείνους που ρίχνουν στο θησαυροφυλάκιο .
41012044	Γιατί όλοι έριξαν από το περίσσευμά τους , αυτή όμως έριξε από το υστέρημά της όλα όσα είχε , ολόκληρο το βιος της » !
41013001	Και την ώρα που έβγαινε από το ναό , του λέει ένας από τους μαθητές του : « Δάσκαλε , κοίτα τι πέτρες και τι κτίρια ! » .
41013002	Κι ο Ιησούς του είπε : « Βλέπεις τα μεγάλα αυτά κτίρια ; Δε θα αφεθεί εδώ πέτρα πάνω στην πέτρα που δε θα γκρεμιστεί » .
41013003	Κι ενώ καθόταν στο Όρος των Ελαιών , απέναντι από το ναό , τον ρωτούσαν ιδιαιτέρως ο Πέτρος , ο Ιάκωβος , ο Ιωάννης και ο Ανδρέας :
41013004	« Πες μας , πότε θα γίνουν αυτά ; Και ποιο θα είναι το σημάδι όταν πρόκειται να πραγματοποιηθούν όλα αυτά ; » .
41013005	Αποκρίθηκε τότε ο Ιησούς κι άρχισε να τους λέει : « Προσέχετε μη σας παραπλανήσει κανένας ,
41013006	γιατί πολλοί θα έρθουν χρησιμοποιώντας τ' όνομά μου και θα λένε : Εγώ είμαι , και πολλούς θα παραπλανήσουν .
41013007	Κι όταν ακούσετε να γίνονται πόλεμοι και μαθαίνετε νέα από πολέμους , μην ταράζεστε , γιατί πρέπει να γίνουν , μα δε θα είναι ακόμα το τέλος ,
41013008	καθότι θα ξεσηκωθεί έθνος εναντίον έθνους και βασίλειο εναντίον βασιλείου . Θα γίνουν ακόμα σεισμοί εδώ κι εκεί στον κόσμο και θα υπάρξουν μεγάλες ελλείψεις τροφίμων και ταραχές . Η αρχή των πόνων της γέννας θα είναι αυτά .
41013009	» Εσείς όμως να προσέχετε τους εαυτούς σας . Γιατί θα σας σύρουν σε δικαστήρια και μέσα σε συναγωγές θα σας δείρουν . Ακόμα θα σταθείτε μπροστά σε άρχοντες και βασιλιάδες για χάρη μου ώστε να δοθεί μαρτυρία σ' αυτούς .
41013010	Και σ' όλα τα έθνη πρέπει πρώτα να κηρυχτεί το Ευαγγέλιο .
41013011	Κι όταν σας μεταφέρουν για να σας παραδώσουν στις αρχές , μην αγωνιάτε από πριν για το τι θα πείτε ούτε να το προμελετάτε , αλλά ό,τι σας δοθεί εκείνη την ώρα , αυτό να λέτε , γιατί δεν είστε εσείς που μιλάτε , αλλά το Πνεύμα το Άγιο .
41013012	Ακόμα και αδελφός τον αδελφό θα παραδώσει σε θάνατο και πατέρας το παιδί του , και θα ξεσηκωθούν παιδιά εναντίον των γονιών τους και θα τους σκοτώσουν .
41013013	Και θα είστε αντικείμενα μίσους απ' όλους εξαιτίας του ονόματός μου , όποιος όμως αντέξει ως το τέλος , εκείνος θα σωθεί .
41013014	» Μα όταν δείτε το σιχαμερό σύμβολο της ερήμωσης , για το οποίο μίλησε ο προφήτης Δανιήλ , να είναι στημένο εκεί που δεν ταιριάζει - ο αναγνώστης ας καταλάβει - τότε όσοι βρεθούν στην Ιουδαία ας καταφεύγουν στα βουνά .
41013015	Κι όποιος βρεθεί στην ταράτσα , να μην κατέβει στο σπίτι ούτε να μπει μέσα για να πάρει κάτι από το σπίτι του .
41013016	Κι όποιος βρεθεί στο χωράφι , να μη γυρίσει πίσω για να πάρει το ρουχισμό του .
41013017	Κι αλίμονο στις έγκυες και σ' εκείνες που θα θηλάζουν τις μέρες εκείνες .
41013018	» Να προσεύχεστε , πάντως , να μη γίνει η φυγή σας το χειμώνα ,
41013019	γιατί οι μέρες εκείνες θα είναι μέρες τέτοιας θλίψης , που παρόμοιά της δεν έχει γίνει από τότε που δημιούργησε ο Θεός τον κόσμο μέχρι τώρα και ούτε θα ξαναγίνει ποτέ στο μέλλον .
41013020	Και αν δε λιγόστευε ο Κύριος τις μέρες εκείνες , δε θα σωζόταν κανένας . Μα για χάρη των εκλεκτών που έχει διαλέξει , λιγόστεψε τις μέρες εκείνες .
41013021	» Τότε , λοιπόν , αν κάποιος σας πει : Να ! Εδώ είναι ο Χριστός , Να ! εκεί είναι , μην πιστέψετε .
41013022	Γιατί θα εμφανιστούν ψευδόχριστοι και ψευδοπροφήτες και θα κάνουν θαύματα και κατορθώματα υπερφυσικά με σκοπό να παραπλανήσουν , αν είναι δυνατόν , ακόμα και τους εκλεκτούς .
41013023	Εσείς όμως να προσέχετε . Βλέπετε , σας τα είπα όλα πριν ακόμα γίνουν » .
41013024	« Όμως τις μέρες εκείνες , ύστερα από τη θλίψη εκείνη , ο ήλιος θα σκοτεινιάσει και το φεγγάρι θα πάψει πια να δίνει το φως του .
41013025	Και τ' άστρα από τον ουρανό θα αρχίσουν να πέφτουν και οι ουράνιες δυνάμεις θα σαλευτούν .
41013026	Τότε είναι που θα δουν το Γιο του Ανθρώπου να έρχεται μέσα σε νεφέλες με δύναμη πολλή και δόξα .
41013027	Και τότε θα στείλει τους αγγέλους του και θα μαζέψουν στον ίδιο τόπο τους εκλεκτούς του από τα τέσσερα σημεία των ανέμων από την άκρη της γης ως την άκρη τ' ουρανού » .
41013028	« Και την αλληγορία εννοήστε την από τη συκιά . Όταν ο βλαστός της γίνει πια τρυφερός και αρχίσει να βγάζει φύλλα , καταλαβαίνετε πως είναι κοντά το καλοκαίρι .
41013029	Έτσι κι εσείς , σαν τα δείτε αυτά να γίνονται , να ξέρετε ότι είναι κοντά πια , στο κατώφλι της πόρτας .
41013030	Πραγματικά , σας λέω , δε θα εκλείψει η γενιά αυτή , που θα τα δει αυτά , ώσπου όλα αυτά να πραγματοποιηθούν .
41013031	Ο ουρανός και η γη θα πάψουν να υπάρχουν , αλλά τα λόγια μου ποτέ δε θα πάψουν να ισχύουν .
41013032	» Κι όσο για την ημέρα εκείνη και την ώρα , κανένας δεν την ξέρει , ούτε οι άγγελοι στον ουρανό ούτε ο Γιος , παρά μονάχα ο Πατέρας .
41013033	Να προσέχετε , να αγρυπνάτε και να προσεύχεστε , γιατί δεν ξέρετε πότε είναι ο καιρός αυτός ,
41013034	όπως , για παράδειγμα , ένας ξενιτεμένος που άφησε το σπίτι του κι ανάθεσε στους δούλους του την εξουσία και στον καθένα το έργο του και στο θυρωρό πρόσταξε να αγρυπνάει .
41013035	Ν' αγρυπνάτε λοιπόν , γιατί δεν ξέρετε πότε έρχεται ο Κύριος του σπιτιού , το βράδυ ή τα μεσάνυχτα ή την ώρα που λαλεί ο πετεινός ή το πρωί .
41013036	Μήπως , όταν έρθει ξαφνικά , σας βρει να κοιμάστε .
41013037	Και ό,τι λέω σε σας , σε όλους το λέω : Αγρυπνείτε ! »
41014001	Κι ενώ υπολείπονταν δυο μέρες για τη γιορτή του Πάσχα και των Αζύμων , οι αρχιερείς και οι νομοδιδάσκαλοι αναζητούσαν τρόπο να τον συλλάβουν με κάποιο πονηρό τέχνασμα και να τον σκοτώσουν .
41014002	Έλεγαν όμως : « Όχι στη διάρκεια της γιορτής , μήπως και ξεσηκωθεί ο λαός » .
41014003	Στο μεταξύ , ενώ ο Ιησούς βρισκόταν στη Βηθανία , στο σπίτι του Σίμωνα του λεπρού , την ώρα που έτρωγε ήρθε μια γυναίκα κρατώντας ένα δοχείο από αλάβαστρο με γνήσιο , πολύτιμο μύρο από ναρδόσταγμα , και σπάζοντας το αλάβαστρο έχυσε το μύρο στο κεφάλι του .
41014004	Εκεί όμως υπήρχαν και μερικοί που με αγανάκτηση έλεγαν μεταξύ τους : « Για ποιο λόγο έγινε η σπατάλη αυτή του μύρου ;
41014005	Γιατί μπορούσε το μύρο αυτό να πουληθεί πάνω από τριακόσια δηνάρια και να δοθούν στους φτωχούς » . Και της εκδήλωναν έντονα την αγανάκτησή τους .
41014006	Αλλ' ο Ιησούς είπε : « Αφήστε την . Γιατί την στεναχωρείτε ; Μια καλή πράξη έκανε για μένα .
41014007	Άλλωστε τους φτωχούς τους έχετε πάντοτε μαζί σας και όποτε θέλετε μπορείτε να τους κάνετε το καλό . Εμένα όμως δε με έχετε πάντοτε .
41014008	Αυτή έκανε εκείνο που της υπαγόρευσε η καρδιά της . Μύρωσε προκαταβολικά το σώμα μου για τον ενταφιασμό μου .
41014009	Σας βεβαιώνω πως όπου κι αν κηρυχτεί το Ευαγγέλιο αυτό , σ' όλο τον κόσμο , θα διαλαληθεί κι αυτό που έκανε αυτή για να τη θυμούνται » .
41014010	Τότε , ο Ιούδας ο Ισκαριώτης , ένας από τους δώδεκα , πήγε στους αρχιερείς για να τους καταδώσει τον Ιησού .
41014011	Χάρηκαν εκείνοι όταν τον άκουσαν και του υποσχέθηκαν να του δώσουν χρήματα . Έτσι λοιπόν , ζητούσε με τι τρόπο να τον παραδώσει σε κατάλληλη ευκαιρία .
41014012	Την πρώτη μέρα της γιορτής των Αζύμων , τότε που θυσίαζαν το Πάσχα , του λένε οι μαθητές του : « Πού θέλεις να πάμε να σου ετοιμάσουμε για να φας το Πάσχα ; » .
41014013	Στέλνει τότε δύο από τους μαθητές του λέγοντάς τους : « Πηγαίνετε στην πόλη και θα σας συναντήσει κάποιος που θα κουβαλάει μια στάμνα με νερό . Ακολουθήστε τον
41014014	και σε όποιο σπίτι μπει , να πείτε στο σπιτονοικοκύρη πως ο Δάσκαλος ρωτάει : Πού είναι το κατάλυμά μου , όπου θα φάω το Πάσχα μαζί με τους μαθητές μου ;
41014015	Κι αυτός θα σας δείξει ένα μεγάλο ανώγι έτοιμο , στρωμένο . Εκεί να μας ετοιμάσετε » .
41014016	Βγήκαν λοιπόν οι μαθητές του και ήρθαν στην πόλη και τα βρήκαν όπως τους είπε και ετοίμασαν το Πάσχα .
41014017	Και σαν βράδιασε έρχεται εκεί μαζί με τους δώδεκα .
41014018	Κι ενώ κάθονταν κι έτρωγαν , είπε ο Ιησούς : « Σας βεβαιώνω πως ένας από σας θα με καταδώσει . Ένας που τρώει μαζί μου ! » .
41014019	Τότε εκείνοι άρχισαν να λυπούνται και να τον ρωτούν ένας ένας : « Μήπως εγώ ; » . Κι άλλος : « Μήπως εγώ ; » .
41014020	Κι εκείνος τους είπε : « Ένας από τους δώδεκα ! Αυτός που βουτάει μαζί μου το ψωμί στην κούπα !
41014021	Και ο μεν Γιος του Ανθρώπου πάει βέβαια , όπως έχει προφητευθεί γι' αυτόν , μα αλίμονο στον άνθρωπο εκείνον με ενέργεια του οποίου καταδίνεται ο Γιος του Ανθρώπου . Θα ήταν προτιμότερο γι' αυτόν αν δεν είχε γεννηθεί ο άνθρωπος εκείνος » .
41014022	Και καθώς έτρωγαν , πήρε ο Ιησούς ψωμί κι αφού το ευλόγησε , το έκοψε και τους έδωσε λέγοντας : « Πάρτε , φάτε . Αυτό είναι το σώμα μου » .
41014023	Κατόπιν πήρε το ποτήρι κι αφού ευχαρίστησε , τους το έδωσε και ήπιαν απ' αυτό όλοι .
41014024	Και τους είπε : « Αυτό είναι το αίμα μου - το αίμα της Καινής Διαθήκης - που χύνεται για χάρη πολλών .
41014025	Σας πληροφορώ πως απ' εδώ κι ύστερα , δε θα ξαναπιώ ποτέ πια από το προϊόν του αμπελιού μέχρι την ημέρα εκείνη , που θα το πίνω καινούργιο στη βασιλεία του Θεού » .
41014026	Έπειτα , αφού έψαλαν , ξεκίνησαν για το Όρος των Ελαιών .
41014027	Τους λέει τότε ο Ιησούς : « Όλων σας η σταθερότητα σ' εμένα θα κλονιστεί τη νύχτα αυτή , γιατί έχει προφητευθεί : Θα σκοτώσω το βοσκό και θα διασκορπιστούν τα πρόβατα .
41014028	Μετά την ανάστασή μου όμως θα πάω πριν από σας στη Γαλιλαία » .
41014029	Του είπε τότε ο Πέτρος : « Κι αν όλων η σταθερότητα σ' εσένα κλονιστεί , η δική μου πάντως όχι » .
41014030	Και του λέει ο Ιησούς : « Πραγματικά , σου λέω , εσύ , σήμερα κιόλας , τούτη τη νύχτα , προτού καν ο πετεινός λαλήσει για δεύτερη φορά , τρεις φορές θα με απαρνηθείς » .
41014031	Εκείνος όμως με περισσότερη επιμονή έλεγε εντονότερα : « Ακόμα κι αν χρειαστεί να πεθάνω μαζί σου , όχι , δε θα σε απαρνηθώ » . Το ίδιο επίσης έλεγαν όλοι .
41014032	Έρχονται έπειτα σ' ένα μέρος που ονομάζεται Γεθσημανή και λέει στους μαθητές του : « Καθίστε εδώ , ώσπου να προσευχηθώ » .
41014033	Παίρνει μετά μαζί του τον Πέτρο , τον Ιάκωβο και τον Ιωάννη κι άρχισε να ταράζεται και να αγωνιά ,
41014034	και τους λέει : « Περίλυπη είναι η ψυχή μου σε βαθμό που μόνο ο θάνατος μπορεί να την καταπραΰνει . Μείνετε εδώ και αγρυπνείτε » .
41014035	Κατόπιν , αφού προχώρησε λίγο , έπεσε με το πρόσωπο στη γη και προσευχόταν , ώστε , αν είναι δυνατόν , να αποφευχθεί γι' αυτόν η ώρα εκείνη .
41014036	Έλεγε : « Αββά , Πατέρα μου , όλα είναι δυνατά για σένα . Απομάκρυνε από μένα αυτό το ποτήρι . Να μη γίνει όμως το δικό μου θέλημα αλλά το δικό σου » .
41014037	Έρχεται έπειτα πίσω και τους βρίσκει να κοιμούνται . Λέει τότε στον Πέτρο : « Σίμωνα , κοιμάσαι ; Δεν μπόρεσες να αγρυπνήσεις μια ώρα ;
41014038	Αγρυπνείτε και προσεύχεστε για να μην πέσετε σε πειρασμό , γιατί το πνεύμα είναι πρόθυμο βέβαια , μα η σάρκα είναι αδύνατη » .
41014039	Μετά πήγε και προσευχήθηκε πάλι λέγοντας την ίδια προσευχή .
41014040	Και όταν επέστρεψε τους βρήκε να κοιμούνται πάλι , γιατί τα μάτια τους βάραιναν πολύ από τη νύστα και δεν ήξεραν τι να του απαντήσουν .
41014041	Έρχεται και για τρίτη φορά και τους λέει : « Κοιμάστε το λοιπόν και αναπαύεστε ! Φτάνει πια ! Ήρθε η ώρα . Ορίστε , παραδίνεται ο Γιος του Ανθρώπου στα χέρια των αμαρτωλών !
41014042	Σηκωθείτε , πάμε . Νάτος κιόλας αυτός που με καταδίνει , έφτασε ! » .
41014043	Κι ευθύς αμέσως , ενώ ακόμα αυτός μιλούσε , καταφτάνει ο Ιούδας , ένας από τους δώδεκα , και μαζί του - σταλμένος από τους αρχιερείς , τους νομοδιδασκάλους και τους πρεσβυτέρους - όχλος πολύς με μαχαίρια και ρόπαλα .
41014044	Στο μεταξύ τους είχε δώσει σύνθημα ο καταδότης λέγοντάς τους : « Όποιον φιλήσω , αυτός είναι ! Πιάστε τον και μεταφέρτε τον με σιγουριά » .
41014045	Έτσι , μόλις ήρθε κατευθύνθηκε απ' ευθείας σ' αυτόν και του λέει : « Δάσκαλε ! Δάσκαλε ! » . Και τον φίλησε επανειλημμένα .
41014046	Οι άλλοι τότε άπλωσαν τα χέρια τους πάνω του και τον συνέλαβαν .
41014047	Ένας όμως από εκείνους που παρευρίσκονταν εκεί , έσυρε το μαχαίρι του και χτύπησε το δούλο του αρχιερέα και απέκοψε το αυτί του .
41014048	Απευθύνθηκε τότε ο Ιησούς σ' αυτούς και τους είπε : « Ληστή θαρρείτε πως κυνηγούσατε και βγήκατε με μαχαίρια και ρόπαλα να με συλλάβετε ;
41014049	Κάθε μέρα ανάμεσά σας ήμουν στο ναό και δίδασκα , και δε με συλλάβατε . Αλλ' αυτό έγινε για να εκπληρωθούν οι Γραφές » .
41014050	Τότε τον εγκατέλειψαν όλοι οι δικοί του κι έφυγαν .
41014051	Τον είχε ακολουθήσει κι ένας νεαρός τυλιγμένος μ' ένα σεντόνι στο γυμνό του σώμα , και τον συνέλαβαν αυτόν οι νεαροί .
41014052	Εκείνος όμως παράτησε το σεντόνι και τους ξέφυγε γυμνός .
41014053	Έφεραν λοιπόν τον Ιησού στον αρχιερέα , όπου μαζεύτηκαν κι όλοι οι αρχιερείς και οι πρεσβύτεροι και οι νομοδιδάσκαλοι .
41014054	Από μακριά τον ακολούθησε και ο Πέτρος μέχρι και μέσα στην αυλή του αρχιερέα , και καθόταν εκεί μαζί με τους υπηρέτες κοντά στη φωτιά και ζεσταινόταν .
41014055	Στο μεταξύ οι αρχιερείς και όλο το συνέδριο ζητούσαν κάποια μαρτυρία εναντίον του Ιησού για να τον καταδικάσουν σε θάνατο , αλλά δεν εύρισκαν .
41014056	Γιατί αν και ψευδομαρτυρούσαν πολλοί εναντίον του , όμως οι μαρτυρίες τους δεν ήταν επαρκείς για καταδίκη σε θάνατο .
41014057	Σηκώθηκαν και μερικοί και ψευδομαρτυρούσαν εναντίον του λέγοντας :
41014058	« Εμείς τον ακούσαμε να λέει : Εγώ θα γκρεμίσω το ναό αυτόν , το χειροποίητο , και σε τρεις μέρες θα οικοδομήσω άλλον , που δε θα έχει χτιστεί από ανθρώπους » .
41014059	Μα ούτε κι έτσι ήταν επαρκείς οι μαρτυρίες τους .
41014060	Τότε σηκώθηκε ο αρχιερέας στη μέση και ρώτησε τον Ιησού : « Δε δίνεις καμιά απάντηση ; Τι μαρτυρούν αυτοί εναντίον σου ; » .
41014061	Αλλ' εκείνος συνέχιζε να σιωπά και δεν έδινε καμιά απάντηση . Ο αρχιερέας όμως επέμενε να τον ανακρίνει , και τον ρωτάει : « Εσύ είσαι ο Χριστός , ο Γιος του Ευλογητού ; » .
41014062	Τότε ο Ιησούς είπε : « Εγώ είμαι . Και θα δείτε το Γιο του Ανθρώπου να κάθεται στα δεξιά του Παντοδύναμου και να έρχεται ανάμεσα στις νεφέλες τ' ουρανού » .
41014063	Τότε ο αρχιερέας ξέσχισε τα ρούχα του και είπε : « Τι ανάγκη έχουμε πια από μάρτυρες ;
41014064	Την ακούσατε τη βλαστήμια ! Ποια είναι η γνώμη σας ; » . Κι όλοι αποφάνθηκαν πως είναι ένοχος που του αξίζει η θανατική καταδίκη ! » .
41014065	Κι άρχισαν μερικοί να τον φτύνουν και σκεπάζοντας το πρόσωπό του να τον γρονθοκοπούν και να του λένε : « Μάντεψε ! » . Ακόμα και οι υπηρέτες τον χτυπούσαν με ραπίσματα !
41014066	Στο μεταξύ , ενώ ο Πέτρος βρισκόταν κάτω στην αυλή , έρχεται μια από τις υπηρέτριες του αρχιερέα ,
41014067	και μόλις είδε τον Πέτρο που ζεσταινόταν , τον κοίταξε προσεκτικά και του λέει : « Κι εσύ ήσουν με τον Ιησού τον Ναζαρηνό ! » .
41014068	Αλλ' εκείνος το αρνήθηκε λέγοντας : « Δεν ξέρω κι ούτε καταλαβαίνω τι λες εσύ » , και βγήκε έξω στο προαύλιο . Τότε λάλησε ο πετεινός .
41014069	Τον ξανάδε όμως η υπηρέτρια κι άρχισε να λέει σ' εκείνους που παρευρίσκονταν εκεί ότι κι αυτός απ' αυτούς είναι .
41014070	Μα εκείνος και πάλι το αρνιόταν . Ύστερα από λίγο , έλεγαν ξανά στον Πέτρο εκείνοι που στέκονταν εκεί : « Πραγματικά είσαι απ' αυτούς , γιατί οπωσδήποτε είσαι Γαλιλαίος και η προφορά σου μοιάζει » .
41014071	Αλλ' εκείνος άρχισε να καταριέται και να ορκίζεται λέγοντας : « Δεν τον ξέρω τον άνθρωπο αυτό , για τον οποίο μιλάτε » .
41014072	Τότε λάλησε ο πετεινός για δεύτερη φορά και θυμήθηκε ο Πέτρος το λόγο του Ιησού , που του είχε πει : « Πριν λαλήσει ο πετεινός για δεύτερη φορά , τρεις φορές θα μ' απαρνηθείς » . Ξέσπασε τότε κι άρχισε να κλαίει .
41015001	Και το πρωί , αμέσως μόλις ξημέρωσε , συγκάλεσαν συμβούλιο οι αρχιερείς μαζί με τους πρεσβυτέρους και τους νομοδιδασκάλους και ολόκληρο το συνέδριο κι αφού έδεσαν τον Ιησού , τον μετέφεραν και τον παρέδωσαν στον Πιλάτο .
41015002	Κι ο Πιλάτος τον ρώτησε : « Εσύ είσαι ο βασιλιάς των Ιουδαίων ; » . Κι αποκρίθηκε εκείνος και του είπε : « Μόνος σου το λες » .
41015003	Οι αρχιερείς όμως τον κατηγορούσαν για πολλά
41015004	κι ο Πιλάτος συνέχισε να τον ανακρίνει λέγοντάς του : « Δε δίνεις καμιά απάντηση ; Κοίτα πόσα λένε σε βάρος σου ! » .
41015005	Αλλ' ο Ιησούς δεν έδωσε πια καμιά απάντηση , έτσι που να απορεί ο Πιλάτος .
41015006	Στο μεταξύ , κάθε χρόνο κατά τη γιορτή του Πάσχα ο Πιλάτος άφηνε ελεύθερο έναν κρατούμενο για χάρη τους , όποιον ζητούσαν .
41015007	Ήταν , λοιπόν , κάποιος που λεγόταν Βαραββάς , φυλακισμένος μαζί μ' εκείνους που είχαν στασιάσει και που πάνω στην εξέγερσή τους είχαν διαπράξει φόνο .
41015008	Έτσι λοιπόν , ο όχλος φωνάζοντας δυνατά άρχισε να του ζητάει να τους κάνει τη χάρη που συνήθιζε να κάνει πάντοτε γι' αυτούς .
41015009	Απευθυνόμενος τότε ο Πιλάτος στον κόσμο τους ρώτησε : « Θέλετε να αφήσω ελεύθερο για σας το βασιλιά των Ιουδαίων ; » .
41015010	Γιατί ήξερε ότι από φθόνο τον είχαν παραδώσει οι αρχιερείς .
41015011	Αλλ' οι αρχιερείς παρακίνησαν τον όχλο να προτιμήσουν την ελευθέρωση του Βαραββά .
41015012	Τότε ο Πιλάτος απευθύνθηκε ξανά στον κόσμο και τους ρώτησε : « Και τι θέλετε να κάνω αυτόν που αποκαλείτε βασιλιά των Ιουδαίων ; » .
41015013	Κι εκείνοι ξαναφώναξαν : « Σταύρωσέ τον ! » .
41015014	Και τους ρωτούσε ο Πιλάτος : « Μα τι κακό έκανε τέλος πάντων ; » . Αλλ' εκείνοι φώναζαν ακόμα πιο δυνατά : « Σταύρωσέ τον ! » .
41015015	Έτσι λοιπόν , ο Πιλάτος θέλοντας να κάνει αυτό που θα ικανοποιούσε τον όχλο , τους άφησε ελεύθερο τον Βαραββά , ενώ τον Ιησού , αφού τον μαστίγωσε , τον παρέδωσε για να σταυρωθεί .
41015016	Τότε οι στρατιώτες τον μετέφεραν στο εσωτερικό της αυλής , δηλαδή στο Διοικητήριο . Εκεί συγκαλούν όλη τη φρουρά
41015017	και τον ντύνουν με βυσινή μανδύα και πλέκουν ένα αγκάθινο στεφάνι και του το φορούνε .
41015018	Κατόπιν άρχισαν να τον χαιρετούν λέγοντας : « Χαίρε βασιλιά των Ιουδαίων ! » .
41015019	Και τον χτυπούσαν στο κεφάλι με καλάμι και τον έφτυναν και γονατίζοντας τον προσκυνούσαν .
41015020	Κι αφού πια τον περιπαίξανε , του έβγαλαν τον βυσσινή μανδύα και τον έντυσαν με τα δικά του ρούχα και τον έβγαλαν για να τον σταυρώσουν .
41015021	Αγγαρεύουν τότε έναν περαστικό που ερχόταν από το χωράφι , το Σίμωνα τον Κυρηναίο , τον πατέρα του Αλέξανδρου και του Ρούφου , για να κουβαλήσει το σταυρό του Ιησού .
41015022	Έτσι , τον φέρνουν στο μέρος που λέγεται Γολγοθάς και που σημαίνει : « Τόπος Κρανίου » .
41015023	Εκεί του έδιναν να πιει κρασί ανάμειχτο με σμύρνα , αλλά εκείνος δεν το δέχτηκε .
41015024	Έπειτα , αφού τον σταύρωσαν , άρχισαν να μοιράζονται τα ρούχα του βάζοντας κλήρο για να δουν ποιος θα πάρει τι .
41015025	Και η ώρα που τον σταύρωσαν ήταν εννιά το πρωί .
41015026	Η αιτία επίσης της καταδίκης του ήταν διατυπωμένη σε επιγραφή , τοποθετημένη από πάνω του : « Ο ΒΑΣΙΛΙΑΣ ΤΩΝ ΙΟΥΔΑΙΩΝ » .
41015027	Μαζί του σταύρωσαν επίσης και δυο ληστές , έναν από τα δεξιά κι έναν από τα αριστερά του .
41015028	Έτσι εκπληρώθηκε η προφητεία που λέει : « Μαζί με τους άνομους συγκαταλέχτηκε » .
41015029	Και οι περαστικοί τον βλαστημούσαν κουνώντας τα κεφάλια τους και λέγοντας : « Μπα ! Εσύ που γκρεμίζεις το ναό και σε τρεις μέρες τον ξαναχτίζεις ,
41015030	σώσε τον εαυτό σου και κατέβα από το σταυρό ! » .
41015031	Το ίδιο και οι αρχιερείς μαζί με τους νομοδιδασκάλους τον περιγελούσαν κι έλεγαν μεταξύ τους : « Άλλους έσωσε . Τον εαυτό του δεν μπορεί να σώσει !
41015032	Ο Χριστός ! . . . Ο βασιλιάς του Ισραήλ ! . . . Ας κατέβει τώρα από το σταυρό για να δούμε και να πιστέψουμε ! » . Ακόμα κι εκείνοι που είχαν σταυρωθεί μαζί του , τον περιγελούσαν !
41015033	Και όταν έγινε δώδεκα η ώρα το μεσημέρι , σκοτάδι απλώθηκε σ' όλη τη γη μέχρι τις τρεις το απόγευμα !
41015034	Και στις τρεις η ώρα αναφώνησε ο Ιησούς και είπε : « Ελωί , Ελωί , λαμά σαβαχθανί ; » που σημαίνει : « Θεέ μου , Θεέ μου , γιατί με εγκατέλειψες ; » .
41015035	Και μόλις το άκουσαν μερικοί απ' αυτούς που παρευρίσκονταν εκεί , έλεγαν : « Δείτε ! Τον Ηλία φωνάζει ! » .
41015036	Έτρεξε τότε ένας και αφού γέμισε ένα σφουγγάρι με ξίδι και το περιτύλιξε σ' ένα καλάμι , του το άπλωνε να πιει λέγοντας : « Αφήστε να δούμε αν έρχεται ο Ηλίας να τον κατεβάσει » .
41015037	Μα ο Ιησούς , αφού έβγαλε μια δυνατή φωνή , εξέπνευσε .
41015038	Τότε το καταπέτασμα του ναού σκίστηκε στα δύο από πάνω μέχρι κάτω .
41015039	Και σαν είδε ο εκατόνταρχος , που στεκόταν εκεί απέναντί του , τον τρόπο με τον οποίο έκραξε και πέθανε , είπε : « Πραγματικά ο άνθρωπος αυτός ήταν Γιος Θεού ! »
41015040	Υπήρχαν επίσης και γυναίκες που παρακολουθούσαν από μακριά , ανάμεσα στις οποίες ήταν και η Μαρία η Μαγδαληνή , η Μαρία , η μητέρα του Ιάκωβου του νεώτερου και του Ιωσή , και η Σαλώμη ,
41015041	οι οποίες , και τότε που ο Ιησούς ήταν στη Γαλιλαία , τον ακολουθούσαν και τον υπηρετούσαν . Ήταν και πολλές άλλες που είχαν ανεβεί μαζί του στα Ιεροσόλυμα .
41015042	Κι όταν πια είχε βραδιάσει , επειδή ήταν Παρασκευή , δηλαδή παραμονή Σαββάτου ,
41015043	ήρθε ο Ιωσήφ , μέλος ευυπόληπτο του συνεδρίου , που καταγόταν από την Αριμαθαία , ο οποίος προσδοκούσε επίσης τη βασιλεία του Θεού , και παίρνοντας το θάρρος παρουσιάστηκε στον Πιλάτο και ζήτησε το σώμα του Ιησού .
41015044	Κι ο Πιλάτος απόρησε που είχε κιόλας πεθάνει . Έτσι , φώναξε τον εκατόνταρχο και τον ρώτησε αν είχε πολλή ώρα που πέθανε .
41015045	Κι αφού το διαπίστωσε από τον εκατόνταρχο , χάρισε το σώμα στον Ιωσήφ .
41015046	Τότε εκείνος , αφού αγόρασε ένα σεντόνι , κατέβασε τον Ιησού , τον τύλιξε στο σεντόνι και τον τοποθέτησε σε μνήμα που ήταν λαξεμένο σε βράχο . Κύλισε έπειτα μια πέτρα στο στόμιο του μνήματος .
41015047	Στο μεταξύ , η Μαρία η Μαγδαληνή και η Μαρία , η μητέρα του Ιωσή παρακολουθούσαν σε ποιο μέρος τον τοποθετούσαν .
41016001	Κι αφού είχε περάσει πια το Σάββατο , η Μαρία η Μαγδαληνή , η Μαρία η μητέρα του Ιάκωβου και η Σαλώμη αγόρασαν αρώματα για να πάνε και να τον αλείψουν .
41016002	Έτσι , πολύ νωρίς το πρωί της πρώτης ημέρας της εβδομάδας , έρχονται στο μνήμα την ώρα που είχε ανατείλει ο ήλιος ,
41016003	κι έλεγαν μεταξύ τους : « Ποιος θα κυλίσει για μας την πέτρα από το στόμιο του μνήματος ; » .
41016004	Μα όταν κοίταξαν , βλέπουν ότι η πέτρα είχε κυλιστεί μακριά από τη θέση της ! Και ήταν η πέτρα αυτή πάρα πολύ μεγάλη .
41016005	Κι όταν μπήκαν στο μνήμα , είδαν έναν νέο που καθόταν στα δεξιά , ντυμένο με λευκή στολή · και καταλήφθηκαν από ένα ανάμειχτο αίσθημα έκπληξης και φόβου .
41016006	Αλλ' εκείνος είπε σ' αυτές : « Μη φοβάστε . Τον Ιησού ζητάτε , τον Ναζωραίο , που έχει σταυρωθεί . Αναστήθηκε ! Δεν είναι εδώ ! Να , κοιτάξτε τον τόπο που τον είχαν βάλει !
41016007	Πηγαίνετε , λοιπόν , να πείτε στους μαθητές του και στον Πέτρο ότι ο Ιησούς πηγαίνει πριν από σας στη Γαλιλαία . Εκεί θα τον δείτε , όπως σας το είπε » .
41016008	Βγήκαν τότε από το μνήμα και έφυγαν γρήγορα , ενώ τις είχε κυριεύσει τρόμος και κατάπληξη . Και σε κανέναν δεν είπαν τίποτε , γιατί φοβούνταν .
41016009	Έτσι λοιπόν , αφού αναστήθηκε το πρωί της πρώτης ημέρας της εβδομάδας , εμφανίστηκε πρώτα στη Μαρία τη Μαγδαληνή , από την οποία είχε βγάλει εφτά δαιμόνια .
41016010	Πήγε τότε εκείνη και το ανάγγειλε σ' εκείνους που είχαν συναναστραφεί μαζί του και που πενθούσαν και έκλαιγαν .
41016011	Εκείνοι όμως , όταν άκουσαν ότι ζει και ότι τον είδε η ίδια , δεν την πίστεψαν .
41016012	Επίσης , μετά απ' αυτά , καθώς δύο απ' αυτούς πήγαιναν περπατώντας στα χωράφια , φανερώθηκε σ' αυτούς με άλλη μορφή .
41016013	Πήγαν λοιπόν κι εκείνοι και το είπαν στους υπόλοιπους . Μα ούτε και σ' αυτούς πίστεψαν .
41016014	Ύστερα εμφανίστηκε στους ένδεκα , την ώρα που κάθονταν και έτρωγαν , και κατέκρινε την απιστία τους και τη σκληροκαρδία τους , γιατί δεν πίστεψαν εκείνους που τον είδαν αναστημένο .
41016015	Έπειτα τους είπε : « Πηγαίνετε σ' όλο τον κόσμο και κηρύξτε το Ευαγγέλιο σ' όλη την οικουμένη .
41016016	Όποιος πιστέψει και βαφτιστεί θα σωθεί , όποιος απιστήσει , θα καταδικαστεί .
41016017	Και τα θαύματα που θα συνοδέψουν εκείνους που θα πιστέψουν είναι τούτα : Στ' όνομά μου θα βγάζουν δαιμόνια , θα μιλούν καινούργιες γλώσσες ,
41016018	θα εξουδετερώνουν φίδια , κι αν πιουν κάτι θανατηφόρο καθόλου δε θα τους βλάψει . Θα βάζουν τα χέρια τους πάνω σε αρρώστους και θα τους θεραπεύουν » .
41016019	Έτσι λοιπόν , ο μεν Κύριος , μετά που τους μίλησε , αναλήφθηκε στον ουρανό και κάθισε στα δεξιά του Θεού ,
41016020	ενώ εκείνοι βγήκαν και κήρυξαν παντού , με την ενεργό συμπαράσταση του Κυρίου , που επιβεβαίωνε το κήρυγμά τους με τα θαύματα που το ακολουθούσαν . Αμήν .
42001001	Επειδή πολλοί επιχείρησαν να συντάξουν γραπτή ιστορία για τα γεγονότα , που είναι τελείως βεβαιωμένα μεταξύ μας ,
42001002	όπως μας τα μετέδωσαν αυτοί που τα είδαν από την αρχή με τα ίδια τους τα μάτια κι έγιναν υπηρέτες της αλήθειας ,
42001003	αποφάσισα κι εγώ , που τα παρακολούθησα όλα προσεκτικά και με ακρίβεια από την αρχή , να σου τα γράψω με τη σειρά , εξοχότατε Θεόφιλε ,
42001004	ώστε να βεβαιωθείς απόλυτα πως όσα διδάχτηκες αποτελούν την αναντίρρητη αλήθεια .
42001005	Τον καιρό , λοιπόν , του Ηρώδη , του βασιλιά της Ιουδαίας , ζούσε ένας ιερέας από την ιερατική τάξη του Αβιά , που λεγόταν Ζαχαρίας και που η γυναίκα του προερχόταν από τους απογόνους του Ααρών και το όνομά της ήταν Ελισάβετ .
42001006	Ήταν και οι δυο τους δίκαιοι μπροστά στο Θεό , καθώς ζούσαν άμεμπτοι μέσα στα όρια όλων των εντολών και των απαιτήσεων του Κυρίου .
42001007	Αλλά δεν είχαν παιδί , γιατί η Ελισάβετ ήταν στείρα , ενώ και οι δυο τους ήταν προχωρημένης ηλικίας .
42001008	Κάποτε λοιπόν , ενώ εκτελούσε αυτός ιερατικά καθήκοντα έναντι του Θεού σαν ιερέας της τάξεως που είχε τη σειρά ,
42001009	σύμφωνα με τη συνήθεια του ιερατείου , έπεσε σ' αυτόν ο κλήρος να μπει στο ναό του Κυρίου για να θυμιατίσει .
42001010	Κι όλο το πλήθος του λαού προσευχόταν έξω την ώρα του θυμιάματος .
42001011	Τότε εμφανίστηκε σ' αυτόν ένας άγγελος του Κυρίου , που στεκόταν δεξιά από το θυσιαστήριο του θυμιάματος .
42001012	Και μόλις τον είδε ο Ζαχαρίας ταράχτηκε και τον κυρίευσε φόβος .
42001013	Άλλ' ο άγγελος του είπε : « Μη φοβάσαι Ζαχαρία , γιατί η παράκλησή σου εισακούστηκε και η γυναίκα σου η Ελισάβετ θα σου γεννήσει γιο και θα τον ονομάσεις Ιωάννη .
42001014	Αυτός θα σου γίνει πηγή χαράς και αγαλλίασης και για τη γέννησή του πολλοί θα χαρούνε ,
42001015	γιατί θα είναι μεγάλος άνθρωπος του Κυρίου . Κρασί και μεθυστικά ποτά με κανέναν τρόπο δε θα πιει , αλλά θα γεμίσει με το Πνεύμα το Άγιο από την κοιλιά ακόμα της μάνας του .
42001016	Και πολλούς από τους Ισραηλίτες θα τους στρέψει πάλι στον Κύριο το Θεό τους .
42001017	Κι αυτός είναι που θα έρθει πριν από τον Κύριο με το πνεύμα και τη δύναμη του Ηλία για να ξαναστρέψει την αγάπη γονιών προς τα παιδιά τους , για να δώσει σε ανυπόταχτους τη φρόνηση των δικαίων και να ετοιμάσει λαό προπαρασκευασμένο για τον Κύριο » .
42001018	Είπε τότε ο Ζαχαρίας στον άγγελο : « Και πώς θα το ξέρω αυτό ; Γιατί εγώ είμαι γέρος και η γυναίκα μου προχωρημένης ηλικίας » .
42001019	Κι αποκρίθηκε ο άγγελος : « Εγώ είμαι ο Γαβριήλ , που βρίσκομαι στην υπηρεσία του Κυρίου δίπλα του , και με έστειλε σε σένα για να σου μιλήσω και να σου πω τα καλά αυτά νέα .
42001020	Τώρα λοιπόν άκου ! Θα μείνεις βουβός και δε θα μπορείς να μιλήσεις ως την ημέρα που θα γίνουν αυτά , επειδή δεν πίστεψες στα λόγια μου , τα οποία θα πραγματοποιηθούν στην ώρα τους » .
42001021	Στο μεταξύ ο λαός περίμενε το Ζαχαρία κι απορούσε για την αργοπορία του μέσα στο ναό .
42001022	Κι όταν βγήκε δεν μπορούσε να τους μιλήσει . Τότε κατάλαβαν ότι είδε κάποιο όραμα μέσα στο ναό . Έτσι λοιπόν , εκείνος τους έκανε νοήματα και παρέμενε άλαλος .
42001023	Κι όταν πια συμπληρώθηκαν οι μέρες της ιερατικής του υπηρεσίας , αποσύρθηκε στο σπίτι του .
42001024	Ύστερα λοιπόν από τις μέρες αυτές έμεινε έγκυος η γυναίκα του η Ελισάβετ , η οποία κρυβόταν για πέντε μήνες λέγοντας :
42001025	« Μ' αυτόν τον τρόπο ενέργησε ο Κύριος , που έστρεψε το βλέμμα του πάνω μου για να απαλείψει τη ντροπή που ένιωθα ανάμεσα στους ανθρώπους » .
42001026	Τον έκτο μήνα λοιπόν , ο Θεός έστειλε τον άγγελο Γαβριήλ να πάει σε μια πόλη της Γαλιλαίας που ονομάζεται Ναζαρέτ ,
42001027	σε μια παρθένο αρραβωνιασμένη μ' έναν άντρα από τη γενιά του Δαβίδ , που ονομαζόταν Ιωσήφ . Και το όνομα της παρθένου ήταν Μαριάμ .
42001028	Παρουσιάστηκε λοιπόν ο άγγελος σ' αυτήν και της είπε : « Χαίρε εσύ , η πλημμυρισμένη με θεία χάρη . Ο Κύριος είναι μαζί σου . Ευλογημένη είσαι εσύ ανάμεσα στις γυναίκες ! » .
42001029	Μα εκείνη σαν τον είδε ταράχτηκε με τα λόγια του , και συλλογιζόταν τι τάχα να σήμαινε ο χαιρετισμός αυτός .
42001030	Της είπε τότε ο άγγελος : « Μη φοβάσαι Μαριάμ , γιατί βρήκες χάρη από το Θεό .
42001031	Και τώρα άκου ! Θα μείνεις έγκυος και θα γεννήσεις γιο , και θα τον ονομάσεις Ιησού .
42001032	Αυτός θα είναι μεγάλος , και Γιος του Υψίστου θα ονομαστεί . Και θα του δώσει ο Κύριος ο Θεός το θρόνο του Δαβίδ του προπάτορά του .
42001033	Και θα βασιλέψει στον οίκο του Ιακώβ στους αιώνες και η βασιλεία του δε θα έχει τέλος » .
42001034	Είπε τότε η Μαριάμ στον άγγελο : « Πώς είναι δυνατόν να γίνει αυτό , αφού δεν έχω σαρκική σχέση με άντρα ; » .
42001035	Και της αποκρίθηκε ο άγγελος « Το Άγιο Πνεύμα θα έρθει επάνω σου και η δύναμη του Υψίστου θα σε καλύψει . Γι' αυτό και το άγιο παιδί που θα γεννηθεί , Γιος Θεού θα ονομαστεί .
42001036	Και , πρόσεξε ! Η Ελισάβετ η συγγενής σου έχει συλλάβει κι αυτή γιο τώρα στα γερατειά της κι αυτός είναι ο έκτος μήνας εγκυμοσύνης αυτής που την έλεγαν στείρα !
42001037	Γιατί τίποτε απ' όσα ειπώθηκαν δεν είναι ακατόρθωτο για το Θεό » .
42001038	Τότε η Μαριάμ είπε : « Να 'μαι , η δούλη του Κυρίου . Ας γίνει σε μένα σύμφωνα με το λόγο σου » . Κι έφυγε απ' αυτήν ο άγγελος .
42001039	Σηκώθηκε λοιπόν τις μέρες εκείνες η Μαριάμ και αναχώρησε βιαστικά σε μια πόλη της Ιουδαίας στα ορεινά ,
42001040	όπου μπήκε στο σπίτι του Ζαχαρία και χαιρέτισε την Ελισάβετ .
42001041	Κι εκείνο που συνέβη μόλις η Ελισάβετ άκουσε το χαιρετισμό της Μαρίας , ήταν να σκιρτήσει το βρέφος στην κοιλιά της και να γεμίσει με το Πνεύμα το Άγιο η Ελισάβετ .
42001042	Αναφώνησε τότε και είπε με δυνατή φωνή : « Ευλογημένη είσαι εσύ ανάμεσα στις γυναίκες και ευλογημένος ο καρπός της κοιλιάς σου .
42001043	Αλλά πώς έγινε τούτο , να έρθει η μητέρα του Κυρίου μου σ' εμένα ;
42001044	Γιατί αμέσως μόλις έφτασε στ' αυτιά μου ο ήχος του χαιρετισμού σου , σκίρτησε από αγαλλίαση το βρέφος στην κοιλιά μου .
42001045	Και μακάρια είναι εκείνη που πίστεψε , γιατί θα εκπληρωθούν αυτά που της είπε ο Κύριος » .
42001046	Τότε η Μαριάμ είπε : « Δοξάζει η ψυχή μου τον Κύριο ,
42001047	και βρήκε αγαλλίαση το πνεύμα μου στο Θεό , το Σωτήρα μου .
42001048	Γιατί έστρεψε το βλέμμα του στην ταπεινή του δούλη . Και νά ! από τώρα πια θα με μακαρίζουν όλες οι γενιές .
42001049	Γιατί μου έκανε πράγματα θαυμαστά ο Παντοδύναμος . Και είναι άγιο το όνομά του .
42001050	Και το έλεός του εκτείνεται από γενιές σε γενιές , σε όσους τον σέβονται .
42001051	Επέβαλε την κυριαρχία του με το βραχίονά του . Διασκόρπισε εκείνους που ο νους και η καρδιά τους διαπνέονται από περηφάνια .
42001052	Καθαίρεσε άρχοντες από τους θρόνους τους και εξύψωσε ταπεινούς .
42001053	Ανθρώπους πεινασμένους τους γέμισε με αγαθά , ενώ πλούσιους τους έδιωξε αδειανούς .
42001054	Στήριξε τον Ισραήλ το δούλο του , διατηρώντας στη μνήμη του το έλεός του
42001055	αιώνια , όπως το υποσχέθηκε στους προπάτορές μας , στον Αβραάμ και τους απογόνους του » .
42001056	Κι έμεινε η Μαριάμ με την Ελισάβετ περίπου τρεις μήνες και ύστερα επέστρεψε στο σπίτι της .
42001057	Συμπληρώθηκαν λοιπόν οι μέρες της Ελισάβετ για να γεννήσει , και γέννησε γιο .
42001058	Στο μεταξύ άκουσαν οι γείτονες και οι συγγενείς της πως ο Κύριος της έδειξε πολύ μεγάλο έλεος και συμμετείχαν στη χαρά της .
42001059	Κι όταν έφτασε η όγδοη μέρα , ήρθαν να κάνουν περιτομή στο παιδί και το αποκαλούσαν το παιδί Ζαχαρία , επειδή αυτό ήταν το όνομα του πατέρα του .
42001060	Τους μίλησε όμως η μητέρα του και τους είπε : « Όχι Ζαχαρίας αλλά Ιωάννης θα ονομαστεί » .
42001061	Τότε εκείνοι της είπαν : « Δεν υπάρχει κανένας ανάμεσα στους συγγενείς σου που να έχει το όνομα αυτό ! » .
42001062	Και ρωτούσαν με νοήματα τον πατέρα του , πώς θα ήθελε εκείνος να ονομαστεί .
42001063	Εκείνος τότε ζήτησε μια μικρή πλάκα κι έγραψε : « Ιωάννης είναι το όνομά του » . Κι όλοι απόρησαν .
42001064	Κι ακριβώς τη στιγμή εκείνη αφαιρέθηκε ο φραγμός από το στόμα και τη γλώσσα του κι άρχισε να μιλάει δοξολογώντας το Θεό !
42001065	Φόβος κυρίευσε τότε όλους εκείνους που κατοικούσαν στις γύρω περιοχές , και σε όλη την ορεινή περιοχή της Ιουδαίας συζητιούνταν όλα αυτά τα γεγονότα .
42001066	Και όλοι όσοι τα άκουσαν , τα φύλαγαν μέσα στην καρδιά τους λέγοντας : « Τι πρόκειται άραγε να γίνει το παιδί αυτό ; » . Και το χέρι του Κυρίου ήταν μαζί του .
42001067	Στο μεταξύ ο Ζαχαρίας , ο πατέρας του , γέμισε από Πνεύμα Άγιο και προφήτεψε λέγοντας :
42001068	» Ευλογητός ο Κύριος , ο Θεός του Ισραήλ , γιατί επισκέφτηκε το λαό του και του πρόσφερε λύτρωση .
42001069	Και ανέδειξε για μας ένα δυνατό μέσο σωτηρίας από τη γενιά του Δαβίδ του δούλου του ,
42001070	όπως το υποσχέθηκε με το στόμα των προφητών του των αγίων από την αρχή του κόσμου μέχρι τώρα :
42001071	Να μας χαρίσει απελευθέρωση από τους εχθρούς μας και από τα χέρια όλων εκείνων που μας μισούνε .
42001072	Να δείξει έλεος στους πατέρες μας και να θυμηθεί τη διαθήκη του την άγια ,
42001073	τον όρκο που ορκίστηκε στον Αβραάμ τον πατέρα μας , πως θα μας αξιώσει ,
42001074	αφού ελευθερωθούμε από τους εχθρούς μας , να τον λατρεύουμε άφοβα
42001075	με οσιότητα και με δικαιοσύνη μπροστά στην παρουσία του σε όλες τις μέρες της ζωής μας .
42001076	Κι εσύ , παιδάκι , προφήτης του Υψίστου θα ονομαστείς , γιατί θα προπορευτείς πριν από τον Κύριο , για να προετοιμάσεις τα μονοπάτια του · -
42001077	για να μεταδώσεις τη γνώση της σωτηρίας στο λαό του με τη συγχώρηση των αμαρτιών τους ,
42001078	χάρη στα πιο βαθιά αισθήματα ελέους του Θεού μας , με τα οποία μας επισκέφθηκε ανατολή από τον ουρανό :
42001079	Για να φωτίσει αυτούς που κάθονται στο σκοτάδι και σε σκιά θανάτου . Για να κατευθύνει τα πόδια μας στο δρόμο της ειρήνης » .
42001080	Στο μεταξύ το παιδί μεγάλωνε και δυνάμωνε στο πνεύμα και ζούσε στις ερημιές μέχρι την ημέρα της εμφάνισής του στο λαό Ισραήλ .
42002001	Τις μέρες εκείνες βγήκε διάταγμα από τον Καίσαρα Αύγουστο να γίνει απογραφή σε όλη την οικουμένη .
42002002	Αυτή ήταν η πρώτη απογραφή που έγινε , όταν κυβερνήτης της Συρίας ήταν ο Κυρήνιος .
42002003	Έτσι , πήγαιναν όλοι να απογραφούν , ο καθένας στη δική του πόλη .
42002004	Ανέβηκε , λοιπόν , και ο Ιωσήφ από τη Γαλιλαία , από την πόλη Ναζαρέτ , σε μια πόλη του Δαβίδ , στην Ιουδαία , που ονομάζεται Βηθλεέμ - γιατί καταγόταν από το γένος και την οικογένεια του Δαβίδ -
42002005	για να απογραφεί μαζί με τη Μαριάμ , την κοπέλα που ήταν αρραβωνιασμένη μαζί του και η οποία ήταν έγκυος .
42002006	Κι ενώ βρισκόταν εκεί , συμπληρώθηκαν οι μέρες της να γεννήσει .
42002007	Γέννησε λοιπόν το γιο της τον πρωτότοκο και τον σπαργάνωσε και τον ξάπλωσε στη φάτνη , γιατί δεν υπήρχε τόπος γι' αυτούς στο πανδοχείο .
42002008	Στην ίδια εκείνη περιοχή υπήρχαν και μερικοί βοσκοί που διανυκτέρευαν στην ύπαιθρο και φύλαγαν βάρδιες στο κοπάδι τους .
42002009	Και να ! Παρουσιάστηκε ξαφνικά σ' αυτούς ένας άγγελος Κυρίου και δόξα Κυρίου έλαμψε ολόγυρά τους και κυριεύτηκαν από μεγάλο φόβο .
42002010	Μα ο άγγελος τους είπε : « Μη φοβάστε , γιατί σας φέρνω τώρα το καλό άγγελμα μεγάλης χαράς για όλο το λαό :
42002011	Ότι σήμερα γεννήθηκε στην πόλη του Δαβίδ Σωτήρας για σας , που είναι ο Χριστός , ο Κύριος .
42002012	Και το σημάδι αναγνώρισής του για σας είναι τούτο : Θα βρείτε ένα σπαργανωμένο βρέφος , ξαπλωμένο μέσα σε μια φάτνη » .
42002013	Ξαφνικά τότε , ο άγγελος πλαισιώθηκε από πλήθος αγγελικής στρατιάς , που υμνούσαν το Θεό κι έλεγαν :
42002014	» Δόξα στον Ύψιστο Θεό και στη γη ειρήνη , εκδήλωση εύνοιας στους ανθρώπους » !
42002015	Κι αμέσως μόλις τους άφησαν οι άγγελοι κι έφυγαν στον ουρανό , είπαν οι βοσκοί μεταξύ τους : « Ας ξεκινήσουμε τώρα κιόλας ως τη Βηθλεέμ να δούμε το γεγονός αυτό που πληροφορηθήκαμε και που μας το έκανε γνωστό ο Κύριος » .
42002016	Ήρθαν λοιπόν τρέχοντας και βρήκαν τη Μαριάμ και τον Ιωσήφ καθώς και το βρέφος ξαπλωμένο στη φάτνη .
42002017	Και μόλις τους είδαν τους διηγήθηκαν λεπτομερώς την πληροφορία που τους είπε ο άγγελος για το παιδί αυτό .
42002018	Κι όλοι όσοι τους άκουσαν , έμειναν έκπληκτοι για όσα τους είπαν οι βοσκοί .
42002019	Η Μαριάμ όμως φύλαγε όλα αυτά τα λόγια μέσα στην καρδιά της και τα συλλογιζόταν .
42002020	Επέστρεψαν κατόπιν οι βοσκοί δοξάζοντας και υμνώντας το Θεό για όλα όσα άκουσαν και είδαν , όπως ακριβώς είχε ειπωθεί σ' αυτούς .
42002021	Και όταν συμπληρώθηκαν οι οχτώ μέρες που απαιτούνταν για να περιτμηθεί το παιδί , τον ονόμασαν Ιησού , όπως είχε ονομαστεί από τον άγγελο προτού συλληφθεί στη μήτρα .
42002022	Όταν επίσης συμπληρώθηκαν οι μέρες για τον καθαρισμό τους - σύμφωνα με το μωσαϊκό νόμο - τον πήγαν στα Ιεροσόλυμα για να τον αφιερώσουν στον Κύριο ,
42002023	( όπως είναι γραμμένο στο νόμο του Κυρίου , ότι « κάθε αρσενικό που πρωτοανοίγει μήτρα , άγιο θα θεωρηθεί για τον Κύριο » )
42002024	και για να προσφέρουν θυσία ένα ζευγάρι τρυγόνια ή δύο νεογέννητα περιστέρια όπως απαιτεί ο νόμος του Κυρίου .
42002025	Εκείνη ακριβώς την εποχή υπήρχε στα Ιεροσόλυμα ένας άνθρωπος που λεγόταν Συμεών . Κι ο άνθρωπος αυτός ήταν δίκαιος και ευσεβής , που προσδοκούσε την παρηγοριά του Ισραήλ και το Πνεύμα το Άγιο ήταν επάνω του .
42002026	Σ' αυτόν , λοιπόν , είχε αποκαλυφθεί από το Άγιο Πνεύμα ότι δε θα πεθάνει πριν δει τον Χριστό του Κυρίου .
42002027	Έτσι , με την καθοδήγηση του Πνεύματος ήρθε στο ναό , και μόλις οι γονείς έφεραν μέσα το παιδάκι , τον Ιησού , για να κάνουν γι' αυτόν ό,τι συνηθίζεται σύμφωνα με το νόμο ,
42002028	το πήρε στην αγκαλιά του και δοξολόγησε το Θεό και είπε :
42002029	« Τώρα πια αξιώνεις το δούλο σου , Κύριε , να πεθάνει ειρηνικά σύμφωνα με την υπόσχεσή σου .
42002030	Γιατί τα μάτια μου είδαν το μέσο της σωτηρίας σου
42002031	που ετοίμασες κατάντικρυ όλων των λαών .
42002032	Φως που θ' αποτελέσει αποκάλυψη για τα έθνη και δόξα για το λαό σου τον Ισραήλ » .
42002033	Κι απορούσαν ο Ιωσήφ και η μητέρα του παιδιού γι' αυτά που λέγονταν γι' αυτό .
42002034	Ακόμα ο Συμεών τους ευλόγησε και είπε στη Μαριάμ , τη μητέρα του παιδιού : « Να ! Αυτός είναι προορισμένος να γίνει η αιτία για την πτώση ή την ανόρθωση πολλών στο Ισραήλ και σημείο αντιλεγόμενο .
42002035	Μάλιστα ακόμα και τη δική σου προσωπικά την ψυχή ρομφαία θα τη διαπεράσει , έτσι που να αποκαλυφτούν οι διαλογισμοί πολλών καρδιών » .
42002036	Υπήρχε επίσης η προφήτισσα Άννα , κόρη του Φανουήλ , από τη φυλή του Ασήρ . Αυτή ήταν γριά , πολύ περασμένης ηλικίας , που είχε ζήσει εφτά χρόνια με τον άντρα της από την ημέρα του γάμου της .
42002037	Και τώρα χήρα πια , περίπου ογδόντα τεσσάρων χρόνων , δεν απομακρυνόταν από το ναό , όπου λάτρευε το Θεό νύχτα και μέρα με νηστείες και προσευχές .
42002038	Την ώρα εκείνη λοιπόν , παρουσιάστηκε κι αυτή και ευχαριστούσε τον Κύριο και μιλούσε γι' αυτόν σε όλους εκείνους που πρόσμεναν λύτρωση στα Ιεροσόλυμα .
42002039	Κι όταν τέλειωσαν όλα εκείνα που ήταν καθορισμένα να κάνουν σύμφωνα με το νόμο του Κυρίου , επέστρεψαν στην πόλη τους τη Ναζαρέτ στη Γαλιλαία .
42002040	Στο μεταξύ το παιδί μεγάλωνε και δυνάμωνε στο πνεύμα και γέμιζε με σοφία , ενώ το κάλυπτε η χάρη του Θεού .
42002041	Και κάθε χρόνο , κατά τη γιορτή του Πάσχα , οι γονείς του πήγαιναν στην Ιερουσαλήμ .
42002042	Όταν λοιπόν έγινε δώδεκα χρόνων , ανέβηκαν στα Ιεροσόλυμα , όπως το συνήθιζαν στη γιορτή .
42002043	Κι όταν πέρασαν οι μέρες και επέστρεφαν πίσω , το παιδί , ο Ιησούς , παρέμεινε στα Ιεροσόλυμα χωρίς να το αντιληφτούν ο Ιωσήφ και η μητέρα του .
42002044	Εκείνοι όμως νομίζοντας πως βρίσκεται μέσα στην ομάδα των συνοδοιπόρων τους , διάνυσαν μιας ημέρας δρόμο αναζητώντας τον ανάμεσα στους συγγενείς και γνωστούς .
42002045	Κι επειδή δεν τον βρήκαν , γύρισαν πίσω στην Ιερουσαλήμ γυρεύοντάς τον .
42002046	Έτσι , ύστερα από τρεις μέρες τον βρήκαν να κάθεται στο ναό ανάμεσα στους δασκάλους και να τους ακούει και να τους υποβάλλει ερωτήσεις .
42002047	Κι όλοι εκείνοι που τον άκουγαν έμεναν κατάπληκτοι με τη σύνεση και τις απαντήσεις του .
42002048	Όταν τον είδαν λοιπόν απόρησαν , και του είπε η μητέρα του : « Παιδί μου , γιατί μας το έκανες αυτό ; Να κοίτα ! Ο πατέρας σου κι εγώ με αγωνία στην ψυχή σε αναζητούσαμε » .
42002049	Κι εκείνος τους απάντησε : « Τι θα πει με αναζητούσατε ; Δεν ξέρατε ότι στα έργα του Πατέρα μου πρέπει να μετέχω ; » .
42002050	Εκείνοι όμως δεν κατάλαβαν αυτό που τους είπε .
42002051	Κατέβηκε λοιπόν μαζί τους και ήρθε στη Ναζαρέτ και υπάκουε σ' αυτούς , ενώ η μητέρα του φύλαγε όλα αυτά τα πράγματα μέσα στην καρδιά της .
42002052	Στο μεταξύ ο Ιησούς πρόκοβε σε σοφία και σωματική ανάπτυξη και χάρη μπροστά στο Θεό και στους ανθρώπους .
42003001	Και το δέκατο πέμπτο χρόνο της βασιλείας του Καίσαρα Τιβέριου , όταν διοικητής της Ιουδαίας ήταν ο Πόντιος Πιλάτος και τετράρχες της Γαλιλαίας ο Ηρώδης , της Ιτουρίας και της Τραχωνίτιδας ο Φίλιππος , αδελφός του Ηρώδη , και της Αβιλινής ο Λυσανίας ,
42003002	τον καιρό που αρχιερείς ήταν ο Άννας και ο Καϊάφας , έγινε αποκάλυψη Θεού στον Ιωάννη το γιο του Ζαχαρία στην έρημο .
42003003	Ήρθε τότε αυτός κηρύττοντας σε όλη την περιοχή του Ιορδάνη βάπτισμα μετάνοιας για τη συγχώρηση των αμαρτιών ,
42003004	όπως έχει γραφτεί στο βιβλίο των προφητειών του προφήτη Ησαΐα : « Φωνή κάποιου που φωνάζει στην έρημο : Ετοιμάστε το δρόμο του Κυρίου , ισιώστε τα μονοπάτια του .
42003005	Κάθε φαράγγι θα γεμίσει και κάθε βουνό και λόφος θα ισοπεδωθεί . Και θα μεταβληθούν τα καμπυλώματα σε ίσιωμα και τα ανώμαλα περάσματα σε δρόμους ομαλούς .
42003006	Και κάθε άνθρωπος θα δει το μέσο της σωτηρίας του Θεού ! » .
42003007	Έλεγε λοιπόν στα πλήθη που πήγαιναν να βαφτιστούν απ' αυτόν : « Γεννήματα φαρμακερών φιδιών ! Ποιος σας υπέδειξε να ξεφύγετε από τη μελλούμενη οργή ;
42003008	Κάντε , λοιπόν , καρπούς άξιους της μετάνοιας και μην αρχίσετε να λέτε μέσα σας : Έχουμε πατέρα τον Αβραάμ , γιατί σας λέω πως ο Θεός μπορεί από τούτες τις πέτρες να δημιουργήσει παιδιά στον Αβραάμ .
42003009	Άλλωστε τώρα πια και το τσεκούρι βρίσκεται κιόλας στη ρίζα των δέντρων . Έτσι , κάθε δέντρο που δεν παράγει καλό καρπό κόβεται σύρριζα και ρίχνεται στη φωτιά » .
42003010	Και ρωτούσαν τα πλήθη λέγοντας : « Τι να κάνουμε λοιπόν ; » . Κι εκείνος τους αποκρίθηκε :
42003011	« Όποιος έχει δύο πουκάμισα ας τα μοιραστεί μ' αυτόν που δεν έχει . Και όποιος έχει τρόφιμα ας κάνει το ίδιο » .
42003012	Ήρθαν επίσης και τελώνες να βαφτιστούν λέγοντάς του : « Δάσκαλε , τι να κάνουμε ; » . Κι εκείνος τους απάντησε : « Να μην εισπράττετε περισσότερους φόρους απ' ό,τι έχετε διαταχθεί » .
42003013	Του υπέβαλλαν ερωτήσεις και στρατευμένοι λέγοντας : « Κι εμείς ; Τι να κάνουμε ; » .
42003014	Και τους αποκρίθηκε : « Κανέναν να μην εκβιάζετε ούτε να συκοφαντείτε , αλλά να αρκείστε στο μισθό σας » .
42003015	Κι ενώ ο λαός προσδοκούσε κι όλοι διαλογίζονταν μέσα στις καρδιές τους για τον Ιωάννη μήπως και είναι αυτός ο Χριστός ,
42003016	ο Ιωάννης απευθύνθηκε σε όλους και είπε : « Εγώ μεν σας βαφτίζω με νερό , έρχεται όμως ο ισχυρότερός μου , του οποίου εγώ δεν είμαι άξιος ούτε καν το λουρί από τα παπούτσια του να λύσω . Αυτός θα σας βαφτίσει με Πνεύμα Άγιο και φωτιά .
42003017	Αυτός κρατάει στο χέρι του το λιχνιστήρι του με το οποίο θα ξεκαθαρίσει το αλώνι του , και θα συνάξει το σιτάρι του στην αποθήκη του , ενώ το άχυρο θα το κατακάψει με φωτιά που δε σβήνει ποτέ » .
42003018	Μ' αυτές λοιπόν και με πολλές άλλες προτροπές μετέδιδε το καλό μήνυμα στο λαό .
42003019	Όμως ο Ηρώδης ο τετράρχης , επειδή ο Ιωάννης τον έλεγχε που είχε την Ηρωδιάδα τη γυναίκα του αδελφού του , καθώς και για όλα τα άλλα κακά που έκανε ο Ηρώδης ,
42003020	πρόσθεσε πάνω σ' όλα τ' άλλα κακά και τούτο : Έκλεισε τον Ιωάννη στη φυλακή .
42003021	Μετά , λοιπόν , που βαφτίστηκε όλος ο λαός κι αφού πια είχε βαφτιστεί και ο Ιησούς και προσευχόταν , άνοιξε ο ουρανός
42003022	και κατέβηκε πάνω του το Πνεύμα το Άγιο με υλική μορφή σαν περιστέρι . Κι ακούστηκε μια φωνή προερχόμενη από τον ουρανό , που έλεγε : « Σύ είσαι ο Γιος μου ο αγαπητός . Μέσω σου εκδήλωσα την εύνοιά μου » .
42003023	Κι αυτός , δηλαδή ο Ιησούς , ήταν περίπου τριάντα χρόνων καθώς άρχιζε το έργο του , ο οποίος νόμιζαν πως είναι γιος του Ιωσήφ , γιου του Ηλί ,
42003024	γιου του Ματθάτ , γιου του Λευί , γιου του Μελχί , γιου του Ιαννά , γιου του Ιωσήφ ,
42003025	γιου του Ματταθία , γιου του Αμώς , γιου του Ναούμ , γιου του Εσλί , γιου του Ναγγαί ,
42003026	γιου του Μαάθ , γιου του Ματταθία , γιου του Σεμεΐ , γιου του Ιωσήχ , γιου του Ιωδά ,
42003027	γιου του Ιωαννάν , γιου του Ρησά , γιου του Ζοροβάβελ , γιου του Σαλαθιήλ , γιου του Νηρί ,
42003028	γιου του Μελχί , γιου του Αδδί , γιου του Κωσάμ , γιου του Ελμωδάμ , γιου του Ηρ ,
42003029	γιου του Ιωσή , γιου του Ελιέζερ , γιου του Ιωρείμ , γιου του Ματθάτ , γιου του Λευί ,
42003030	γιου του Συμεών , γιου του Ιούδα , γιου του Ιωσήφ , γιου του Ιωνάν , γιου του Ελιακείμ ,
42003031	γιου του Μελεά , γιου του Μαϊνάν , γιου του Ματταθά , γιου του Ναθάν , γιου του Δαβίδ ,
42003032	γιου του Ιεσσαί , γιου του Ωβήδ , γιου του Βοόζ , γιου του Σαλμών , γιου του Ναασών ,
42003033	γιου του Αμιναδάβ , γιου του Αράμ , γιου του Εσρώμ , γιου του Φαρές , γιου του Ιούδα ,
42003034	γιου του Ιακώβ , γιου του Ισαάκ , γιου του Αβραάμ , γιου του Θάρα , γιου του Ναχώρ ,
42003035	γιου του Σερούχ , γιου του Ραγαύ , γιου του Φάλεκ , γιου του Έβερ , γιου του Σαλά ,
42003036	γιου του Καϊνάν , γιου του Αλφαξάδ , γιου του Σημ , γιου του Νώε , γιου του Λάμεχ ,
42003037	γιου του Μαθουσάλα , γιου του Ενώχ , γιου του Ιάρεδ , γιου του Μαλελεήλ , γιου του Καϊνάν ,
42003038	γιου του Ενώς , γιου του Σηθ , γιου του Αδάμ , πρωτόπλαστου του Θεού .
42004001	Ο Ιησούς λοιπόν , γεμάτος με το Άγιο Πνεύμα επέστρεψε από τον Ιορδάνη και καθοδηγούνταν από το Άγιο Πνεύμα στην έρημο
42004002	για σαράντα μέρες , όπου και υποβαλλόταν σε πειρασμούς από το διάβολο . Στο μεταξύ δεν έφαγε τίποτε τις μέρες εκείνες , κι όταν πια αυτές συμπληρώθηκαν , πείνασε .
42004003	Τότε ο διάβολος του είπε : « Αν είσαι Γιος του Θεού , πρόσταξε σ' αυτήν εδώ την πέτρα να γίνει ψωμί » .
42004004	Μα ο Ιησούς του απάντησε : « Έχει γραφτεί πως : Ο άνθρωπος δε θα ζει μονάχα για το ψωμί , αλλά θα ζει για να εφαρμόζει κάθε λόγο του Θεού » .
42004005	Κατόπιν ο διάβολος , αφού τον ανέβασε σ' ένα ψηλό βουνό , του έδειξε σε κλάσματα δευτερολέπτου όλα τα βασίλεια της οικουμένης ,
42004006	και του είπε ο διάβολος : « Σε σένα θα δώσω όλη αυτή την εξουσία και τη δόξα τους , γιατί σε μένα έχει παραδοθεί και τη δίνω σε όποιον θέλω .
42004007	Εσύ , λοιπόν , αν υποκλιθείς μπροστά μου , όλη αυτή η εξουσία δική σου θα γίνει » .
42004008	Του αποκρίθηκε τότε ο Ιησούς και είπε : « Φύγε από μπρος μου Σατανά , γιατί είναι γραμμένο : Τον Κύριο , το Θεό σου θα προσκυνήσεις και μονάχα αυτόν θα λατρέψεις » .
42004009	Κατόπιν τον πήγε στην Ιερουσαλήμ και τον έστησε στην άκρη της κορφής του ναού και του είπε : « Αν είσαι Γιος του Θεού πέσε απ' εδώ κάτω ,
42004010	γιατί είναι γραμμένο πως : Τους αγγέλους του θα προστάξει για σένα , ώστε να σε προφυλάξουν
42004011	Κι επίσης : Στα χέρια θα σε σηκώσουν για να μην χτυπήσεις σε πέτρα το πόδι σου » .
42004012	Κι ο Ιησούς αποκρίθηκε και του είπε : « Έχει λεχτεί : Δε θα πειράξεις τον Κύριο το Θεό σου » .
42004013	Έτσι , ο διάβολος αφού πια τέλειωσε κάθε είδους πειρασμό , απομακρύνθηκε απ' αυτόν για ένα ορισμένο χρονικό διάστημα .
42004014	Τότε ο Ιησούς επέστρεψε στη Γαλιλαία εφοδιασμένος με τη δύναμη του Πνεύματος και η φήμη του απλώθηκε σε όλα τα περίχωρα .
42004015	Αυτός λοιπόν δίδασκε στις συναγωγές τους και δοξαζόταν απ' όλους .
42004016	Ήρθε επίσης στη Ναζαρέτ , όπου είχε ανατραφεί , και το Σάββατο μπήκε , κατά τη συνήθειά του , στη συναγωγή . Κατόπιν σηκώθηκε να διαβάσει .
42004017	Του έδωσαν τότε το βιβλίο του προφήτη Ησαΐα , κι αυτός , αφού ξετύλιξε το βιβλίο , βρήκε το σημείο όπου ήταν γραμμένη τούτη η προφητεία :
42004018	« Το Πνεύμα του Κυρίου είναι επάνω μου , γι' αυτό και με έχρισε . Με έστειλε με σκοπό σε φτωχούς να αναγγείλω μήνυμα χαράς , να γιατρέψω εκείνους που έχουν συντριμμένη την καρδιά , σε αιχμαλώτους να κηρύξω την απελευθέρωση και σε τυφλούς την ανάκτηση της όρασης . Συγχωρημένους ν' αποστείλω τους καταβλημένους .
42004019	Ν' αναγγείλω μια δεκτή από τον Κύριο χρονική περίοδο συγχώρησης » .
42004020	Κατόπιν , αφού τύλιξε το βιβλίο , το έδωσε στον υπηρέτη και κάθισε ενώ τα μάτια όλων στη συναγωγή ήταν καρφωμένα πάνω του .
42004021	Άρχισε τότε να τους λέει : « Σήμερα έχει εκπληρωθεί η προφητεία αυτή για σας που την ακούσατε » .
42004022	Κι όλοι συμφωνούσαν μαζί του και θαύμαζαν για τα λόγια , τα γεμάτα χάρη , που έβγαιναν από το στόμα του , κι έλεγαν : « Δεν είναι αυτός ο γιος του Ιωσήφ ; » .
42004023	Τους είπε ακόμα : « Οπωσδήποτε θα μου πείτε την παροιμία : Γιατρέ θεράπευσε τον εαυτό σου . Όσα λοιπόν ακούσαμε πως έγιναν στην Καπερναούμ , κάνε τα κι εδώ στον τόπο σου » .
42004024	Και πρόσθεσε : « Σας το τονίζω πως κανένας προφήτης δεν είναι δεκτός στον τόπο του .
42004025	Για χάρη λοιπόν της αλήθειας σας λέω πως υπήρχαν πολλές χήρες στο Ισραήλ στα χρόνια του Ηλία , όταν έκλεισε ο ουρανός και δεν έβρεξε για τρία χρόνια και έξι μήνες , με αποτέλεσμα να γίνει μεγάλη πείνα σ' όλη τη γη .
42004026	Αλλά σε καμιά απ' αυτές δε στάλθηκε ο Ηλίας , παρά μονάχα σε μια χήρα στα Σαρεπτά της Σιδωνίας .
42004027	Επίσης υπήρχαν πολλοί λεπροί στο Ισραήλ τον καιρό του προφήτη Ελισσαίου , μα κανένας απ' αυτούς δε θεραπεύτηκε , πέρα από το Νεεμάν το Σύρο » .
42004028	Τότε κυριεύτηκαν όλοι από θυμό ακούοντας μέσα στη συναγωγή αυτά τα πράγματα
42004029	και πετάχτηκαν επάνω και τον έβγαλαν έξω από την πόλη και τον πήγαν ως την απόκρημνη πλευρά της κορυφής του βουνού , πάνω στο οποίο ήταν χτισμένη η πόλη τους , για να τον ρίξουν στον γκρεμό .
42004030	Αυτός όμως ξέφυγε από ανάμεσά τους και συνέχισε το δρόμο του .
42004031	Κατέβηκε και στην Καπερναούμ , πόλη της Γαλιλαίας , και τους δίδασκε τα Σάββατα .
42004032	Κι έμεναν έκπληκτοι με τη διδαχή του , γιατί ο λόγος του φανέρωνε εξουσία .
42004033	Στη συναγωγή υπήρχε κι ένας άνθρωπος που κατεχόταν από δαιμονικό πνεύμα , ο οποίος φώναξε με δυνατή φωνή :
42004034	« Ε , όχι ! Τι σχέση έχουμε εμείς μαζί σου Ιησού Ναζαρηνέ ; Ήρθες για να μας εξολοθρέψεις ; Σε ξέρω ποιος είσαι . Είσαι ο Άγιος του Θεού » .
42004035	Ο Ιησούς όμως το επιτίμησε λέγοντας : « Πάψε να μιλάς και βγες απ' αυτόν » . Τότε το δαιμόνιο , αφού τον σώριασε καταμεσής , βγήκε απ' αυτόν χωρίς να του προκαλέσει την παραμικρή βλάβη .
42004036	Κι όλοι έμειναν έκθαμβοι και συζητούσαν μεταξύ τους λέγοντας : « Τι σημαίνει ο λόγος αυτός ; Διότι με εξουσία και δύναμη προστάζει τα δαιμονικά πνεύματα κι εκείνα βγαίνουν ! » .
42004037	Και προκαλούνταν θόρυβος γύρω απ' αυτόν σε όλα τα μέρη της περιοχής .
42004038	Έπειτα σηκώθηκε κι έφυγε από τη συναγωγή και μπήκε στο σπίτι του Σίμωνα . Στο μεταξύ η πεθερά του Σίμωνα υπέφερε από υψηλό πυρετό και τον παρακάλεσαν γι' αυτήν .
42004039	Στάθηκε τότε στο προσκέφαλό της και επιτίμησε τον πυρετό κι ο πυρετός την άφησε . Και αμέσως σηκώθηκε εκείνη και τους υπηρετούσε .
42004040	Και την ώρα που έδυε ο ήλιος , όλοι όσοι είχαν αρρώστους με διάφορες παθήσεις , τους έφεραν σ' αυτόν , κι αυτός ακουμπώντας τα χέρια του πάνω στον καθένα ξεχωριστά , τους θεράπευσε .
42004041	Επίσης από πολλούς έβγαιναν και δαιμόνια κραυγάζοντας και λέγοντας : « Εσύ είσαι ο Χριστός , ο Γιος του Θεού ! » . Εκείνος όμως τα επιτιμούσε και δεν επέτρεπε σ' αυτά να μιλούνε , γιατί το ήξεραν πως αυτός είναι ο Χριστός .
42004042	Και όταν ξημέρωσε , βγήκε και πήγε σ' έναν ερημικό τόπο . Ο κόσμος όμως τον αναζητούσε . Έτσι , ήρθαν μέχρι εκεί που ήταν και προσπαθούσαν να τον αναγκάσουν να μη φύγει από κοντά τους .
42004043	Αλλ' εκείνος τους είπε : « Και στις άλλες πόλεις πρέπει να αναγγείλω το καλό μήνυμα της βασιλείας του Θεού , επειδή γι' αυτό έχω σταλθεί » .
42004044	Κι έτσι , συνέχιζε να κηρύττει στις συναγωγές της Γαλιλαίας .
42005001	Κάποτε , λοιπόν , καθώς αυτός στεκόταν δίπλα στη λίμνη της Γεννησαρέτ κι ο κόσμος συνωστιζόταν γύρω του ,
42005002	είδε δύο πλοία αραγμένα στην άκρη της λίμνης , ενώ οι ψαράδες είχαν βγει απ' αυτά και ξέπλεναν τα δίχτυα .
42005003	Μπήκε τότε σ' ένα από τα πλοία , που ήταν του Σίμωνα , και του ζήτησε να απομακρυνθεί λίγο από τη στεριά . Κι αφού κάθισε , δίδασκε τα πλήθη μέσα από το πλοίο .
42005004	Κι όταν σταμάτησε να μιλάει , είπε στο Σίμωνα : « Ξανοίξου στα βαθιά και ρίξτε τα δίχτυα σας για ψάρεμα » .
42005005	Αποκρίθηκε τότε ο Σίμωνας και του είπε : « Δάσκαλε , παρόλο που κοπιάσαμε όλη τη νύχτα , χωρίς να πιάσουμε τίποτε , όμως επειδή εσύ το λες , θα ρίξω το δίχτυ μου » .
42005006	Κι όταν το έκαναν , έπιασαν πολύ μεγάλο αριθμό ψαριών , τόσο που το δίχτυ τους σκιζόταν .
42005007	Κάλεσαν τότε με νεύματα τους συντρόφους τους , που βρίσκονταν στο άλλο πλοίο , να έρθουν και να τους δώσουν χέρι βοήθειας . Ήρθαν λοιπόν και γέμισαν και τα δύο πλοία σε σημείο που να βουλιάζουν .
42005008	Και σαν το είδε αυτό ο Σίμωνας Πέτρος , έπεσε στα γόνατα του Ιησού λέγοντας : « Απομακρύνσου από μένα , γιατί είμαι άνθρωπος αμαρτωλός , Κύριε ! » .
42005009	Διότι είχε κυριεύσει τρόμος αυτόν και όλους εκείνους που ήταν μαζί του , μπροστά στη θέα της ποσότητας των ψαριών που έπιασαν .
42005010	Το ίδιο συνέβη και με τον Ιάκωβο και τον Ιωάννη , τους γιους του Ζεβεδαίου , που ήταν συνέταιροι του Σίμωνα . Τότε ο Ιησούς είπε στο Σίμωνα : « Μη φοβάσαι . Από τώρα ανθρώπους θα κερδίζεις για τη ζωή » .
42005011	Τα άραξαν κατόπιν τα πλοία στη στεριά κι αφού τα παράτησαν όλα , τον ακολούθησαν .
42005012	Κάποτε πάλι , ενώ αυτός βρισκόταν σε μια πόλη , εμφανίστηκε ένας άνθρωπος γεμάτος λέπρα . Και σαν είδε τον Ιησού , έπεσε με το πρόσωπο στη γη και τον ικέτεψε λέγοντας : « Κύριε , αν θέλεις μπορείς να με καθαρίσεις » .
42005013	Κι ο Ιησούς απλώνοντας το χέρι του τον άγγιξε και είπε : « Θέλω , καθαρίσου » . Κι αμέσως εξαφανίστηκε απ' αυτόν η λέπρα » .
42005014	Τον πρόσταξε όμως ο Ιησούς να μην το πει σε κανέναν . « Μόνο πήγαινε » , του είπε , « να σε δει ο ιερέας και κάνε την προσφορά για τον καθαρισμό σου , όπως πρόσταξε ο Μωυσής για μαρτυρική απόδειξη σ' αυτούς » .
42005015	Όμως το νέο γι' αυτόν διαδιδόταν όλο και περισσότερο και μαζεύονταν πλήθη πολλά για να τον ακούνε μα και για να τους θεραπεύσει από τις αρρώστιες τους .
42005016	Στο μεταξύ εκείνος αποσυρόταν σε ερημικές τοποθεσίες και προσευχόταν .
42005017	Μια άλλη μέρα , καθώς αυτός δίδασκε , συνέβη κάτι άλλο , ενώ εκεί κάθονταν επίσης και Φαρισαίοι και νομοδιδάσκαλοι που είχαν έρθει από κάθε χωριό της Γαλιλαίας και της Ιουδαίας και από την Ιερουσαλήμ . Στο μεταξύ η δύναμη του Κυρίου ήταν τόση που θεράπευε τους ανθρώπους .
42005018	Εμφανίστηκαν λοιπόν μερικοί άντρες , οι οποίοι , επάνω σ' ένα κρεβάτι κουβαλούσαν κάποιον που ήταν παράλυτος και προσπαθούσαν να βρουν τρόπο να μπουν μέσα στο σπίτι και να τον αποθέσουν μπροστά του .
42005019	Επειδή όμως δε βρήκαν δίοδο εξαιτίας του πλήθους , ανέβηκαν στη στέγη και παραμερίζοντας μερικά κεραμίδια , τον κατέβασαν μαζί με το κρεβάτι καταμεσής , μπροστά στον Ιησού .
42005020	Κι εκείνος , σαν είδε την πίστη τους , είπε στον παράλυτο : « Άνθρωπε , σου έχουν συγχωρεθεί οι αμαρτίες σου » .
42005021	Τότε οι νομοδιδάσκαλοι και οι Φαρισαίοι άρχισαν να συλλογίζονται και να λένε : « Ποιος είναι αυτός , που λέει βλαστήμιες ; Ποιος μπορεί να συγχωρεί αμαρτίες παρά μονάχα ο Θεός ; » .
42005022	Ο Ιησούς όμως διέκρινε τους διαλογισμούς τους και απευθυνόμενος σ' αυτούς είπε : « Τι διαλογίζεστε μέσα στις καρδιές σας ;
42005023	Τι είναι ευκολότερο ; Το να πει κανείς : Σου έχουν συγχωρεθεί οι αμαρτίες σου , ή να πει : Σήκω και περπάτα ;
42005024	Για να μάθετε όμως πως ο Γιος του Ανθρώπου έχει εξουσία να συγχωρεί αμαρτίες πάνω στη γη » - είπε στον παράλυτο : « Σε σένα λέω , σήκω , πάρε το κρεβάτι σου και πήγαινε στο σπίτι σου » .
42005025	Με μιας τότε εκείνος σηκώθηκε μπροστά τους , πήρε το κρεβάτι πάνω στο οποίο ήταν ξαπλωμένος , και αναχώρησε για το σπίτι του δοξάζοντας το Θεό .
42005026	Κι όλους τους κατέλαβε θαυμασμός και γεμάτοι φόβο έλεγαν : « Είδαμε απίστευτα πράγματα σήμερα ! »
42005027	Ύστερα απ' αυτά βγήκε έξω και είδε έναν τελώνη που τον έλεγαν Λευί , να κάθεται στο τελωνείο , και του είπε : « Ακολούθα με » .
42005028	Κι εκείνος παρατώντας τα όλα , σηκώθηκε και τον ακολούθησε .
42005029	Ο Λευί λοιπόν , του έκανε μια μεγάλη δεξίωση στο σπίτι του . Υπήρχαν και πολλοί τελώνες και άλλοι , που παρακάθονταν μαζί τους στο τραπέζι .
42005030	Οι νομοδιδάσκαλοί τους όμως και οι Φαρισαίοι γόγγυζαν στους μαθητές του λέγοντας : « Γιατί τρώτε και πίνετε μαζί με τελώνες και αμαρτωλούς ; » .
42005031	Αποκρίθηκε τότε ο Ιησούς και τους είπε : « Δεν είναι οι υγιείς που χρειάζονται γιατρό , αλλά οι άρρωστοι .
42005032	Δεν ήρθα να καλέσω δικαίους , αλλά αμαρτωλούς σε μετάνοια » .
42005033	Τότε εκείνοι του είπαν : « Γιατί οι μαθητές του Ιωάννη νηστεύουν συχνά και προσεύχονται , όπως και οι μαθητές των Φαρισαίων , ενώ οι δικοί σου τρώνε και πίνουν ; » . Κι εκείνος τους απάντησε :
42005034	« Μήπως μπορείτε τους προσκαλεσμένους στο γάμο να τους αναγκάσετε να νηστεύουν όσον καιρό είναι μαζί τους ο γαμπρός ;
42005035	Θα έρθουν όμως μέρες που θα αποσυρθεί από ανάμεσά τους ο γαμπρός , οπότε και θα νηστέψουν τις μέρες εκείνες » .
42005036	Τους έλεγε επίσης και την παραβολή πως : « Κανένας δε βάζει για μπάλωμα ένα κομμάτι καινούργιου υφάσματος , που δεν έχει καν μουσκευθεί , σ' ένα παλιό ρούχο , γιατί διαφορετικά και το καινούργιο ύφασμα θα το έχει καταστρέψει και στο παλιό ρούχο δε θα ταιριάζει το μπάλωμα που θα έχει αφαιρεθεί από το καινούργιο ύφασμα .
42005037	Κι ούτε βάζει κανένας φρέσκο κρασί σε παλιά ασκιά , γιατί αλλιώς το φρέσκο κρασί θα σκίσει τα ασκιά , οπότε και το κρασί θα χυθεί και τα ασκιά θα καταστραφούνε .
42005038	Πρέπει , επομένως , το φρέσκο κρασί να τοποθετείται σε καινούργια ασκιά , οπότε διατηρούνται και τα δυο .
42005039	Και κανένας δε θέλει φρέσκο κρασί αμέσως μετά που έχει πιει παλιό , γιατί λέει πως το παλιό είναι καλύτερο » .
42006001	Μια άλλη μέρα , που ήταν το αμέσως επόμενο Σάββατο μετά το Πάσχα , ο Ιησούς περνούσε ανάμεσα από τα σπαρτά . Στο μεταξύ οι μαθητές του αποφλοίωναν τα στάχυα τρίβοντάς τα με τα χέρια τους κι έτρωγαν .
42006002	Τότε μερικοί από τους Φαρισαίους τους είπαν : Γιατί κάνετε κάτι που δεν επιτρέπεται το Σάββατο ; » .
42006003	Κι αποκρίθηκε σ' αυτούς ο Ιησούς και είπε : « Μα δε διαβάσατε ούτε αυτό που έκανε ο Δαβίδ , όταν πείνασε ο ίδιος κι εκείνοι που ήταν μαζί του ;
42006004	Πώς δηλαδή μπήκε στο ναό του Θεού και πήρε κι έφαγε τους άρτους της προθέσεως κι έδωσε και σ' εκείνους που ήταν μαζί του , παρόλο που δεν επιτρέπεται να τους τρώνε παρά μονάχα οι ιερείς ; » .
42006005	Και τους τόνιζε πως : « Ο Γιος του Ανθρώπου είναι και του Σαββάτου ο Κύριος » .
42006006	Ένα άλλο Σάββατο , πάλι , μπήκε ο Ιησούς στη συναγωγή και δίδασκε . Εκεί υπήρχε κι ένας άνθρωπος , που το δεξί του χέρι ήταν παράλυτο .
42006007	Τον παρακολουθούσαν λοιπόν οι νομοδιδάσκαλοι και οι Φαρισαίοι να δουν αν θα κάνει θεραπεία τη μέρα του Σαββάτου , για να βρουν αφορμή να τον κατηγορήσουν .
42006008	Εκείνος όμως γνωρίζοντας τους διαλογισμούς τους , λέει στον άνθρωπο με το παράλυτο χέρι : « Σήκω και στάσου στη μέση » . Κι εκείνος σηκώθηκε και στάθηκε .
42006009	Τους είπε τότε ο Ιησούς : « Θα σας ρωτήσω κάτι . Τι επιτρέπεται την ημέρα του Σαββάτου ; Να κάνει κανείς καλό ή κακό ; Να σώσει μια ζωή ή να καταστρέψει ; » .
42006010	Κι αφού τους κοίταξε γύρω γύρω όλους , είπε στον παράλυτο : « Τέντωσε το χέρι σου » . Κι εκείνος υπάκουσε και ξανάγινε γερό το χέρι του σαν το άλλο .
42006011	Μα εκείνοι έγιναν έξω φρενών και συζητούσαν μεταξύ τους να δουν τι θα μπορούσαν να κάνουν στον Ιησού .
42006012	Εκείνες τις μέρες , λοιπόν , αποσύρθηκε ο Ιησούς στο βουνό για να προσευχηθεί . Κι εκεί προσευχόταν στο Θεό μένοντας άγρυπνος όλη τη νύχτα .
42006013	Και όταν ξημέρωσε , φώναξε κοντά του τους μαθητές του κι απ' αυτούς διάλεξε δώδεκα , τους οποίους και ονόμασε αποστόλους :
42006014	Το Σίμωνα , που τον ονόμασε Πέτρο και τον αδελφό του τον Ανδρέα , τον Ιάκωβο και τον Ιωάννη , το Φίλιππο και το Βαρθολομαίο ,
42006015	το Ματθαίο και το Θωμά , τον Ιάκωβο το γιο του Αλφαίου και το Σίμωνα , που λεγόταν Ζηλωτής ,
42006016	τον Ιούδα το γιο του Ιακώβου και τον Ιούδα τον Ισκαριώτη , ο οποίος και έγινε προδότης .
42006017	Κατόπιν κατέβηκε μαζί τους και στάθηκε σε μια πεδιάδα , όπου υπήρχε μεγάλος αριθμός μαθητών του και μεγάλο πλήθος λαού απ' όλη την Ιουδαία και την Ιερουσαλήμ και τις παράλιες περιοχές της Τύρου και της Σιδώνας , που ήρθαν για να τον ακούσουν και να γιατρευτούν από τις αρρώστιές τους .
42006018	Επίσης ήρθαν κι εκείνοι που ενοχλούνταν από δαιμονικά πνεύματα , οι οποίοι και θεραπεύονταν .
42006019	Κι όλος ο κόσμος επιδίωκε να τον αγγίξει , γιατί έβγαινε απ' αυτόν μια δύναμη που τους γιάτρευε όλους .
42006020	Τότε αυτός κοιτώντας στους μαθητές του είπε : « Μακάριοι εσείς οι φτωχοί , γιατί δική σας είναι η βασιλεία του Θεού .
42006021	» Μακάριοι εσείς που τώρα πεινάτε , γιατί σε σας θα δοθεί να χορτάσετε . » Μακάριοι εσείς που τώρα κλαίτε , γιατί θα γελάσετε .
42006022	» Μακάριοι είστε , όταν σας μισήσουν οι άνθρωποι κι όταν σας αφορίσουν και σας περιγελάσουν και δυσφημίσουν τ' όνομά σας , επειδή πιστεύετε στο Γιο του Ανθρώπου .
42006023	Χαρείτε την ημέρα εκείνη και σκιρτήστε , γιατί , πράγματι μεγάλος είναι ο μισθός σας στον ουρανό ! Άλλωστε τα ίδια έκαναν στους προφήτες οι πρόγονοί τους .
42006024	» Μα αλίμονο σε σας τους πλούσιους , γιατί όλη κι όλη η παρηγοριά σας είναι αυτή που ήδη απολαμβάνετε .
42006025	» Αλίμονο σε σας που τώρα είστε χορτάτοι , γιατί θα πεινάσετε . » Αλίμονο σε σας που τώρα γελάτε , γιατί θα πενθήσετε και θα κλάψετε .
42006026	» Αλίμονο σε σας , όταν όλοι οι άνθρωποι σας επαινούν , γιατί τα ίδια έκαναν και στους ψευδοπροφήτες οι πρόγονοί τους .
42006027	» Αλλά σε σας που μ' ακούτε λέω : Να αγαπάτε τους εχθρούς σας , να κάνετε καλό σ' εκείνους που σας μισούνε ,
42006028	» να ευλογείτε εκείνους που σας καταριούνται και να προσεύχεστε για εκείνους που σας προσβάλλουν .
42006029	» Σ' εκείνον που σε χτυπά στο ένα μάγουλο , γύριζέ του και το άλλο κι εκείνον που σου παίρνει το πανωφόρι μην τον εμποδίσεις να σου πάρει και το πουκάμισο .
42006030	» Στον καθένα που σου ζητάει δίνε , και από εκείνον που παίρνει τα δικά σου , πίσω μην τα ζητάς .
42006031	Κι όπως θέλετε να σας συμπεριφέρονται οι άνθρωποι , έτσι ακριβώς να τους συμπεριφέρεστε κι εσείς .
42006032	Άλλωστε , αν αγαπάτε μόνο εκείνους που σας αγαπούνε , τότε ποια είναι η χάρη που σας έχει δοθεί ; Γιατί και οι αμαρτωλοί αγαπούν εκείνους που τους αγαπάνε .
42006033	Και αν κάνετε καλό μόνο σ' εκείνους που σας κάνουν καλό , ποια είναι η χάρη που σας έχει δοθεί ; Γιατί το ίδιο κάνουν και οι αμαρτωλοί .
42006034	Κι αν δανείζετε σ' εκείνους από τους οποίους ελπίζετε να ξαναπάρετε , ποια είναι η χάρη που σας έχει δοθεί ; Γιατί και οι αμαρτωλοί δανείζουν σε αμαρτωλούς για να τύχουν την ίδια μεταχείριση .
42006035	Αντίθετα , ν' αγαπάτε τους εχθρούς σας και να κάνετε το καλό και να δανείζετε χωρίς να ελπίζετε οτιδήποτε , και θα είναι ο μισθός σας μεγάλος και θα γίνετε γιοι του Υψίστου , γιατί αυτός φέρεται με έλεος στους αχάριστους και στους κακόβουλους .
42006036	Να είστε λοιπόν σπλαχνικοί , όπως είναι σπλαχνικός ο Πατέρας σας » .
42006037	« Επίσης μην κρίνετε και ποτέ δε θα κριθείτε . Μην καταδικάζετε και ποτέ δε θα καταδικαστείτε . Ελευθερώνετε και θα ελευθερωθείτε .
42006038	Δίνετε και θα σας δοθεί . Μερίδα ολόγιομη , χωρίς καθόλου κενά και ξέχειλη θα δώσουν στην αγκαλιά σας , γιατί με το ίδιο μέτρο που μετράτε θα μετρηθεί και για σας » .
42006039	Και τους είπε ένα παράδειγμα : « Μπορεί μήπως ένας τυφλός να οδηγεί άλλον τυφλό ; Δε θα πέσουν και οι δυο σε κάποιο λάκκο ;
42006040	Δεν υπάρχει μαθητής ανώτερος από το δάσκαλό του , μα ο καθένας που θα έχει καταρτιστεί , θα είναι σαν το δάσκαλό του .
42006041	« Και γιατί τάχα βλέπεις την αγκίδα στο μάτι του αδελφού σου , ενώ το δοκάρι που υπάρχει στο δικό σου το μάτι δεν το αντιλαμβάνεσαι ;
42006042	Ή πώς μπορείς να λες στον αδελφό σου : Αδελφέ άφησε να βγάλω την αγκίδα που υπάρχει στο μάτι σου , εσύ , που δε βλέπεις το δοκάρι στο δικό σου το μάτι ; Υποκριτή ! Βγάλε πρώτα το δοκάρι από το μάτι σου και τότε θα διακρίνεις καθαρά για να βγάλεις την αγκίδα , που βρίσκεται στο μάτι του αδελφού σου » .
42006043	« Άλλωστε , δεν υπάρχει δέντρο καλό που να παράγει καρπό κακό , ούτε δέντρο κακό που να παράγει καρπό καλό .
42006044	Έτσι , λοιπόν , το κάθε δέντρο από το δικό του τον καρπό αναγνωρίζεται , γιατί δε μαζεύουν σύκα από αγκαθιές κι ούτε από βατομουριά τρυγούν σταφύλια .
42006045	Ο καλός άνθρωπος , από το καλό απόθεμα της καρδιάς του βγάζει το καλό , και ο κακός άνθρωπος από το κακό απόθεμα της καρδιάς του βγάζει το κακό . Γιατί από το περίσσευμα της καρδιάς του μιλάει το στόμα του » .
42006046	« Και γιατί τάχα με προσφωνείτε : Κύριε , Κύριε , αφού δεν εφαρμόζετε αυτά που λέω ;
42006047	Όποιος έρχεται σε μένα και ακούει τα λόγια μου και τα εφαρμόζει στην πράξη , θα σας φανερώσω με ποιον μοιάζει .
42006048	Μοιάζει μ' έναν άνθρωπο που χτίζει σπίτι , και που έσκαψε βαθιά κι έβαλε τα θεμέλια πάνω σε βράχο . Και σαν έγινε πλημμύρα και το ποτάμι χτύπησε με ορμή στο σπίτι εκείνο , δεν μπόρεσε να το σαλέψει , γιατί ήταν θεμελιωμένο επάνω στο βράχο .
42006049	Απεναντίας , εκείνος που άκουσε τα λόγια μου και δεν τα εφάρμοσε στην πράξη , μοιάζει με άνθρωπο που έχτισε σπίτι επάνω στο χώμα χωρίς θεμέλια , στο οποίο χτύπησε με ορμή το ποτάμι κι αμέσως γκρεμίστηκε , και το γκρέμισμα του σπιτιού εκείνου υπήρξε ολοκληρωτικό » .
42007001	Κι αφού πια τελείωσε ο Ιησούς όλη τη διδαχή του στο λαό που τον άκουγε , μπήκε στην Καπερναούμ .
42007002	Στο μεταξύ εκεί βρισκόταν άρρωστος και ετοιμοθάνατος ο δούλος ενός εκατόνταρχου , που ήταν πολύ αγαπητός στον κύριό του .
42007003	Σαν άκουσε , λοιπόν , ο εκατόνταρχος για τον Ιησού , του έστειλε μερικούς από τους πρεσβυτέρους των Ιουδαίων παρακαλώντας τον να έρθει και να σώσει το δούλο του .
42007004	Κι εκείνοι , όταν έφτασαν κοντά στον Ιησού , τον παρακαλούσαν θερμά , λέγοντας πως « είναι άξιος εκείνος για τον οποίο θα προσφέρεις την εξυπηρέτηση αυτή » .
42007005	« Γιατί αγαπάει το έθνος μας » , του είπαν , « και τη συναγωγή μας αυτός μας την έχτισε » .
42007006	Στο μεταξύ ο Ιησούς προχωρούσε μαζί τους . Κι ενώ δεν απείχε πια μακριά από το σπίτι , του έστειλε ο εκατόνταρχος φίλους του , λέγοντάς του : « Κύριε , μην υποβάλλεσαι στον κόπο , γιατί δεν είμαι άξιος να μπεις στο σπίτι μου .
42007007	Γι' αυτό άλλωστε ούτε και τον εαυτό μου θεώρησα άξιο να έρθω σε σένα . Μα ένα λόγο πες μονάχα και θα γιατρευτεί ο γιος μου .
42007008	Γιατί κι εγώ είμαι άνθρωπος που βρίσκομαι κάτω από εξουσία κι έχω επίσης στρατιώτες στις διαταγές μου , και λέω στον έναν : Πήγαινε , και πηγαίνει . Και στον άλλον : Έλα , κι έρχεται . Και στο δούλο μου : Κάνε τούτο , και το κάνει » .
42007009	Και σαν τ' άκουσε αυτά ο Ιησούς τον θαύμασε , κι αφού στράφηκε στο πλήθος που τον ακολουθούσε , είπε : « Σας λέω πως ούτε ανάμεσα στους Ισραηλίτες δε βρήκα τόση πίστη » .
42007010	Κι όταν οι απεσταλμένοι γύρισαν στο σπίτι , βρήκαν τον άρρωστο δούλο θεραπευμένο .
42007011	Ύστερα απ' αυτό ξεκίνησε για μια πόλη που λέγεται Ναΐν . Μαζί του πήγαιναν και αρκετοί από τους μαθητές του και κόσμος πολύς .
42007012	Τότε , την ώρα ακριβώς που πλησίαζαν την πύλη της πόλης , συνάντησαν μια νεκροπομπή . Ο νεκρός ήταν μοναχογιός της μητέρας του , κι αυτή ήταν χήρα . Μαζί της ήταν επίσης και αρκετός κόσμος από την πόλη .
42007013	Και σαν την είδε ο Κύριος , την σπλαχνίστηκε και της είπε : « Μην κλαις » !
42007014	Πλησίασε κατόπιν και άγγιξε τη σορό , κι εκείνοι που κουβαλούσαν το φέρετρο σταμάτησαν . Τότε είπε : « Νεαρέ , σε σένα λέω : Σήκω » !
42007015	Κι ο νεκρός ανακάθισε κι άρχισε να μιλάει ! Και τον παρέδωσε ο Ιησούς στη μητέρα του .
42007016	Όλους τότε τους κυρίευσε φόβος και δόξαζαν το Θεό λέγοντας : « Μεγάλος προφήτης εμφανίστηκε ανάμεσά μας ! » . Κι επίσης : « Ο Θεός επισκέφθηκε το λαό του ! » .
42007017	Και διαδόθηκε η φήμη αυτή για τον Ιησού σ' ολόκληρη την Ιουδαία και σε όλα τα περίχωρα .
42007018	Για όλα αυτά πληροφόρησαν και τον Ιωάννη οι μαθητές του .
42007019	Φώναξε τότε ο Ιωάννης δύο από τους μαθητές του και τους έστειλε στον Ιησού με το ερώτημα : « Εσύ είσαι ο Μεσσίας που είναι να έρθει ή περιμένουμε άλλον ; » .
42007020	Ήρθαν λοιπόν σ' αυτόν οι άντρες και του είπαν : « Ο Ιωάννης ο Βαφτιστής μας έχει στείλει σε σένα , και ρωτάει : Εσύ είσαι ο Μεσσίας , που είναι να έρθει , ή περιμένουμε άλλον ; » .
42007021	Τότε ο Ιησούς , την ίδια εκείνη ώρα , θεράπευσε πολλούς από αρρώστιες και δεινά και δαιμονικά πνεύματα και σε πολλούς τυφλούς χάρισε το φως τους .
42007022	Αποκρίθηκε κατόπιν ο Ιησούς και τους είπε : « Πηγαίνετε και διηγηθείτε στον Ιωάννη αυτά που είδατε και ακούσατε : Τυφλοί ξαναβλέπουν , κουτσοί περπατάνε , λεπροί καθαρίζονται , κουφοί ακούνε , νεκροί ανασταίνονται , φτωχοί ακούν χαρμόσυνο μήνυμα .
42007023	Και μακάριος είναι εκείνος που η πίστη του σε μένα δε θα κλονιστεί από αμφιβολία » .
42007024	Κι όταν πια έφυγαν οι απεσταλμένοι του Ιωάννη , άρχισε να λέει στον κόσμο για τον Ιωάννη : « Τι βγήκατε να δείτε στην έρημο ;
42007025	Καλάμι που σαλεύεται από τον άνεμο ; Αλλά τι βγήκατε τότε να δείτε ; Άνθρωπο ντυμένο με ρούχα αριστοκρατικά ; Μα να ! Αυτοί που λαμπροντύνονται και ζούν αρχοντικά , στα βασιλικά παλάτια βρίσκονται .
42007026	Αλλά τότε ; Τι βγήκατε να δείτε ; Προφήτη ; Ναί , σας λέω , και μάλιστα πολύ ανώτερον από προφήτη !
42007027	Αυτός είναι εκείνος , για τον οποίο έχει γραφτεί : Δες ! Εγώ στέλνω τον αγγελιαφόρο μου πριν από σένα κι αυτός θα προετοιμάσει το δρόμο που 'ναι να διαβείς .
42007028	Γιατί σας βεβαιώνω πως ανάμεσα σε όλους τους προφήτες που γέννησαν οι γυναίκες , μεγαλύτερος από τον Ιωάννη το Βαφτιστή δεν υπάρχει κανένας . Κι όμως ο μικρότερος στη βασιλεία του Θεού είναι μεγαλύτερος απ' αυτόν » .
42007029	Και όλος ο λαός καθώς και οι τελώνες βαφτίστηκαν από τον Ιωάννη , όταν τον άκουσαν , αναγνωρίζοντας έτσι το Θεό .
42007030	Όμως οι Φαρισαίοι και οι νομοδιδάσκαλοι με το να μη βαφτιστούν απ' αυτόν , παράβηκαν το θέλημα του Θεού .
42007031	Με ποιον , λοιπόν , να παρομοιάσω τους ανθρώπους της γενιάς αυτής ; Και με ποιον μοιάζουν ;
42007032	Μοιάζουν με παιδιά που κάθονται κατά ομάδες σ' έναν δημόσιο χώρο και φωνάζουν η μια ομάδα στην άλλη και λένε : Φλογέρα σας παίξαμε και δε χορέψατε . Σας μοιρολογήσαμε και δεν κλάψατε .
42007033	Γιατί , ήρθε ο Ιωάννης ο Βαφτιστής χωρίς ούτε ψωμί να τρώει ούτε κρασί να πίνει και λέτε : Δαιμονισμένος είναι .
42007034	Ήρθε ο Γιος του Ανθρώπου , που και τρώει και πίνει , και λέτε : Να ένας άνθρωπος καλοφαγάς και κρασοπότης , φίλος τελωνών και αμαρτωλών .
42007035	Και δικαιώθηκε έτσι η σοφία απ' όλα τα παιδιά της » .
42007036	Κάποτε πάλι , ένας από τους Φαρισαίους τον προσκαλούσε να φάει μαζί του . Μπήκε , λοιπόν , στο σπίτι του Φαρισαίου και κάθισε στο τραπέζι .
42007037	Σ' αυτή την πόλη υπήρχε και μια γυναίκα που ήταν αμαρτωλή , και η οποία μόλις έμαθε πως ο Ιησούς τρώει στο σπίτι του Φαρισαίου , έφερε ένα αλαβάστρινο δοχείο με μύρο ,
42007038	κι αφού στάθηκε πίσω , κοντά στα πόδια του , κλαίγοντας , άρχισε με τα δάκρυά της να βρέχει τα πόδια του και με τα μαλλιά της τα σφούγγιζε . Και καταφιλούσε τα πόδια του και τα άλειφε με το μύρο .
42007039	Και σαν το είδε αυτό ο Φαρισαίος που τον είχε καλέσει , έκανε μέσα του τη σκέψη : « Αν αυτός ήταν προφήτης , θα ήξερε ποια και τι είδους γυναίκα είναι αυτή που τον αγγίζει , γιατί είναι αμαρτωλή » .
42007040	Του μίλησε τότε ο Ιησούς και του είπε : « Σίμωνα , έχω κάτι να σου πω » . Κι εκείνος του λέει : « Δάσκαλε , πες μου » .
42007041	« Δύο άνθρωποι χρωστούσαν σ' ένα δανειστή τους . Ο ένας χρωστούσε πεντακόσια δηνάρια κι ο άλλος πενήντα .
42007042	Επειδή όμως δεν είχαν να τα εξοφλήσουν , τα χάρισε και στους δύο . Για πες μου , λοιπόν , ποιος από τους δύο θα τον αγαπήσει περισσότερο ; » .
42007043	Κι αποκρίθηκε ο Σίμων και είπε : « Υποθέτω , εκείνος στον οποίο χάρισε τα περισσότερα » . Κι ο Ιησούς του είπε : « Ορθά έκρινες » .
42007044	Κατόπιν , αφού στράφηκε στη γυναίκα , είπε στο Σίμωνα : « Βλέπεις αυτή τη γυναίκα ; Στο σπίτι σου μπήκα , και νερό για το πλύσιμο των ποδιών μου δε μου έδωσες . Αυτή όμως με τα δάκρυά της έβρεξε τα πόδια μου και με τα μαλλιά του κεφαλιού της τα σφούγγισε .
42007045	Ένα φίλημα δε μου έδωσες , αυτή όμως από την ώρα που μπήκα , δεν έπαψε να μου καταφιλάει τα πόδια . Με λάδι το κεφάλι μου δεν το άλειψες ,
42007046	αυτή όμως με μύρο άλειψε τα πόδια μου .
42007047	Γι' αυτό σου λέω πως έχουν συγχωρεθεί οι αμαρτίες της οι πολλές , γιατί αγάπησε πολύ . Σε όποιον όμως συγχωρείται λίγο , λίγο αγαπάει » .
42007048	Κατόπιν είπε στη γυναίκα : « Οι αμαρτίες σου έχουν συγχωρεθεί » .
42007049	Άρχισαν τότε εκείνοι που έτρωγαν μαζί του να λένε μεταξύ τους : « Ποιος τάχα είναι αυτός , που ακόμα και αμαρτίες συγχωρεί ; »
42007050	Είπε ακόμα στη γυναίκα : « Η πίστη σου σε έσωσε . Πήγαινε και έχε ειρήνη » .
42008001	Ύστερα απ' αυτά , λοιπόν , ο Ιησούς περιόδευε σε κάθε πόλη και σε κάθε χωριό κηρύττοντας και εξαγγέλλοντας το χαρμόσυνο μήνυμα της βασιλείας του Θεού . Τον συνόδευαν επίσης οι δώδεκα μαθητές του
42008002	και μερικές γυναίκες που είχαν θεραπευτεί από δαιμονικά πνεύματα και αρρώστιες , όπως η Μαρία , που την έλεγαν Μαγδαληνή , από την οποία είχε βγάλει εφτά δαιμόνια ,
42008003	η Ιωάννα η γυναίκα του Χουζά , που ήταν διαχειριστής του Ηρώδη , η Σουσάννα και πολλές άλλες που τον φρόντιζαν προσφέροντας από τα υπάρχοντά τους .
42008004	Κάποτε πάλι , όταν άρχισε να συγκεντρώνεται κόσμος πολύς και να καταφθάνουν κοντά του από κάθε πόλη , τους είπε παραβολικά :
42008005	« Βγήκε ο σπορέας να σπείρει το σπόρο του και καθώς έσπερνε , ένα μέρος από το σπόρο έπεσε δίπλα στο δρόμο και καταπατήθηκε , και τα πουλιά τ' ουρανού το κατέφαγαν .
42008006	Κι άλλο έπεσε πάνω σε πετρώδες έδαφος και μόλις φύτρωσε ξεράθηκε , γιατί δεν είχε υγρασία .
42008007	Κι άλλο έπεσε ανάμεσα στ' αγκάθια , τα οποία φύτρωσαν μαζί του και το κατέπνιξαν .
42008008	Κι άλλο έπεσε στο έδαφος το γόνιμο και φύτρωσε κι απέδωσε καρπό εκατονταπλάσιο » . Και καθώς τα έλεγε αυτά , υψώνοντας τη φωνή του , τόνιζε : « Όποιος έχει αυτιά για ν' ακούει , ας τ' ακούει » !
42008009	Οι μαθητές του λοιπόν , του υπέβαλλαν ερωτήσεις λέγοντάς του : « Τι σημαίνει η παραβολή αυτή ; » .
42008010	Κι εκείνος τους είπε : « Σε σας έχει δοθεί το προνόμιο να γνωρίσετε τα μυστήρια της βασιλείας του Θεού , ενώ στους άλλους αναπτύσσονται με παραβολές , έτσι που , ενώ βλέπουν να μη διακρίνουν κι ενώ ακούν να μην καταλαβαίνουν » .
42008011	« Και είναι τούτη η σημασία της παραβολής : Ο σπόρος είναι ο Λόγος του Θεού .
42008012	Οι σπόροι που έπεσαν στην άκρη του δρόμου είναι εκείνοι που άκουσαν , αλλ' έρχεται κατόπιν ο διάβολος και αφαιρεί το λόγο από τις καρδιές τους , για να μην πιστέψουν και σωθούνε .
42008013	Οι σπόροι πάλι , που έπεσαν πάνω στην πέτρα είναι εκείνοι που , όταν ακούσουν , δέχονται με χαρά το λόγο . Αυτοί όμως δεν έχουν ρίζα κι ενώ πιστεύουν προσωρινά , κατόπιν , σε καιρό πειρασμού , απομακρύνονται .
42008014	Οι σπόροι επίσης που έπεσαν πάνω στα αγκάθια , είναι εκείνοι που άκουσαν , αλλά επειδή ζουν κάτω από μέριμνες και πλούτο και απολαύσεις της ζωής , καταπνίγονται και δεν καρποφορούν .
42008015	Και οι σπόροι που έπεσαν στο γόνιμο έδαφος είναι εκείνοι που , επειδή με καλή και αγαθή καρδιά άκουσαν το λόγο , τον κρατούν και καρποφορούν υπομονετικά » .
42008016	« Κανένας , πάντως , όταν ανάψει ένα λυχνάρι , δεν το καλύπτει με κάποιο σκεύος κι ούτε το βάζει κάτω από το κρεβάτι , αλλά το τοποθετεί πάνω στο λυχνοστάτη για να βλέπουν το φως εκείνοι που μπαίνουν μέσα .
42008017	Δεν υπάρχει , άλλωστε , κρυφό πράγμα , που δε θα φανερωθεί , ούτε μυστικό , που δε θα μαθευτεί και δε θα έρθει στο φως . Προσέχετε λοιπόν με τι διάθεση ακούτε ,
42008018	γιατί όποιος έχει θα του δοθεί , αλλ' όποιος δεν έχει , κι εκείνο που πιστεύει πως έχει , θα του αφαιρεθεί » .
42008019	Ήρθαν κάποτε η μητέρα και τ' αδέλφια του Ιησού στο μέρος που βρισκόταν , αλλά δεν μπορούσαν να τον πλησιάσουν εξαιτίας του όχλου .
42008020	Του το ανάγγειλαν λοιπόν μερικοί λέγοντας : « Η μητέρα σου και τ' αδέλφια σου ήρθαν και στέκονται έξω θέλοντας να σε δούνε » . Αποκρίθηκε τότε εκείνος και τους είπε :
42008021	« Μητέρα μου και αδέλφια μου είναι αυτοί που ακούν το Λόγο του Θεού και τον εφαρμόζουν » .
42008022	Κάποια άλλη μέρα πάλι , ο Ιησούς μπήκε στο πλοίο μαζί με τους μαθητές του και τους είπε : « Ας περάσουμε στην απέναντι όχθη της λίμνης » , κι απέπλευσαν .
42008023	Κι ενώ έπλεαν , ο Ιησούς αποκοιμήθηκε . Ξέσπασε όμως ανεμοθύελλα στη λίμνη και το πλοίο γέμιζε νερά έτσι που κινδύνευαν .
42008024	Τον πλησίασαν λοιπόν και τον ξύπνησαν λέγοντας : « Δάσκαλε ! Δάσκαλε , χανόμαστε ! » . Σηκώθηκε τότε εκείνος και επιτίμησε τον άνεμο και τη φουρτούνα , κι αυτά σταμάτησαν κι έγινε γαλήνη !
42008025	Έπειτα τους είπε : « Πού είναι η πίστη σας ; » . Κι εκείνους τους κυρίευσε φόβος κι απορημένοι έλεγαν μεταξύ τους : « Μα ποιος λοιπόν είναι αυτός , που και τους ανέμους και τα νερά προστάζει και τον υπακούνε ; »
42008026	Έφτασαν τότε με το πλοίο στην περιοχή των Γαδαρηνών , που βρίσκεται απέναντι από τη Γαλιλαία .
42008027	Και όταν βγήκε στη στεριά , τον συνάντησε ένας άντρας από την πόλη , που κατεχόταν από δαιμόνια για αρκετά χρόνια και δε φορούσε ρούχα ούτε έμενε σε σπίτι , αλλά στα μνήματα .
42008028	Σαν είδε λοιπόν τον Ιησού κι αφού έβγαλε μια κραυγή , έπεσε μπροστά στα πόδια του και με δυνατή φωνή είπε : « Τι σχέση έχω εγώ μαζί σου , Ιησού , Γιε του Θεού του Υψίστου ; Σε παρακαλώ μη με βασανίσεις » .
42008029	( Γιατί είχε προστάξει ο Ιησούς το δαιμονικό πνεύμα να βγει από τον άνθρωπο , τον οποίο είχε θέσει στην εξουσία του από πολλά χρόνια , και τον οποίο , παρόλο που προσπαθούσαν να τον περιορίσουν δένοντάς τον με αλυσίδες και περδούκλες , αυτός έσπαζε τα δεσμά του και παρασερνόταν από το δαιμόνιο στις ερημιές . )
42008030	Τον ρώτησε τότε ο Ιησούς : « Ποιο είναι τ' όνομά σου ; » . Κι εκείνος απάντησε : « Λεγεών » , γιατί είχαν μπει μέσα του πολλά δαιμόνια .
42008031	Κι εκείνα τον παρακαλούσαν να μην τα διατάξει να πάνε στην άβυσσο .
42008032	Στο μεταξύ υπήρχε εκεί κι ένα κοπάδι από πολλούς χοίρους , που έβοσκαν στο βουνό . Τον παρακαλούσαν , λοιπόν , τα δαιμόνια , να τους επιτρέψει να μπούν στους χοίρους , κι εκείνος τους το επέτρεψε .
42008033	Έτσι , βγήκαν τα δαιμόνια από τον άνθρωπο και μπήκαν στους χοίρους . Όρμησε τότε το κοπάδι στον γκρεμό και πνίγηκε στη λίμνη .
42008034	Και όταν είδαν οι βοσκοί αυτό που συνέβη , έφυγαν και το αφηγήθηκαν στην πόλη και στη γύρω περιοχή .
42008035	Βγήκαν τότε οι κάτοικοι να δουν αυτό που έγινε και ήρθαν κοντά στον Ιησού , όπου βρήκαν τον άνθρωπο , από τον οποίο είχαν βγει τα δαιμόνια , να είναι ντυμένος και να φέρεται λογικά και να κάθεται κοντά στα πόδια του Ιησού , και φοβήθηκαν .
42008036	Τους αφηγήθηκαν ακόμα οι αυτόπτες μάρτυρες πώς σώθηκε ο δαιμονισμένος .
42008037	Τότε όλο το πλήθος , που ήταν από την περιοχή των Γαδαρηνών , τον παρακάλεσε να απομακρυνθεί απ' αυτούς , γιατί τους είχε κυριεύσει μεγάλος φόβος . Κι εκείνος μπήκε στο πλοίο και επέστρεψε πίσω .
42008038	Μα ο άνθρωπος , από τον οποίο είχαν βγει τα δαιμόνια , τον ικέτευε να μείνει μαζί του . Ο Ιησούς όμως τον έστειλε σπίτι του λέγοντας :
42008039	« Γύρνα στο σπίτι σου και να διηγείσαι τα όσα σου έκανε ο Θεός » . Έφυγε τότε εκείνος διαλαλώντας σε όλη την πόλη αυτά που του έκανε ο Ιησούς .
42008040	Στο μεταξύ , όταν ο Ιησούς επέστρεψε , τον υποδέχτηκε ο λαός , γιατί όλοι τον καρτερούσαν .
42008041	Ήρθε τότε κάποιος , που λεγόταν Ιάειρος και ο οποίος ήταν άρχοντας της συναγωγής , κι έπεσε στα πόδια του Ιησού και τον παρακαλούσε να επισκεφτεί το σπίτι του ,
42008042	γιατί είχε μια μοναχοκόρη , ηλικίας δώδεκα χρόνων περίπου , κι αυτή πέθαινε . Και καθώς αυτός προχωρούσε , τον συμπίεζαν τα πλήθη .
42008043	Και μια γυναίκα , που είχε αιμορραγία δώδεκα χρόνια , και η οποία είχε ξοδέψει όλο το βιος της στους γιατρούς , χωρίς να κατορθώσει να βρει τη γιατρειά της από κανέναν ,
42008044	πλησίασε από πίσω και άγγιξε την άκρη του ρούχου του , κι αμέσως η αιμορραγία της σταμάτησε !
42008045	Τότε ο Ιησούς είπε : Ποιος είναι αυτός που με άγγιξε ; » . Κι επειδή όλοι αρνιόνταν , του είπε ο Πέτρος , καθώς κι εκείνοι που ήταν μαζί του : « Δάσκαλε , οι όχλοι σε συμπιέζουν και σε θλίβουν , και ρωτάς : Ποιος είναι αυτός που με άγγιξε ; » .
42008046	Αλλ' ο Ιησούς είπε : « Κάποιος με άγγιξε , γιατί το ένιωσα εγώ που βγήκε δύναμη από μένα » .
42008047	Τότε η γυναίκα , σαν είδε ότι δεν έμεινε απαρατήρητη , παρουσιάστηκε τρέμοντας κι αφού έπεσε στα πόδια του , του είπε μπροστά σε όλο το λαό για ποιο λόγο τον άγγιξε και ότι γιατρεύτηκε μεμιάς .
42008048	Κι εκείνος της είπε : « Θάρρος κόρη μου . Η πίστη σου σε έσωσε . Πήγαινε και έχε ειρήνη » .
42008049	Κι ενώ αυτός συνέχιζε ακόμα να μιλάει , έρχεται κάποιος από το σπίτι του αρχισυνάγωγου και του λέει : « Η κόρη σου πέθανε . Μην ενοχλείς πια το Δάσκαλο » .
42008050	Ο Ιησούς όμως , όταν το άκουσε , του είπε : « Μη φοβάσαι , μόνο πίστευε , και θα σωθεί » .
42008051	Κι όταν έφτασε στο σπίτι , δεν άφησε κανέναν να μπει μέσα παρά μονάχα τον Πέτρο , τον Ιωάννη και τον Ιάκωβο , καθώς και τον πατέρα του κοριτσιού και τη μητέρα .
42008052	Κι όλοι έκλαιγαν και οδύρονταν γι' αυτήν , αλλ' ο Ιησούς είπε : « Μην κλαίτε , δεν πέθανε , απλώς κοιμάται » .
42008053	Μα εκείνοι γελούσαν περιφρονητικά σε βάρος του , γιατί το ήξεραν πως πέθανε .
42008054	Τότε ο Ιησούς , αφού τους έβγαλε όλους έξω , έπιασε το χέρι της και είπε με δυνατή φωνή : « Κοριτσάκι , σήκω » !
42008055	Κι επέστρεψε το πνεύμα της και σηκώθηκε αμέσως ! Κατόπιν διέταξε να της δώσουν να φάει .
42008056	Κι έμειναν κατάπληκτοι οι γονείς της . Ο Ιησούς τους παράγγειλε ακόμα να μην πουν το γεγονός σε κανέναν .
42009001	Κάποτε ο Ιησούς κάλεσε όλους μαζί τους δώδεκα μαθητές του και τους έδωσε δύναμη και εξουσία εναντίον όλων των δαιμονίων , όπως επίσης και για να θεραπεύουν αρρώστιες .
42009002	Έπειτα τους έστειλε για να διακηρύττουν τη βασιλεία του Θεού και να γιατρεύουν τους αρρώστους .
42009003	Τους είπε λοιπόν : « Μην κουβαλάτε τίποτε στο δρόμο , ούτε ράβδο ούτε σακίδιο ούτε ψωμί ούτε χρήματα ούτε να έχετε από δύο πουκάμισα .
42009004	Και σε όποιο σπίτι μπείτε , εκεί να μένετε και από εκεί να αναχωρείτε .
42009005	Και σε όσες περιπτώσεις δε σας δεχτούν , καθώς εγκαταλείπετε την πόλη εκείνη τινάξτε ακόμα και τη σκόνη από τα πόδια σας για μαρτυρική απόδειξη εναντίον τους » .
42009006	Έκαναν λοιπόν εξορμήσεις και περιόδευαν ένα ένα τα χωριά διαδίδοντας το καλό μήνυμα και θεραπεύοντας παντού .
42009007	Άκουσε και ο Ηρώδης όλα όσα έκανε ο Ιησούς και βρισκόταν σε μεγάλη απορία , γιατί μερικοί έλεγαν ότι ο Ιωάννης έχει αναστηθεί από τους νεκρούς ·
42009008	άλλοι έλεγαν ότι εμφανίστηκε ο Ηλίας κι άλλοι ότι αναστήθηκε κάποιος από τους αρχαίους προφήτες .
42009009	Και είπε ο Ηρώδης : « Τον Ιωάννη , εγώ , τον αποκεφάλισα . Ποιος , λοιπόν , είναι αυτός , για τον οποίο ακούω τέτοια πράγματα ; » . Και ζητούσε να τον δει .
42009010	Όταν οι απόστολοι επέστρεψαν , διηγήθηκαν στον Ιησού όσα έκαναν . Τους πήρε τότε ιδιαιτέρως μαζί του και αποτραβήχτηκε σε κάποια ερημική τοποθεσία , που ανήκει σε μια πόλη που ονομάζεται Βηθσαϊδά .
42009011	Το έμαθαν όμως τα πλήθη και τον ακολούθησαν . Κι αυτός , αφού τους δέχτηκε , άρχισε να τους μιλάει για τη βασιλεία του Θεού και όσους είχαν ανάγκη από θεραπεία τους θεράπευε .
42009012	Στο μεταξύ η μέρα άρχισε να φτάνει στο τέλος της . Τον πλησίασαν λοιπόν οι δώδεκα και του είπαν : « Απέλυσε τον κόσμο , για να πάνε και να βρουν κατάλυμα και φαγώσιμα στα γύρω χωριά και στις αγροικίες , γιατί εδώ που βρισκόμαστε είναι ερημιά » .
42009013	Τότε ο Ιησούς τους είπε : « Δώστε τους εσείς να φάνε » . Κι απάντησαν εκείνοι : « Εμείς δεν έχουμε τίποτε περισσότερο από πέντε ψωμιά και δυο ψάρια , εκτός πια κι αν πάμε ν' αγοράσουμε τρόφιμα για όλο αυτόν τον κόσμο ! » .
42009014	Γιατί ήταν γύρω στους πέντε χιλιάδες άντρες . Είπε τότε στους μαθητές του : « Βάλτε τους να καθίσουν καταγής για φαγητό κατά ομάδες των πενήντα ατόμων » .
42009015	Έτσι κι έκαναν λοιπόν και τους έβαλαν όλους να καθίσουν για φαγητό .
42009016	Πήρε τότε ο Ιησούς τα πέντε ψωμιά και τα δύο ψάρια κι αφού ανασήκωσε το βλέμμα του στον ουρανό , τα ευλόγησε . Έπειτα τα έκοψε σε κομμάτια και άρχισε να τα δίνει στους μαθητές του για να τα προσφέρουν στον κόσμο .
42009017	Έφαγαν λοιπόν όλοι και χόρτασαν , και σήκωσαν τα κομμάτια που τους περίσσεψαν , δώδεκα κοφίνια γεμάτα !
42009018	Μια άλλη φορά , καθώς ο Ιησούς προσευχόταν μόνος του , μαζεύτηκαν κοντά του οι μαθητές κι εκείνος τους ρώτησε :
42009019	« Ποιος λέει ο κόσμος ότι είμαι ; » . Και οι μαθητές αποκρίθηκαν : « Ο Ιωάννης ο Βαφτιστής , άλλοι πάλι , ο Ηλίας , κι άλλοι ότι αναστήθηκε ένας από τους αρχαίους προφήτες » .
42009020	Τότε τους ρώτησε : « Αλλά εσείς ; Ποιος λέτε πως είμαι ; » . Αποκρίθηκε ο Πέτρος και είπε : « Ο Χριστός του Θεού » .
42009021	Κι εκείνος αφού τους έκανε αυστηρές συστάσεις , τους πρόσταξε να μην το πουν αυτό σε κανέναν ,
42009022	διευκρινίζοντας πως ο Γιος του Ανθρώπου πρέπει να πάθει πολλά και να αποδοκιμαστεί από τους πρεσβυτέρους και από τους αρχιερείς και από τους νομοδιδασκάλους και να θανατωθεί και την τρίτη μέρα να αναστηθεί .
42009023	Κι έλεγε σε όλους : « Όποιος θέλει να με ακολουθεί , ας απαρνηθεί τον εαυτό του και ας σηκώνει καθημερινά το σταυρό του και ας με ακολουθεί .
42009024	Γιατί όποιος θέλει να σώσει τη ζωή του θα τη χάσει , και όποιος χάσει τη ζωή του για χάρη μου , αυτός θα τη σώσει .
42009025	Τι ωφελείται επομένως ο άνθρωπος έστω κι αν κερδίσει όλο τον κόσμο αλλά χαθεί ο ίδιος ή ζημιωθεί ;
42009026	Γιατί όποιος ντραπεί για μένα και τη διδαχή μου , γι' αυτόν θα ντραπεί και ο Γιος του Ανθρώπου όταν έρθει με τη δόξα τη δική του , του πατέρα και των αγίων αγγέλων .
42009027	Και σας βεβαιώνω , πως πραγματικά υπάρχουν μερικοί απ' αυτούς που στέκονται εδώ , οι οποίοι δε θα γευτούν θάνατο ώσπου να δουν τη βασιλεία του Θεού » .
42009028	Είχαν περάσει οχτώ περίπου μέρες αφότου είπε τα λόγια αυτά , όταν πήρε μαζί του τον Πέτρο , τον Ιωάννη και τον Ιάκωβο και ανέβηκε στο βουνό για να προσευχηθεί .
42009029	Και την ώρα που προσευχόταν η όψη του προσώπου του άλλαξε και τα ρούχα του έγιναν λευκά αστραποβόλα .
42009030	Και ξαφνικά είδαν να συνομιλούν μαζί του δυο άντρες . Κι αυτοί ήταν ο Μωυσής και ο Ηλίας ,
42009031	που φανερώθηκαν περιβλημένοι με δόξα και μιλούσαν για το θάνατό του , που επρόκειτο να πραγματοποιηθεί στην Ιερουσαλήμ .
42009032	Και παρόλο που τον Πέτρο κι εκείνους που ήταν μαζί του τους βάραινε η νύστα , εντούτοις ξαγρύπνησαν και είδαν τη δόξα του και τους δύο άντρες που στέκονταν μαζί του .
42009033	Έτσι , λοιπόν , την ώρα που εκείνοι αποχωρίζονταν απ' αυτόν , είπε ο Πέτρος στον Ιησού : « Δάσκαλε , καλά είναι να μείνουμε εδώ και να στήσουμε τρεις σκηνές , μια για σένα , μια για τον Μωυσή και μια για τον Ηλία » , χωρίς να συνειδητοποιήσει τι λέει !
42009034	Κι ενώ τα έλεγε αυτά , ήρθε και τους σκέπασε μια νεφέλη και φοβήθηκαν μόλις εκείνοι μπήκαν μέσα στη νεφέλη .
42009035	Τότε ακούστηκε μια φωνή από τη νεφέλη , που έλεγε : « Αυτός είναι ο Γιος μου ο αγαπητός . Αυτόν ν' ακούτε » !
42009036	Και μόλις ακούστηκε η φωνή , ο Ιησούς βρέθηκε μόνος . Κι αυτοί δε μίλησαν , και τις μέρες εκείνες δε διηγήθηκαν σε κανέναν τίποτε απ' όσα είχαν δει .
42009037	Όταν λοιπόν την άλλη μέρα κατέβηκαν από το βουνό , τους συνάντησε πολύς κόσμος .
42009038	Εμφανίστηκε τότε κάποιος μέσα από το πλήθος και είπε φωναχτά : « Δάσκαλε , σε ικετεύω ρίξε μια ματιά στο γιο μου , που είναι το μοναχοπαίδι μου ,
42009039	γιατί τον κυριεύει κάποιο πνεύμα και τον κάνει ξαφνικά να φωνάζει και να σπαρταράει βγάζοντας αφρούς και πολύ δύσκολα τον εγκαταλείπει , με αποτέλεσμα να τον εξαντλεί τελείως .
42009040	Και τους μαθητές σου τους ικέτεψα να το βγάλουν αλλά δεν μπόρεσαν » .
42009041	Αποκρίθηκε τότε ο Ιησούς και είπε : « Άπιστη γενιά και διαστραμμένη ! Ως πότε θα βρίσκομαι ανάμεσά σας και θα σας υπομένω ; Φέρε εδώ το γιο σου » .
42009042	Και καθώς ακόμα αυτός προχωρούσε για να πλησιάσει τον Ιησού , τον έριξε κάτω το δαιμόνιο κάνοντάς τον να σπαρταράει ολόκληρος . Τότε ο Ιησούς επιτίμησε το δαιμονικό πνεύμα και γιάτρεψε το παιδί και τον παρέδωσε στον πατέρα του .
42009043	Κι όλοι έμεναν κατάπληκτοι μπρος στο μεγαλείο του Θεού !
42009044	Έτσι , ενώ όλοι θαύμαζαν για όλα όσα έκανε ο Ιησούς , εκείνος είπε στους μαθητές του : « Εντυπώστε στην ακοή σας τα λόγια τούτα : Ο Γιος του Ανθρώπου θα παραδοθεί εξάπαντος σε χέρια ανθρώπων » .
42009045	Εκείνοι όμως δεν μπορούσαν να μπουν στο νόημα των λόγων αυτών , καθώς ήταν συγκαλυμμένο γι' αυτούς για να μην το καταλάβουν . Μα και να τον ρωτήσουν για το νόημα των λόγων αυτών δεν τολμούσαν .
42009046	Στο μεταξύ μπήκε μέσα τους η σκέψη για το ποιος απ' αυτούς είναι ο ανώτερος .
42009047	Ο Ιησούς όμως , που είδε το στοχασμό της καρδιάς τους , πήρε ένα παιδί , το έβαλε να σταθεί κοντά του
42009048	και τους είπε : « Όποιος δεχτεί το παιδί αυτό στο όνομά μου , εμένα δέχεται . Και όποιος δεχτεί εμένα , δέχεται εκείνον που με απέστειλε . Όποιος , επομένως , είναι ο πιο ασήμαντος ανάμεσα σε όλους σας , αυτός είναι ο ανώτερος » .
42009049	Μίλησε τότε ο Ιωάννης και είπε : « Δάσκαλε , είδαμε κάποιον να βγάζει δαιμόνια στ' όνομά σου , και τον εμποδίσαμε , γιατί δε μας ακολουθεί » .
42009050	Και ο Ιησούς του αποκρίθηκε : « Μην τον εμποδίζετε , γιατί όποιος δεν είναι εναντίον μας , είναι με το μέρος μας » .
42009051	Κι όταν πια κόντευαν να συμπληρωθούν οι μέρες για την ανάληψή του , έθεσε σαν αμετάκλητο σκοπό του να πάει στην Ιερουσαλήμ .
42009052	Έτσι , έστειλε αγγελιαφόρους πριν πάει ο ίδιος , οι οποίοι πήγαν και μπήκαν σ' ένα χωριό των Σαμαρειτών , για να κάνουν τις προετοιμασίες για τον ερχομό του .
42009053	Δεν τον δέχτηκαν όμως οι Σαμαρείτες , επειδή ο σκοπός του ήταν να πάει στην Ιερουσαλήμ .
42009054	Όταν το είδαν αυτό ο Ιάκωβος και ο Ιωάννης , οι μαθητές του , του είπαν : « Κύριε , θέλεις να ζητήσουμε να κατέβει φωτιά από τον ουρανό και να τους αφανίσει , όπως έκανε ο Ηλίας ; » .
42009055	Στράφηκε τότε ο Ιησούς και τους επέπληξε λέγοντας : « Δεν ξέρετε τι είδους πνεύμα πρέπει να σας διακρίνει εσάς .
42009056	Ο Γιος του Ανθρώπου δεν ήρθε για να εξολοθρέψει ανθρώπινες ψυχές αλλά για να σώσει » . Και ξεκίνησαν για άλλο χωριό .
42009057	Καθώς βάδιζαν λοιπόν στο δρόμο , του είπε κάποιος : « Θα σε ακολουθήσω , Κύριε , όπου κι αν πας » .
42009058	Κι ο Ιησούς του αποκρίθηκε : « Οι αλεπούδες έχουν καταφύγια και τα πουλιά τ' ουρανού φωλιές . Αλλ' ο Γιος του Ανθρώπου δεν έχει πού να γείρει το κεφάλι του » .
42009059	Είπε επίσης σ' έναν άλλον : « Ακολούθα με » . Κι εκείνος απάντησε : « Κύριε , επίτρεψε μου να πάω και να θάψω πρώτα τον πατέρα μου » .
42009060	Αλλ' ο Ιησούς του είπε : « Άσε τους νεκρούς να θάψουν τους δικούς τους νεκρούς και πήγαινε εσύ και κήρυττε τη βασιλεία του Θεού » .
42009061	Κι ένας άλλος πάλι , διαφορετικός αυτός , του είπε : « Θα σε ακολουθήσω , Κύριε , αλλά επίτρεψέ με πρώτα να αποχαιρετήσω τους δικούς μου » .
42009062	Σ' αυτόν , ο Ιησούς είπε : « Κανένας , που βάζει το χέρι του στο αλέτρι και κοιτάζει κατόπιν πίσω , δεν είναι κατάλληλα προετοιμασμένος για τη βασιλεία του Θεού » .
42010001	Ύστερα απ' αυτά ο Κύριος διόρισε κι άλλους εβδομήντα και τους έστειλε , να πάνε πριν από τον ίδιο , σε κάθε πόλη και σε κάθε τόπο που επρόκειτο να επισκεφτεί .
42010002	Σ' αυτούς , λοιπόν , έλεγε : « Ο θερισμός είναι πραγματικά πολύς αλλά είναι λίγοι οι εργάτες . Παρακαλέστε λοιπόν τον Κύριο του θερισμού να στείλει εργάτες για το θερισμό του .
42010003	Πηγαίνετε . Βλέπετε , σας στέλνω τώρα εγώ σαν πρόβατα ανάμεσα σε λύκους .
42010004	Μην κουβαλάτε μαζί σας χρήματα ούτε σακίδιο ούτε παπούτσια . Κι όσο βρίσκεστε στο δρόμο , μη χαιρετίσετε κανέναν .
42010005	Και σε όποιο σπίτι μπαίνετε , πρώτα απ' όλα να λέτε : Ειρήνη φέρνουμε στο σπίτι τούτο .
42010006	Κι αν υπάρχει εκεί άνθρωπος που αγαπά την ειρήνη , τότε θα στεριώσει σ' αυτόν η ειρήνη σας , διαφορετικά θα ξαναγυρίσει σε σας .
42010007	Και να μένετε στο ίδιο σπίτι , τρώγοντας και πίνοντας ό,τι σας προσφέρουν , γιατί είναι άξιος ο εργάτης να ανταμειφθεί για τον κόπο του . Μην πηγαίνετε από σπίτι σε σπίτι για να φιλοξενηθείτε .
42010008	Επίσης σε όποια πόλη μπαίνετε και είστε ευπρόσδεκτοι εκεί , να τρώτε αυτά που σας παραθέτουν .
42010009	Ακόμα να θεραπεύετε τους αρρώστους που υπάρχουν στην πόλη εκείνη και να τους λέτε : Είναι πολύ κοντά σας η βασιλεία του Θεού .
42010010	Αντίθετα , σε όποια πόλη μπαίνετε και δεν είστε ευπρόσδεκτοι , να βγείτε στους δημόσιους χώρους της και να πείτε :
42010011	Ακόμα και τη σκόνη που κάθισε πάνω μας από την πόλη σας την τινάζουμε πίσω σε σας . Αλλά ένα να ξέρετε , ότι είναι πολύ κοντά σας η βασιλεία του Θεού .
42010012	Και σας βεβαιώνω πως την ημέρα εκείνη θα είναι επιεικέστερη η τιμωρία που θα επιβληθεί στα Σόδομα παρά στην πόλη εκείνη » .
42010013	« Αλίμονό σου , Χοραζίν ! Αλίμονό σου Βηθσαϊδά ! Γιατί αν τα θαύματα που έγιναν σε σας , γίνονταν στην Τύρο και στη Σιδώνα , από καιρό τώρα θα είχαν μετανοήσει και θα είχαν εκδηλώσει τη συντριβή τους φορώντας πένθιμα ρούχα και ρίχνοντας στάχτη στα κεφάλια τους .
42010014	Γι' αυτό η Τύρος και η Σιδώνα θα κριθούν επιεικέστερα την Ημέρα της Κρίσης παρά εσείς .
42010015	Κι εσύ Καπερναούμ , που υψώθηκες ως τα ουράνια , ως τον άδη θα κατέβεις .
42010016	» Όποιος ακούει εσάς , εμένα ακούει , και όποιος απορρίπτει εσάς , εμένα απορρίπτει . Κι εκείνος που απορρίπτει εμένα , απορρίπτει αυτόν που μ' απέστειλε » .
42010017	Κάποτε , λοιπόν , επέστρεψαν οι εβδομήντα χαρούμενοι , λέγοντας : « Κύριε , στ' όνομά σου υποτάσσονται σ' εμάς ακόμα και τα δαιμόνια » !
42010018	Κι εκείνος τους είπε : « Παρατηρούσα το Σατανά που έπεσε από τον ουρανό σαν αστραπή .
42010019	Τώρα λοιπόν βλέπετε , σας δίνω την εξουσία να πατάτε επάνω σε φίδια και σε σκορπιούς και επάνω σε όλη τη δύναμη του εχθρού , κι ασφαλώς εσάς τίποτε απ' αυτά δε θα σας βλάψει .
42010020	Μα μη χαίρεστε για τούτο , ότι δηλαδή τα πνεύματα υποτάσσονται σε σας , αλλά να χαίρεστε γιατί τα ονόματά σας έχουν γραφτεί στον ουρανό » .
42010021	Εκείνη ακριβώς την στιγμή το πνεύμα του Ιησού γέμισε από αγαλλίαση και είπε : « Σε δοξάξω Πατέρα , Κύριε του ουρανού και της γης , γιατί τ' απέκρυψες αυτά από σοφούς και συνετούς και τα φανέρωσες σε νήπια . Ναι , Πατέρα μου , γιατί έτσι θέλησες εσύ να εκδηλώσεις την εύνοιά σου .
42010022	Τα πάντα μου έχουν παραδοθεί από τον Πατέρα μου και κανένας δεν κατανοεί ποιος πραγματικά είναι ο Γιος παρά μονάχα ο Πατέρας , και ποιος πραγματικά είναι ο Πατέρας παρά μονάχα ο Γιος , κι εκείνος στον οποίο θα ήθελε ο Γιος να το αποκαλύψει » .
42010023	Κι αφού στράφηκε ιδιαιτέρως στους μαθητές του , είπε : « Μακάριοι εκείνοι , που τα μάτια τους βλέπουν όσα βλέπετε .
42010024	Γιατί σας το λέω πως πολλοί προφήτες και βασιλιάδες επιθύμησαν να δουν αυτά που εσείς βλέπετε , όμως δεν τα είδαν , και ν' ακούσουν αυτά που εσείς ακούτε , αλλά δεν τα άκουσαν » .
42010025	Σηκώθηκε τότε ξαφνικά ένας νομικός και θέλοντας να τον δοκιμάσει είπε : « Δάσκαλε , τι πρέπει να κάνω για να κληρονομήσω αιώνια ζωή ; » .
42010026	Κι ο Ιησούς του είπε : « Στο νόμο τι είναι γραμμένο ; Τι διαβάζεις ; » .
42010027	Εκείνος αποκρίθηκε : « Ν' αγαπήσεις τον Κύριο το Θεό σου με όλη την καρδιά σου και με όλη την ψυχή σου και με όλη τη διάνοιά σου , κι επίσης τον πλησίον σου σαν τον εαυτό σου » .
42010028	Τότε ο Ιησούς του είπε : « Ορθά αποκρίθηκες . Αυτό να κάνεις και θα ζήσεις » .
42010029	Εκείνος όμως , θέλοντας να δικαιολογήσει τον εαυτό του , είπε στον Ιησού : « Και ποιος είναι ο πλησίον μου ; »
42010030	Πήρε τότε αφορμή απ' αυτό ο Ιησούς και είπε : « Κάποιος κατέβαινε από την Ιερουσαλήμ στην Ιεριχώ . Έπεσε όμως σε χέρια ληστών , οι οποίοι , αφού τον ξεγύμνωσαν και τον καταπλήγωσαν , τον άφησαν μισοπεθαμένο κι έφυγαν .
42010031	Κατά σύμπτωση από το δρόμο εκείνο κατέβαινε ένας ιερέας , και παρόλο που τον είδε , τον προσπέρασε .
42010032	Το ίδιο έκανε κι ένας Λευίτης , που παρουσιάστηκε στον τόπο εκείνο . Αφού ήρθε και είδε , συνέχισε το δρόμο του χωρίς να προσφέρει βοήθεια .
42010033	Όμως ένας Σαμαρείτης ταξιδιώτης έφτασε κι αυτός στον τόπο που ήταν ο πληγωμένος , και μόλις τον είδε τον σπλαχνίστηκε .
42010034	Πήγε τότε κοντά του και επέδεσε τα τραύματά του χύνοντας πάνω τους λάδι και κρασί . Κατόπιν τον ανέβασε στο δικό του ζώο , τον πήγε σ' ένα πανδοχείο και τον περιποιήθηκε .
42010035	Και την επόμενη μέρα βγήκε , κι αφού έβγαλε δυο δηνάρια , τα έδωσε στον πανδοχέα και του είπε : Φρόντισέ τον κι ό,τι παραπάνω ξοδέψεις , θα σου τα πληρώσω εγώ στην επιστροφή μου .
42010036	Ποιος , λοιπόν , από τους τρεις αυτούς , νομίζεις πως έγινε ο πλησίον εκείνου που έπεσε στους ληστές ; » .
42010037	Κι εκείνος είπε : « Αυτός που τον περιποιήθηκε με ευσπλαχνία » . Τότε ο Ιησούς του είπε : « Πήγαινε και να κάνεις κι εσύ το ίδιο » .
42010038	Κάποτε πάλι , ενώ βρίσκονταν σε οδοιπορία , μπήκε ο Ιησούς σε κάποιο χωριό , όπου μια γυναίκα , που λεγόταν Μάρθα , τον υποδέχτηκε στο σπίτι της .
42010039	Αυτή είχε και μια αδελφή που την έλεγαν Μαρία , η οποία κάθισε κοντά στα πόδια του Ιησού και άκουγε τη διδαχή του .
42010040	Η Μάρθα απεναντίας , πνιγόταν στη δουλειά για να τους περιποιηθεί . Έτσι , πλησίασε τον Ιησού και του είπε : « Κύριε , δε σε νοιάζει που η αδελφή μου με άφησε ν' αγωνίζομαι μόνη για να σας υπηρετώ ; Πες της λοιπόν να με βοηθήσει » .
42010041	Αποκρίθηκε τότε ο Ιησούς και της είπε : « Μάρθα , Μάρθα ! Νοιάζεσαι και αγωνίζεσαι για πολλά !
42010042	Ένα πράγμα , όμως , είναι αναγκαίο . Η Μαρία λοιπόν διάλεξε την καλή αυτή μερίδα , που δε θα της αφαιρεθεί » .
42011001	Το παρακάτω περιστατικό συνέβη σε μια περίπτωση που ο Ιησούς προσευχόταν σε κάποιον τόπο . Μόλις λοιπόν σταμάτησε να προσεύχεται , του είπε ένας από τους μαθητές του : « Κύριε , δίδαξέ μας πώς να προσευχόμαστε , όπως δίδαξε και ο Ιωάννης τους μαθητές του » .
42011002	Τότε ο Ιησούς τους είπε : « Όταν προσεύχεστε να λέτε : Πατέρα μας επουράνιε , ας αγιαστεί τ' όνομά σου . Ας έρθει η βασιλεία σου . Ας γίνει και στη γη το θέλημά σου , όπως γίνεται στον ουρανό .
42011003	Δίνε μας κάθε μέρα το απαραίτητο για την ημέρα ψωμί μας .
42011004	Και συγχώρησε τις αμαρτίες μας , γιατί κι εμείς οι ίδιοι συγχωρούμε τον καθένα που μας φταίει . Και μη μας αφήσεις να μπούμε σε πειρασμό , αλλά προστάτεψέ μας από τον πονηρό » .
42011005	Κατόπιν τους είπε : « Αν κάποιος από σας είχε έναν φίλο και πήγαινε σ' αυτόν τα μεσάνυχτα και του έλεγε : Φίλε , δάνεισέ μου τρία ψωμιά ,
42011006	γιατί ήρθε στο σπίτι μου ένας ταξιδιώτης φίλος μου και δεν έχω τι να του δώσω να φάει , θ' απαντούσε άραγε εκείνος από μέσα και θα του έλεγε :
42011007	Μη με ενοχλείς . Την πόρτα την έχω κιόλας κλειδώσει και τα παιδιά βρίσκονται μαζί μου στο κρεβάτι . Δεν μπορώ να σηκωθώ και να σου δώσω ;
42011008	Σας βεβαιώνω πως κι αν ακόμα δε σηκωθεί να του δώσει επειδή είναι φίλος του , τουλάχιστον για την αναίδειά του θα σηκωθεί και θα του δώσει ό,τι χρειάζεται .
42011009	» Γι' αυτό κι εγώ λέω σε σας : Ζητάτε και θα σας δοθεί . Γυρεύετε και θα βρείτε . Χτυπάτε και θα σας ανοιχτεί .
42011010	Γιατί ο καθένας που ζητάει παίρνει , κι εκείνος που γυρεύει βρίσκει , και σ' εκείνον που χτυπάει θ' ανοιχτεί .
42011011	Κι άλλωστε , αν ο γιος ενός πατέρα μεταξύ σας έρθει και του ζητήσει ψωμί , θα του δώσει μήπως πέτρα ; Ή αν του ζητήσει ψάρι , θα του δώσει μήπως φίδι αντί για ψάρι ;
42011012	Ή αν του ζητήσει αυγό , θα του δώσει μήπως σκορπιό ;
42011013	Αν λοιπόν εσείς που από τη φύση σας είστε πονηροί , ξέρετε να δίνετε καλά πράγματα στα παιδιά σας , σκεφτείτε πόσο περισσότερο ο Πατέρας σας ο ουράνιος θα δώσει Πνεύμα Άγιο σε όσους ζητούν απ' αυτόν ! »
42011014	Μια άλλη φορά ο Ιησούς έβγαλε ένα δαιμόνιο από κάποιον βουβό με αποτέλεσμα να μιλήσει ο βουβός αμέσως μόλις βγήκε το δαιμόνιο ! Και θαύμασε ο κόσμος .
42011015	Μερικοί όμως απ' αυτούς είπαν ότι με ενέργεια του Βεελζεβούλ , του άρχοντα των δαιμονίων , βγάζει τα δαιμόνια !
42011016	Μερικοί άλλοι , πάλι , θέλοντας να τον δοκιμάσουν , του ζητούσαν να τους δείξει κάποιο αποδεικτικό σημάδι ουράνιας προέλευσης .
42011017	Αυτός λοιπόν , γνωρίζοντας τις σκέψεις τους , τους είπε : « Κάθε βασίλειο όταν διχαστεί και στραφεί ενάντια στον εαυτό του , ερημώνεται . Επίσης κάθε οικογένεια , όταν ξεσηκωθεί έναντια στον εαυτό της , πέφτει .
42011018	Αν λοιπόν ο Σατανάς διχάστηκε ενάντια στον εαυτό του , πώς θα μπορέσει να σταθεί το βασίλειό του ; Γιατί εσείς λέτε ότι με ενέργεια του Βεελζεβούλ βγάζω τα δαιμόνια !
42011019	Κι αν εγώ βγάζω τα δαιμόνια με ενέργεια του Βεελζεβούλ , οι γιοι σας με τίνος ενέργεια τα βγάζουν ; Γι' αυτό , αυτοί θα γίνουν οι κριτές σας .
42011020	Αν όμως βγάζω τα δαιμόνια με θεϊκό δάχτυλο , σημαίνει πως έφτασε κιόλας και βρίσκεται μπροστά σας η βασιλεία του Θεού .
42011021	Όταν ένας δυνατός φυλάει την αυλή του καλά οπλισμένος , παραμένουν ασφαλή τα υπάρχοντά του .
42011022	Σε περίπτωση , όμως , που του επιτεθεί ένας δυνατότερός του και τον νικήσει , παίρνει τον οπλισμό του , στον οποίο βασιζόταν , και μοιράζει τα λάφυρά του .
42011023	Όποιος δεν είναι με το μέρος μου , είναι εναντίον μου και όποιος δε συνάζει μαζί μου , σκορπίζει » .
42011024	« Όταν το δαιμονικό πνεύμα βγει από τον άνθρωπο , περνάει από ξερότοπους ζητώντας ξαπόσταμα , κι επειδή δε βρίσκει , λέει : Στο σπίτι μου θα ξαναγυρίσω , απ' όπου βγήκα .
42011025	Και σαν έρθει , το βρίσκει σκουπισμένο και στολισμένο .
42011026	Πηγαίνει τότε και παίρνει μαζί του άλλα εφτά δαιμόνια , πονηρότερα από το ίδιο , και μπαίνουν και κατοικούν εκεί , με αποτέλεσμα να γίνουν τα στερνά του ανθρώπου εκείνου χειρότερα από τα πρώτα » .
42011027	Στο μεταξύ , την ώρα που ο Ιησούς τα έλεγε αυτά , μια γυναίκα μέσα από το πλήθος υψώνοντας τη φωνή της , του είπε : « Μακάρια η κοιλιά που σε βάσταξε και μακάριοι οι μαστοί που θήλασες ! » .
42011028	Κι εκείνος απάντησε : « Αληθινά μακάριοι είναι εκείνοι που ακούν το Λόγο του Θεού και τον εφαρμόζουν » .
42011029	Καθώς λοιπόν το πλήθος πύκνωνε , άρχισε ο Ιησούς να λέει : « Η γενιά αυτή είναι γενιά πονηρή . Σημάδι ζητάει , μα σημάδι δε θα της δοθεί , πέρα από το σημάδι του προφήτη Ιωνά .
42011030	Γιατί , όπως ο Ιωνάς έγινε σημάδι στους Νινευίτες , το ίδιο θα γίνει και ο Γιος του Ανθρώπου στη γενιά ετούτη .
42011031	Η βασίλισσα του νότου θα σηκωθεί την ώρα της κρίσης μαζί με τους ανθρώπους της γενιάς αυτής και θα τους κατακρίνει , γιατί εκείνη ήρθε από τα πέρατα της γης ν' ακούσει τη σοφία του Σολομώντα . Κι όμως να ! Εδώ υπάρχει κάποιος μεγαλύτερος από το Σολομώντα !
42011032	Οι κάτοικοι της Νινευή θ' αναστηθούν την ώρα της κρίσης μαζί με τη γενιά αυτή και θα την κατακρίνουν , γιατί εκείνοι μετανόησαν όταν άκουσαν το κήρυγμα του Ιωνά . Κι όμως να ! Εδώ υπάρχει κάποιος μεγαλύτερος από τον Ιωνά » !
42011033	« Δεν υπάρχει κανένας , που σαν ανάψει ένα λυχνάρι να το βάλει σε μέρος κρυφό ή κάτω από το μόδι . Απεναντίας το βάζει πάνω στο λυχνοστάτη , για να μπορούν να βλέπουν το φως εκείνοι που μπαίνουν μέσα .
42011034	Το λυχνάρι του σώματος είναι το μάτι . Αν , λοιπόν , το μάτι σου είναι απονήρευτο , τότε και το σώμα σου είναι φωτεινό . Αν όμως είναι πονηρό , τότε και το σώμα σου είναι σκοτεινό .
42011035	Πρόσεχε , λοιπόν , μήπως και το φως που υπάρχει μέσα σου είναι σκοτάδι .
42011036	Γιατί , αν όλο το σώμα σου είναι πραγματικά φωτεινό και δεν έχει κάποιο σκοτεινό σημείο , τότε θα είναι ολόκληρο φωτεινό , ακριβώς όπως όταν το λυχνάρι σε φωτίζει με τη λάμψη του » .
42011037	Κι όταν πια σταμάτησε να μιλάει , τον παρακάλεσε ένας Φαρισαίος να γευματίσει στο σπίτι του . Όταν λοιπόν μπήκε στο σπίτι του , κάθισε απευθείας στο τραπέζι .
42011038	Σαν το είδε αυτό ο Φαρισαίος παραξενεύτηκε , γιατί δεν πλύθηκε πρώτα , πριν καθίσει για φαγητό .
42011039	Του είπε τότε ο Κύριος : « Λοιπόν , εσείς οι Φαρισαίοι καθαρίζετε το έξω μέρος του ποτηριού και του πιάτου , το εσωτερικό σας όμως είναι γεμάτο από αρπακτικότητα και πονηριά .
42011040	Ανόητοι ! Αυτός που έφτιαξε το εξωτερικό , δεν έφτιαξε μήπως και το εσωτερικό ;
42011041	Δώστε όμως αυτά που έχετε σε ελεημοσύνες και τότε θα δείτε πως όλα για σας θάχουν γίνει πια καθαρά .
42011042	» Μα αλίμονο σε σας τους Φαρισαίους , γιατί ενώ ξεχωρίζετε για το ναό το ένα δέκατο του δυόσμου και του απήγανου και όλων των λαχανικών , δε νοιάζεστε για τη δικαιοσύνη και την αγάπη του Θεού . Αυτά όμως είναι που έπρεπε να κάνετε κι εκείνα να μην τα παραλείπετε .
42011043	» Αλίμονο σε σας τους Φαρισαίους , που σας αρέσει να έχετε τα πρωτεία στις συναγωγές , και να υποκλίνονται μπροστά σας οι άλλοι στους δημόσιους χώρους .
42011044	» Αλίμονο σε σας νομοδιδάσκαλοι και Φαρισαίοι υποκριτές , γιατί είστε σαν τους αφανείς τάφους , έτσι που οι άνθρωποι που περπατούν πάνω τους δεν το ξέρουν ! »
42011045	Πήρε τότε το λόγο ένας από τους νομικούς και του λέει : « Δάσκαλε , μ' αυτά που λες προσβάλλεις κι εμάς » .
42011046	Κι εκείνος αποκρίθηκε : « Αλίμονο και σε σας τους νομικούς , γιατί φορτώνετε στους ανθρώπους φορτία δυσβάσταχτα , ενώ εσείς οι ίδιοι ούτε με το ένα δάχτυλό σας δεν τ' ακουμπάτε !
42011047	» Αλίμονο σε σας , γιατί χτίζετε τα μνημεία των προφητών , ενώ οι δικοί σας πρόγονοι είναι που τους σκότωσαν !
42011048	Άρα παραδέχεστε έτσι και εγκρίνετε τα έργα των προγόνων σας , γιατί αυτοί τους σκότωσαν κι εσείς χτίζετε τα μνημεία τους !
42011049	Γι' αυτό και ο Θεός μέσα στη σοφία του είπε : Θα τους στείλω προφήτες και αποστόλους και μερικούς απ' αυτούς θα τους σκοτώσουν και θα τους καταδιώξουν .
42011050	Με αποτέλεσμα από τη γενιά τούτη να ζητηθεί η ευθύνη για το αίμα όλων των προφητών , που χύθηκε από την αρχή της δημιουργίας του κόσμου .
42011051	Από το αίμα του Άβελ μέχρι το αίμα του Ζαχαρία , που σκοτώθηκε ανάμεσα στο θυσιαστήριο και στο ναό . Πράγματι , σας λέω , από τη γενιά τούτη θα ζητηθεί η ευθύνη .
42011052	» Αλίμονο σε σας τους νομικούς , γιατί κατακρατήσατε το κλειδί της γνώσης . Εσείς οι ίδιοι δεν μπήκατε , μα κι αυτούς που έμπαιναν τους εμποδίσατε ! » .
42011053	Καθώς λοιπόν τους τα έλεγε αυτά ο Ιησούς , άρχισαν οι νομοδιδάσκαλοι και οι Φαρισαίοι να αγανακτούν φοβερά και να τον προκαλούν πιεστικά με ερωτήσεις να μιλήσει για περισσότερα ζητήματα ,
42011054	στήνοντάς του παγίδες και επιδιώκοντας να ψαρέψουν κάποιο λόγο από το στόμα του , για να τον κατηγορήσουν .
42012001	Στο μεταξύ , καθώς μαζεύτηκε αναρίθμητο πλήθος κόσμου , τόσο που να πατούν ο ένας τον άλλο , άρχισε ο Ιησούς να λέει στους μαθητές του πρώτα : « Να φυλάγεστε από το προζύμι των Φαρισαίων , που είναι η υποκρισία .
42012002	Άλλωστε δεν υπάρχει τίποτε το συγκαλυμμένο , που δε θα φανερωθεί , και τίποτε κρυφό που δε θα μαθευτεί .
42012003	Απεναντίας , όσα είπατε στο σκοτάδι , θ' ακουστούν στο φως κι εκείνο ακόμα που μέσα στα ιδιαίτερα δωμάτια ψιθυρίσατε στο αυτί , από τις ταράτσες θα διαλαληθεί » !
42012004	« Μα σε σας τους φίλους μου λέω : Μη φοβηθείτε αυτούς που σκοτώνουν το σώμα και πέρα απ' αυτό δεν έχουν τη δυνατότητα να κάνουν τίποτε περισσότερο .
42012005	Θα σας πω όμως ποιον να φοβηθείτε . Να φοβηθείτε εκείνον , που αφού θανατώσει , έχει την εξουσία να ρίξει τον άνθρωπο στην κόλαση . Ναι , σας λέω , αυτόν να φοβηθείτε !
42012006	Δεν πουλιούνται πέντε σπουργίτια για δυο ασσάρια ; Και όμως ούτε ένα απ' αυτά δεν είναι ξεχασμένο από το Θεό .
42012007	Απεναντίας , ακόμα και οι τρίχες του κεφαλιού σας είναι όλες μετρημένες . Μη φοβάστε , λοιπόν , γιατί από πολλά σπουργίτια είστε εσείς υπέρτεροι .
42012008	» Σας λέω ακόμα πως όποιος ομολογήσει μπροστά στους ανθρώπους ότι είναι δικός μου , το ίδιο και ο Γιος του Ανθρώπου θα ομολογήσει γι' αυτόν μπροστά στους αγγέλους του Θεού ότι είναι δικός του .
42012009	Μα όποιος με αρνηθεί μπροστά στους ανθρώπους , αυτόν θα τον αρνηθεί ο Γιος του Ανθρώπου μπροστά στους αγγέλους του Θεού .
42012010	Επίσης , καθένας που θα πει κάτι εναντίον του Γιου του Ανθρώπου , θα συγχωρεθεί . Μα όποιος έχει βλαστημήσει το Άγιο Πνεύμα , δε θα συγχωρεθεί .
42012011	Κι όταν σας σύρουν στις συναγωγές και στις αρχές και στις εξουσίες , μην αγωνιάτε για το πώς και τι θα απολογηθείτε ή τι θα πείτε .
42012012	Γιατί το Άγιο Πνεύμα θα σας φωτίσει την ώρα εκείνη να πείτε εκείνα που πρέπει να πείτε » .
42012013	Στο μεταξύ κάποιος από το πλήθος του είπε : « Δάσκαλε , πες στον αδελφό μου να μοιραστεί μαζί μου την κληρονομιά » .
42012014	Κι εκείνος του απάντησε : « Άνθρωπε , ποιος με όρισε δικαστή ή διανομέα μεταξύ σας ; » .
42012015	Κατόπιν τους είπε : « Να προσέχετε και να φυλάγεστε από κάθε είδους πλεονεξία , γιατί η ζωή του ανθρώπου δεν εξαρτάται από τα υπάρχοντά του , όσα παραπανίσια πλούτη κι αν αποκτήσει » .
42012016	Και συνέχισε με μια παραβολή λέγοντάς τους : « Κάποιου πλούσιου ανθρώπου τα χωράφια έδωσαν άφθονη σοδειά .
42012017	Σκεφτόταν λοιπόν ο άνθρωπος αυτός κι έλεγε από μέσα του : Τι θα κάνω τώρα που δεν έχω πού να αποθηκέψω τα γεννήματά μου ; Είπε λοιπόν :
42012018	Να , τι θα κάνω . Θα γκρεμίσω τις αποθήκες μου και θα χτίσω μεγαλύτερες , κι εκεί θα συνάξω όλα τα γεννήματά μου και τα αγαθά μου .
42012019	Έπειτα θα πω στην ψυχή μου : Ψυχή έχεις πολλά αγαθά αποθηκευμένα που αρκούν για χρόνια πολλά . Ξεκουράσου , τρώγε , πίνε , απολάμβανε !
42012020	Αλλά ο Θεός του είπε : Άμυαλε ! Τούτη τη νύχτα την ψυχή σου απαιτούν από σένα . Όσα λοιπόν ετοίμασες , τίνος θα είναι ;
42012021	Το ίδιο άφρονας είναι όποιος συγκεντρώνει πλούτη για τον εαυτό του και δεν πλουτίζει για το Θεό » .
42012022	Είπε κατόπιν στους μαθητές του : « Γι' αυτό σας λέω , μην ανησυχείτε για τη ζωή σας , τι θα φάτε ούτε για το σώμα σας , τι θα ντυθείτε .
42012023	Η ζωή είναι πολυτιμότερη από την τροφή και το σώμα από τα ρούχα .
42012024	Παρατηρήστε τα κοράκια , που ούτε σπέρνουν ούτε θερίζουν και τα οποία δεν έχουν ούτε κελάρι ούτε αποθήκη , μα ο Θεός τα θρέφει . Πόσο περισσότερο διαφέρετε εσείς από τα πουλιά !
42012025	Εξάλλου , ποιος από σας , με το να ανησυχεί , μπορεί να προσθέσει έστω και λίγα εκατοστά στη διάρκεια της ζωής του ;
42012026	Άν λοιπόν , ούτε το πιο λίγο δεν μπορείτε να κατορθώσετε , γιατί ανησυχείτε για τα υπόλοιπα ;
42012027	Παρατηρήστε τα κρίνα πώς μεγαλώνουν . Δεν κοπιάζουν ούτε γνέθουν . Σας λέω όμως πως ούτε ο Σολομών , μέσα σε όλη τη δόξα του , δεν ντυνόταν σαν ένα απ' αυτά !
42012028	Κι αν το χορτάρι της εξοχής , που σήμερα υπάρχει και αύριο το ρίχνουν στο φούρνο , ο Θεός το ντύνει έτσι , πόσο περισσότερο εσάς , ολιγόπιστοι ;
42012029	Επομένως μην προβληματίζεστε για το τι θα φάτε και τι θα πιείτε και μην αφήνεστε να σας κυριεύσει η αβεβαιότητα .
42012030	Όλα αυτά τα επιζητούν οι άνθρωποι του κόσμου . Ο Πατέρας , όμως , ο δικός σας ξέρει ότι όλα αυτά τα χρειάζεστε .
42012031	Να ζητάτε λοιπόν τη βασιλεία του Θεού , κι όλα αυτά θα σας προστεθούν .
42012032	» Μη φοβάσαι εσύ μικρό μου ποίμνιο , γιατί ο Πατέρας σας είχε την ευχαρίστηση να σας δώσει τη βασιλεία .
42012033	Πουλήστε τα υπάρχοντά σας και δώστε ελεημοσύνη . Φτιάξτε για τους εαυτούς σας πορτοφόλια που δεν παλιώνουν , θησαυρό ανεξάντλητο στους ουρανούς , όπου κλέφτης δεν πλησιάζει κι ούτε σκόρος καταστρέφει .
42012034	Γιατί όπου είναι ο θησαυρός σας εκεί θα είναι και η καρδιά σας » .
42012035	« Να 'ναι η μέση σας πάντα ζωσμένη και τα λυχνάρια σας αναμμένα .
42012036	Κι έτσι να είστε όμοιοι με ανθρώπους που καρτερούν τον κύριό τους πότε θα τελειώσει από τη γαμήλια τελετή , ώστε μόλις έρθει και χτυπήσει την πόρτα , να του ανοίξουν αμέσως .
42012037	Μακάριοι οι δούλοι εκείνοι , που σαν έρθει ο κύριός τους θα τους βρει άγρυπνους . Σας βεβαιώνω πως θα ζωστεί την ποδιά του , θα τους βάλει να καθίσουν σε τραπέζι και περνώντας από δίπλα τους θα τους περιποιηθεί .
42012038	Σε όποια βάρδια της νύχτας κι αν έρθει - τη δεύτερη ή την τρίτη - και τους βρει έτσι , είναι μακάριοι οι δούλοι εκείνοι !
42012039	Και να ξέρετε καλά τούτο : Πως αν ήξερε ο σπιτονοικοκύρης ποια ώρα θα έρθει ο κλέφτης , θα αγρυπνούσε και δε θα άφηνε να διαρρηχτεί το σπίτι του .
42012040	Γι' αυτό λοιπόν εσείς να είστε έτοιμοι , γιατί ο Γιος του Ανθρώπου έρχεται την ώρα που δεν το περιμένετε » .
42012041	Του είπε τότε ο Πέτρος : « Κύριε , την παραβολή αυτή τη λες για μας ή για όλους ; Κι ο Κύριος απάντησε :
42012042	« Ποιος , λοιπόν , είναι ο πιστός και φρόνιμος διαχειριστής , που ο κύριός του θα τον βάλει υπεύθυνο πάνω στο υπηρετικό προσωπικό του , για να τους παρέχει τη σωστή αναλογία τροφής που χρειάζονται στις κατάλληλες ώρες ;
42012043	Μακάριος ο δούλος εκείνος , τον οποίο όταν έρθει ο κύριός του θα τον βρει έτσι να κάνει .
42012044	Σας λέω ότι πράγματι θα τον βάλει υπεύθυνο πάνω σ' όλα τα υπάρχοντά του .
42012045	Αν όμως πει ο δούλος εκείνος μέσα στην καρδιά του : Αργεί να έρθει ο κύριός μου κι αρχίσει να χτυπάει τους υπηρέτες και τις υπηρέτριες και να τρώει και να πίνει και να μεθάει ,
42012046	θα επιστρέψει ο κύριος του δούλου εκείνου κάποια μέρα που δεν το περιμένει , και μια ώρα που δεν το ξέρει , και θα τον αποκόψει από τους δικούς του και τη θέση του θα την ορίσει ανάμεσα στους απίστους .
42012047	Έτσι , ο δούλος εκείνος που ήξερε το θέλημα του κυρίου του , μα δεν έκανε τις ανάλογες προετοιμασίες και δεν ενέργησε σύμφωνα με το θέλημά του , θα τιμωρηθεί αυστηρά .
42012048	Εκείνος όμως , που χωρίς να το ξέρει έκανε πράξεις αξιόποινες , θα τιμωρηθεί ελαφρότερα . Κι από τον καθένα στον οποίο δόθηκε πολύ , πολύ θα απαιτηθεί απ' αυτόν . Και σε όποιον παραχώρησαν πολύ , περισσότερο θα απαιτήσουν απ' αυτόν » .
42012049	« Φωτιά ήρθα να βάλω πάνω στη γη , και τι άλλο θέλω αφού έχει κιόλας ανάψει ;
42012050	Έχω όμως ένα βάφτισμα να βαφτιστώ , και πόσο στεναχωρούμαι ωσότου πραγματοποιηθεί !
42012051	Νομίζετε πως ήρθα να φέρω ειρήνη στη γη ; Όχι , σας λέω , αλλά μάλλον διχασμό .
42012052	Γιατί από τώρα κι ύστερα πέντε μέλη μιας οικογένειας θα είναι διχασμένα . Οι τρεις θα είναι εναντίον των δύο και οι δύο εναντίον των τριών .
42012053	Θα διχαστούν πατέρας εναντίον γιου και γιος εναντίον του πατέρα του , μητέρα εναντίον κόρης και κόρη εναντίον της μητέρας της , πεθερά εναντίον της νύφης της και νύφη εναντίον της πεθεράς της » .
42012054	Έλεγε επίσης και στα πλήθη : « Όταν δείτε τα σύννεφα να αναφαίνονται από τη δύση , αμέσως λέτε : Έρχεται βροχή , κι έτσι γίνεται .
42012055	Κι όταν φυσάει νοτιάς , λέτε πως θα γίνει καύσωνας , και γίνεται .
42012056	Υποκριτές ! Τα χαρακτηριστικά σημάδια της γης και του ουρανού ξέρετε να εξετάζετε , πώς γίνεται λοιπόν και δεν εξετάζετε και τα σημάδια του καιρού τούτου ; »
42012057	« Και γιατί τάχα δεν κρίνετε και από μόνοι σας ποιο είναι το δίκαιο ;
42012058	Καθώς πηγαίνεις , για παράδειγμα , με τον αντίδικό σου στο δικαστή , κατάβαλε κάθε προσπάθεια να τακτοποιηθείς μαζί του όσο ακόμα βρίσκεσαι στο δρόμο , μη τυχόν και σε πάει στο δικαστή , και ο δικαστής σε παραδώσει στο δεσμοφύλακα και ο δεσμοφύλακας σε ρίξει στη φυλακή .
42012059	Σου το λέω πως σίγουρα δε θα βγεις από εκεί , ωσότου αποπληρώσεις και την τελευταία δεκάρα » .
42013001	Στο μεταξύ , ακριβώς την ώρα εκείνη , παρουσιάστηκαν μερικοί στον Ιησού και του αφηγήθηκαν το περιστατικό με τους Γαλιλαίους , που το αίμα τους το ανέμειξε ο Πιλάτος με το αίμα των θυσιών που προσφέρανε .
42013002	Κι αποκρίθηκε ο Ιησούς και τους είπε : « Νομίζετε πως οι Γαλιλαίοι αυτοί υπήρξαν περισσότερο αμαρτωλοί απ' όλους τους άλλους Γαλιλαίους , επειδή έπαθαν τέτοιο πράγμα ;
42013003	Όχι , σας λέω , αλλά αν εξακολουθείτε να μη μετανοείτε , κι εσείς όλοι έτσι θα χαθείτε .
42013004	Ή μήπως νομίζετε πως εκείνοι οι δεκαοχτώ , πάνω στους οποίους έπεσε ο πύργος στο Σιλωάμ και τους σκότωσε , υπήρξαν περισσότερο αμαρτωλοί απ' όλους τους κατοίκους της Ιερουσαλήμ ;
42013005	Όχι , σας βεβαιώνω , αλλά αν δε μετανοήσετε , κι εσείς όλοι έτσι θα χαθείτε » .
42013006	Τους έλεγε μάλιστα τούτη την παραβολή : « Κάποιος είχε μια συκιά φυτεμένη στο αμπέλι του και πήγε αναζητώντας καρπό σ' αυτήν , αλλά δε βρήκε .
42013007	Είπε τότε στον αμπελουργό : Είναι τρία χρόνια τώρα που έρχομαι αναζητώντας καρπό στη συκιά αυτή , και δε βρίσκω . Κόψε την . Γιατί να αχρηστεύει και το έδαφος ;
42013008	Μα εκείνος αποκρίθηκε : Κύριε , άφησέ την κι αυτή τη χρονιά , για να τη σκάψω γύρω γύρω και να της βάλω κοπριά .
42013009	Κι αν μεν κάνει καρπό , καλώς , ειδάλλως αργότερα να την κόψεις » .
42013010	Ένα Σάββατο , πάλι , δίδασκε ο Ιησούς σε μια από τις συναγωγές .
42013011	Εκεί λοιπόν ήταν και μια γυναίκα η οποία κατεχόταν από ένα πνεύμα που την κρατούσε άρρωστη για δεκαοχτώ χρόνια , και ήταν κυρτωμένη και δεν μπορούσε να ορθώσει ολότελα το σώμα της .
42013012	Όταν την είδε λοιπόν ο Ιησούς τη χαιρέτησε και της είπε : « Γυναίκα , ελεύθερη είσαι πια από την αρρώστια σου » .
42013013	Ακούμπησε έπειτα τα χέρια του πάνω της , κι αμέσως εκείνη στάθηκε όρθια και δοξολογούσε το Θεό .
42013014	Πήρε τότε το λόγο ο αρχισυνάγωγος και με αγανάκτηση , επειδή θεράπευσε ο Ιησούς τη μέρα του Σαββάτου , έλεγε στο πλήθος : « Υπάρχουν έξι μέρες κατά τις οποίες πρέπει να εργάζεται κανείς . Αυτές τις μέρες , λοιπόν , να έρχεστε και να θεραπεύεστε και όχι τη μέρα του Σαββάτου » !
42013015	Του αποκρίθηκε όμως ο Κύριος και είπε : « Υποκριτή ! Ο καθένας από σας δε λύνει μήπως τη μέρα του Σαββάτου το βόδι του ή το γαϊδούρι του από το παχνί και πάει και το ποτίζει ;
42013016	Κι αυτή , που είναι θυγατέρα του Αβραάμ , και που την έδεσε ο Σατανάς εδώ και δεκαοχτώ , τώρα , χρόνια , δεν έπρεπε τάχα να λυθεί από το δέσιμο αυτό την ημέρα του Σαββάτου ; » .
42013017	Και μ' αυτά που έλεγε καταντροπιάζονταν όλοι εκείνοι που εναντιώνονταν σ' αυτόν , ενώ ο κόσμος όλος χαιρόταν για όλα τα θαυμαστά πράγματα που αυτός έκαμνε .
42013018	Έλεγε επίσης : « Με τι είναι όμοια η βασιλεία του Θεού και με τι να την παρομοιάσω ;
42013019	Είναι όμοια με σιναπόσπορο , που τον πήρε κάποιος και τον έσπειρε στον κήπο του , όπου αναπτύχθηκε κι έγινε μεγάλο δέντρο . Και τα πετούμενα τ' ουρανού έκαναν τις φωλιές τους ανάμεσα στα κλαδιά του » .
42013020	Και επανέλαβε : « Με τι να παρομοιάσω τη βασιλεία του Θεού ;
42013021	Είναι όμοια με προζύμι , που το πήρε μια γυναίκα και το έβαλε μέσα σε τρία σάτα αλεύρι , ώσπου ζυμώθηκε όλο » .
42013022	Έτσι , περνούσε από κάθε πόλη και χωριό διδάσκοντας και κατευθυνόμενος προς την Ιερουσαλήμ ,
42013023	όταν κάποιος τον ρώτησε : « Κύριε , είναι άραγε λίγοι αυτοί που σώζονται ; » . Κι εκείνος τους είπε :
42013024	« Ν' αγωνίζεστε να μπείτε από τη στενή πύλη . Γιατί πολλοί , σας προειδοποιώ , θα θελήσουν να μπουν αλλά δε θα μπορέσουν
42013025	από τη στιγμή που θα σηκωθεί ο σπιτονοικοκύρης και θα μανταλώσει την πόρτα . Τότε θ' αρχίσετε να μαζεύεστε έξω και να χτυπάτε την πόρτα λέγοντας : Κύριε ! Κύριε άνοιξέ μας ! Μα εκείνος θα αποκριθεί και θα σας πει : Εσάς δε σας ξέρω από πού είστε .
42013026	Τότε θ' αρχίσετε να λέτε : Μπροστά σου φάγαμε και ήπιαμε και μέσα στις πλατείες μας δίδαξες .
42013027	Μα εκείνος θα επαναλάβει : Σας βεβαιώνω , πως εσάς δε σας ξέρω από πού είστε . Φύγετε από μένα όλοι εσείς οι εργάτες της αδικίας !
42013028	Εκεί είναι που θα κλαίτε και τα δόντια σας θα τρίζουν , όταν δείτε τον Αβραάμ και τον Ισαάκ και τον Ιακώβ και όλους τους προφήτες μέσα στη βασιλεία του Θεού , κι εσάς να σας πετούν έξω .
42013029	Θα έρθουν ακόμα άνθρωποι από ανατολή και δύση , από βορρά και νότο και θα καθίσουν στο τραπέζι στη βασιλεία του Θεού .
42013030	Έτσι , λοιπόν , υπάρχουν τελευταίοι που θα γίνουν πρώτοι , και υπάρχουν πρώτοι που θα γίνουν τελευταίοι » .
42013031	Την ίδια εκείνη μέρα τον πλησίασαν μερικοί Φαρισαίοι και του είπαν : « Βγες από την περιοχή αυτή και απομακρύνσου , γιατί ο Ηρώδης θέλει να σε σκοτώσει » .
42013032	Κι εκείνος τους απάντησε : « Πηγαίνετε και πέστε στην αλεπού αυτή ότι ακόμα σήμερα και αύριο βγάζω δαιμόνια και κάνω θεραπείες , και την τρίτη μέρα τελειώνω .
42013033	Παράλληλα όμως , πρέπει σήμερα κι αύριο και την επόμενη μέρα να συνεχίσω την πορεία μου , γιατί δεν υπάρχει πιθανότητα να χαθεί προφήτης έξω από την Ιερουσαλήμ !
42013034	Ιερουσαλήμ ! Ιερουσαλήμ ! Εσύ που σκοτώνεις τους προφήτες και λιθοβολείς όσους αποστέλλονται σε σένα , πόσες φορές θέλησα να περιμαζέψω τα παιδιά σου , όπως η κλώσσα τα κλωσσόπουλά της , μα εσείς δε θελήσατε !
42013035	Τώρα πια , εγκαταλείπεται έρημος ο τόπος σας . Και σας προειδοποιώ πως δε θα με δείτε ποτέ πια , ωσότου έρθει η στιγμή που θα πείτε : Ευλογημένος είναι αυτός που έρχεται στ' όνομα του Κυρίου ! » .
42014001	Ένα Σάββατο που ο Ιησούς πήγε στο σπίτι ενός από τους άρχοντες των Φαρισαίων για να φάει , αυτοί τον παρατηρούσαν με προσοχή .
42014002	Κι εκεί μπροστά του ήταν κάποιος που έπασχε από υδρωπικία .
42014003	Απευθύνθηκε τότε ο Ιησούς στους νομικούς και τους Φαρισαίους και τους ρώτησε αν επιτρέπεται να θεραπεύει κανείς την ημέρα του Σαββάτου .
42014004	Κι εκείνοι δεν τόλμησαν να απαντήσουν . Τότε ο Ιησούς , αφού έπιασε τον άρρωστο , τον γιάτρεψε και τον άφησε ελεύθερο να φύγει .
42014005	Έπειτα στράφηκε σ' αυτούς και τους είπε : « Τίνος από σας ο γιος ή το βόδι θα 'πεφτε στο πηγάδι , κι αυτός δε θα τον έπιανε αμέσως να τον ανασύρει την ημέρα του Σαββάτου ; » .
42014006	Και δεν μπόρεσαν να τον αντικρούσουν σ' αυτό .
42014007	Ακόμα , επειδή παρατήρησε τους προσκαλεσμένους , πώς διάλεγαν τις πρώτες θέσεις , ανέφερε ένα παράδειγμα λέγοντάς τους :
42014008	« Όταν σε καλέσει κάποιος σε γάμο , μην πας να καθίσεις στην πρώτη θέση , μήπως κι έχει καλέσει κάποιον πιο επίσημο από σένα ,
42014009	κι έρθει αυτός που κάλεσε εσένα κι εκείνον και σου πει : Δώσε σ' αυτόν τη θέση , οπότε θ' αρχίσεις ντροπιασμένος πια να παίρνεις την τελευταία θέση .
42014010	Αντίθετα , όταν προσκληθείς πήγαινε και κάθισε στην τελευταία θέση , ώστε , όταν έρθει αυτός που σε προσκάλεσε , να σου πει : Φίλε , έλα σε καλύτερη θέση . Τότε αυτό θα αποτελέσει μεγάλη τιμή για σένα μπροστά σε όλους τους συνδαιτυμόνες σου .
42014011	Γιατί όποιος υψώνει τον εαυτό του θα ταπεινωθεί , και όποιος ταπεινώνει τον εαυτό του θα υψωθεί » .
42014012	Επίσης και σ' εκείνον που τον προσκάλεσε έλεγε : « Όταν παραθέτεις γεύμα ή δείπνο , μην προσκαλείς τους φίλους σου ούτε τ' αδέλφια σου ούτε τους συγγενείς σου ούτε τους πλούσιους γείτονές σου , με την υστερόβουλη σκέψη πως μπορεί να σε προσκαλέσουν κι αυτοί και να σου γίνει έτσι ανταπόδοση .
42014013	Απεναντίας , όταν κάνεις δεξίωση , να προσκαλείς φτωχούς , ανάπηρους , κουτσούς , τυφλούς ,
42014014	και τότε θα είσαι μακάριος που δε θα έχουν τη δυνατότητα να σου το ανταποδώσουν , γιατί θα σου ανταποδοθεί αυτό στην ανάσταση των δικαίων » .
42014015	Όταν τα άκουσε αυτά ένας από τους συνδαιτυμόνες , του είπε : « Μακάριος όποιος θα φάει ψωμί στη βασιλεία του Θεού » .
42014016	Κι εκείνος του αποκρίθηκε : « Κάποιος ετοίμασε μεγάλο δείπνο και προσκάλεσε πολλούς .
42014017	Έστειλε λοιπόν το δούλο του την ώρα του δείπνου να πει στους προσκαλεσμένους : Ελάτε , γιατί είναι κιόλας όλα έτοιμα .
42014018	Άρχισαν τότε όλοι να προβάλλουν από μια δικαιολογία . Ο πρώτος του είπε : Αγόρασα ένα χωράφι και πρέπει να πάω να το δω . Σε παρακαλώ θεώρησέ με δικαιολογημένο .
42014019	Ένας άλλος πάλι , είπε : Αγόρασα πέντε ζευγάρια βόδια και πάω να τα δοκιμάσω . Σε παρακαλώ θεώρησέ με δικαιολογημένο .
42014020	Κι ένας άλλος είπε : Έχω παντρευτεί και γι' αυτό δεν μπορώ να έρθω .
42014021	Ήρθε , λοιπόν , ο δούλος εκείνος και τα διηγήθηκε αυτά στον κύριό του . Τότε ο οικοδεσπότης οργίστηκε και είπε στο δούλο του : Πήγαινε γρήγορα στις πλατείες και στους δρόμους της πόλης και φέρε εδώ μέσα τους φτωχούς , τους ανάπηρους , τους κουτσούς και τους τυφλούς .
42014022	Κι όταν επέστρεψε ο δούλος , είπε : Κύριε , έγινε αυτό που διέταξες , μα ακόμα υπάρχει χώρος .
42014023	Είπε τότε ο κύριος στο δούλο του : Βγες στους δρόμους και στους περιφραγμένους τόπους και ανάγκασέ τους να μπουν εδώ για να γεμίσει το σπίτι μου .
42014024	Γιατί σας λέω πως κανένας από τους ανθρώπους εκείνους που προσκάλεσα δε θα γευτεί το δείπνο μου » .
42014025	Μαζί του στο δρόμο βάδιζε επίσης και πολύς κόσμος , οπότε στράφηκε και τους είπε :
42014026	« Αν κανείς έρχεται σε μένα και δεν απαρνιέται τον πατέρα του , και τη μητέρα του , και τη γυναίκα του , και τα παιδιά του , και τα αδέλφια του , και τις αδελφές του , ακόμα και την ίδια του τη ζωή , δεν μπορεί να είναι μαθητής μου .
42014027	Και όποιος δε με ακολουθεί σηκώνοντας το σταυρό του , δεν μπορεί να είναι μαθητής μου .
42014028	Γιατί , ποιος από σας , όταν θέλει να χτίσει έναν πύργο , δεν κάθεται πρώτα να υπολογίσει τη δαπάνη για να δει αν έχει τα απαιτούμενα για την αποπεράτωσή του ;
42014029	Κι αυτό , για να αποφύγει το ενδεχόμενο , αφού βάλει το θεμέλιο , να μην μπορεί να τον τελειώσει , κι αρχίσουν όλοι όσοι τον παρακολουθούν να τον πειράζουν
42014030	λέγοντας ότι ο άνθρωπος αυτός άρχισε να χτίζει και δεν κατάφερε να αποπερατώσει .
42014031	Ή ποιος βασιλιάς , που ξεκινάει να πολεμήσει έναν άλλο βασιλιά , δεν κάθεται πρώτα να σκεφτεί αν έχει τη δυνατότητα με δέκα χιλιάδες άντρες να αντιμετωπίσει εκείνον που έρχεται εναντίον του με είκοσι χιλιάδες ;
42014032	Κι αν δει πως δεν έχει τέτοια δυνατότητα , τότε του στέλνει πρεσβευτές , ενόσω ακόμα εκείνος είναι μακριά , και του ζητά διαπραγματεύσεις για ειρήνη .
42014033	Έτσι , λοιπόν , όποιος από σας δεν αποχωρίζεται απ' όλα τα υπάρχοντά του , δεν μπορεί να είναι μαθητής μου » .
42014034	« Καλό είναι το αλάτι . Αν όμως κι αυτό το αλάτι χάσει τις ιδιότητές του , με τι θ' αποκτηθεί πια η γεύση του ;
42014035	Ούτε για χώμα ούτε για κοπριά είναι πια κατάλληλο . Το πετάνε έξω . Όποιος έχει αυτιά ν' ακούει , ας ακούει » .
42015001	Κι επειδή οι τελώνες και οι αμαρτωλοί πλησίαζαν τον Ιησού για να τον ακούν ,
42015002	γόγγυζαν οι Φαρισαίοι και οι νομοδιδάσκαλοι λέγοντας μεταξύ τους ότι αυτός δέχεται μ' ευχαρίστηση αμαρτωλούς και συντρώει μαζί τους .
42015003	Τότε τους είπε την παραβολή τούτη :
42015004	« Ποιος από σας , αν έχει εκατό πρόβατα και συμβεί να χάσει το ένα απ' αυτά , δεν αφήνει τα εννενήντα εννιά στην ερημιά και πάει να ψάξει για το χαμένο , μέχρι που να το βρει ;
42015005	Και σαν το βρει , το παίρνει χαρούμενος στους ώμους του ,
42015006	κι αφού έρθει στο σπίτι του , προσκαλεί τους φίλους και τους γείτονές του , λέγοντάς τους : Χαρείτε μαζί μου , γιατί βρήκα το χαμένο πρόβατό μου !
42015007	Σας βεβαιώνω πως παρόμοια και στον ουρανό θα υπάρξει περισσότερη χαρά για έναν αμαρτωλό που μετανοεί , παρά για ενενήντα εννιά δίκαιους που δεν έχουν ανάγκη από μετάνοια » .
42015008	« Επίσης , ποια γυναίκα που έχει δέκα δραχμές και συμβεί να χάσει τη μια , δεν ανάβει το λυχνάρι και δε σκουπίζει το σπίτι και δεν ψάχνει προσεκτικά κι επίμονα , μέχρι που να τη βρει ;
42015009	Κι όταν τη βρει προσκαλεί τις φίλες και τις γειτόνισσές της και λέει : Χαρείτε μαζί μου , γιατί βρήκα τη δραχμή που έχασα !
42015010	Έτσι , σας βεβαιώνω , γίνεται χαρά ανάμεσα στους αγγέλους του Θεού για έναν αμαρτωλό που μετανοεί » .
42015011	Έπειτα τους είπε : « Κάποιος είχε δυο γιους .
42015012	Κι ο μικρότερος είπε στον πατέρα του : Πατέρα , δώσε μου το μερίδιο που μου αναλογεί από την περιουσία . Κι εκείνος τους μοίρασε την περιουσία .
42015013	Έτσι , προτού κιόλας περάσουν πολλές μέρες , τα μάζεψε όλα ο μικρότερος γιος κι έφυγε σε μια μακρινή χώρα , όπου και σκόρπισε την περιουσία του ζώντας μέσα στην ασωτία .
42015014	Κι αφού πια τα είχε ξοδέψει όλα , ξέσπασε μεγάλη πείνα στη χώρα εκείνη , οπότε άρχισε αυτός να στερείται .
42015015	Πήγε τότε και έθεσε τον εαυτό του στην υπηρεσία ενός από τους πολίτες της χώρας εκείνης , κι εκείνος τον έστειλε στα χωράφια του να βόσκει χοίρους .
42015016	Κατάντησε έτσι να λαχταρά να ικανοποιήσει το στομάχι του με τα ξυλοκέρατα που έτρωγαν οι χοίροι , μα κανένας δεν του έδινε .
42015017	Ξανάρθε τότε στα λογικά του και είπε : Πόσοι μισθωτοί του πατέρα μου κερδίζουν περισσότερο ψωμί απ' ό,τι χρειάζονται κι εγώ χάνομαι εδώ από την πείνα !
42015018	Θα σηκωθώ λοιπόν και θα πάω στον πατέρα μου και θα του πω : Πατέρα , αμάρτησα τόσο εναντίον τ' ουρανού όσο και εναντίον σου .
42015019	Δεν είμαι πια άξιος να ονομάζομαι γιος σου , κάνε με σαν έναν από τους μισθωτούς σου .
42015020	Έτσι , σηκώθηκε και ξεκίνησε να πάει στον πατέρα του . Κι ενώ βρισκόταν ακόμα μακριά , τον είδε ο πατέρας του και τον σπλαχνίστηκε , κι έτρεξε και τον άρπαξε στην αγκαλιά του και τον γέμισε με φιλιά .
42015021	Του είπε τότε ο γιος : Πατέρα , αμάρτησα τόσο εναντίον τ' ουρανού όσο και εναντίον σου και δεν είμαι πια άξιος να ονομάζομαι γιος σου .
42015022	Μα ο πατέρας είπε στους δούλους του : Φέρτε την καλύτερη στολή και ντύστε τον , και δώστε του δαχτυλίδι για το χέρι του και υποδήματα για τα πόδια του .
42015023	Φέρτε επίσης το καλοθρεμμένο μοσχάρι και σφάξτε το , για να φάμε και να ευφρανθούμε ,
42015024	γιατί αυτός εδώ ο γιος μου νεκρός ήταν και ξανάζησε , χαμένος ήταν και βρέθηκε . Κι άρχισαν να ευφραίνονται .
42015025	» Στο μεταξύ , ο μεγαλύτερος γιος ήταν στο χωράφι . Καθώς , λοιπόν , πλησίασε στο σπίτι την ώρα που επέστρεφε , άκουσε μουσική και χορούς .
42015026	Φώναξε τότε έναν από τους υπηρέτες και ρωτούσε να μάθει τι σημαίνουν όλ' αυτά .
42015027	Κι εκείνος του είπε : Επέστρεψε ο αδελφός σου κι ο πατέρας σου έσφαξε το καλοθρεμμένο μοσχάρι , επειδή ξανάρθε πίσω σ' αυτόν υγιής .
42015028	Οργίστηκε τότε εκείνος και δεν ήθελε να μπει μέσα . Βγήκε λοιπόν έξω ο πατέρας του και τον παρακαλούσε ,
42015029	μα εκείνος αποκρίθηκε στον πατέρα του και του είπε : Τόσα χρόνια τώρα εργάζομαι για σένα και ποτέ δεν παραμέλησα κάποια εντολή σου . Κι όμως σ' εμένα δεν έδωσες ποτέ ούτε ένα κατσίκι για να διασκεδάσω με τους φίλους μου .
42015030	Μα σαν ήρθε ο γιος σου αυτός , που κατέφαγε όλο το βιος σου με πόρνες , έσφαξες για χάρη του το καλοθρεμμένο μοσχάρι .
42015031	Τότε εκείνος του είπε : « Παιδί μου , εσύ είσαι πάντοτε μαζί μου και όλα όσα έχω εγώ δικά σου είναι .
42015032	Μα να γιορτάσουμε έπρεπε και να χαρούμε , γιατί ο αδελφός σου αυτός νεκρός ήταν κι αναστήθηκε , κι ήταν χαμένος και βρέθηκε » .
42016001	Έλεγε επίσης και στους μαθητές του : « Ήταν κάποιος πλούσιος , που είχε έναν διαχειριστή , τον οποίο κατηγόρησαν σ' αυτόν , σαν άνθρωπο που κατασπαταλάει την περιουσία του .
42016002	Τον φώναξε τότε και του είπε : Τι είν' αυτό που ακούω για σένα ; Παράδωσε τα λογιστικά βιβλία της διαχείρισής σου , γιατί δεν μπορείς πια να παραμένεις διαχειριστής .
42016003	Σκέφτηκε τότε ο διαχειριστής και είπε μέσα του : Τι θα κάνω τώρα που ο κύριός μου με απολύει από τη διαχείριση ; Να σκάβω , δεν μπορώ . Να ζητιανεύω , ντρέπομαι .
42016004	Το βρήκα τι θα κάνω , ώστε , όταν απομακρυνθώ από τη θέση του διαχειριστή , να με δεχτούν οι άνθρωποι στα σπίτια τους .
42016005	Έτσι , αφού κάλεσε έναν έναν τους χρεοφειλέτες του κυρίου του , είπε στον πρώτο : Πόσα χρωστάς στον κύριό μου ; Κι εκείνος απάντησε : Εκατό δοχεία λάδι .
42016006	Του είπε τότε : Πάρε το γραμμάτιό σου και κάθισε γρήγορα και γράψε πενήντα .
42016007	Έπειτα είπε σε άλλον : Κι εσύ ; Πόσα χρωστάς ; Κι εκείνος απάντησε : Εκατό σακιά σιτάρι . Λέγει και σ' αυτόν : Πάρε το γραμμάτιό σου και γράψε ογδόντα .
42016008	Κι επαίνεσε ο κύριός του το διαχειριστή που έκανε την αδικία σε βάρος του , ότι ενέργησε μυαλωμένα , γιατί οι άνθρωποι του κόσμου αυτού είναι πιο γνωστικοί στη διαγωγή τους ανάμεσα στους ομοίους τους από τους ανθρώπους του φωτός .
42016009	Γι' αυτό κι εγώ σας συμβουλεύω να κάνετε φίλους με τη σωστή χρησιμοποίηση του άδικου υλικού πλούτου , ώστε , όταν φύγετε από τη ζωή αυτή , να σας δεχτούν στις αιώνιες κατοικίες .
42016010	Ο δίκαιος στο ελάχιστο , και στο πολύ είναι δίκαιος . Και ο άδικος στο ελάχιστο , και στο πολύ είναι άδικος .
42016011	Αν λοιπόν , στη διαχείριση του άδικου πλούτου δε σταθήκατε δίκαιοι , το αληθινό ποιος θα σας το εμπιστευτεί ;
42016012	Και αν στη διαχείριση της ξένης περιουσίας δεν υπήρξατε δίκαιοι , το δικό σας ποιος θα σας το δώσει ;
42016013	Κανένας υπηρέτης δεν μπορεί να υπηρετεί δυο κυρίους , γιατί ή θα μισήσει τον ένα και θ' αγαπήσει τον άλλο ή θα προσηλωθεί στον ένα και θα καταφρονήσει τον άλλο . Δεν μπορείτε να υπηρετείτε το Θεό και παράλληλα το χρήμα » .
42016014	Όλα αυτά τα άκουγαν και οι Φαρισαίοι , οι οποίοι ήταν άνθρωποι φιλοχρήματοι , και τον περιγελούσαν .
42016015	Μα ο Ιησούς τους είπε : « Εσείς παριστάνετε τους δίκαιους μπροστά στους ανθρώπους , αλλά ο Θεός γνωρίζει τις καρδιές σας · καθότι εκείνο που είναι ανώτερο για τους ανθρώπους , για το Θεό είναι σιχαμερό .
42016016	Ο νόμος και οι προφήτες αποκάλυψαν το θέλημα του Θεού ως τον Ιωάννη . Από τότε κηρύττεται το καλό άγγελμα της βασιλείας του Θεού κι ο καθένας λαχταρά γι' αυτήν .
42016017	Κι είναι ευκολότερο να εξαφανιστούν ο ουρανός και η γη παρά να καταργηθεί έστω και μια οξεία από το νόμο .
42016018	» Ο καθένας που χωρίζει τη γυναίκα του και παντρεύεται άλλη , διαπράττει μοιχεία , και ο καθένας που παντρεύεται με γυναίκα χωρισμένη από τον άντρα της , διαπράττει μοιχεία » .
42016019	« Υπήρχε κάποτε ένας πλούσιος , που ντυνόταν με πορφύρα και λινά ρούχα , απολαμβάνοντας κάθε μέρα τη ζωή του μεγαλόπρεπα .
42016020	Υπήρχε κι ένας φτωχός που ονομαζόταν Λάζαρος , ο οποίος ήταν εγκαταλειμμένος κοντά στην αυλόπορτα του πλουσίου , με το σώμα του γεμάτο πληγές ,
42016021	και λαχταρούσε να χορτάσει από τα ψίχουλα που έπεφταν από το τραπέζι του πλουσίου . Παράλληλα έρχονταν και τα σκυλιά και έγλειφαν τις πληγές του .
42016022	Κάποτε , λοιπόν , πέθανε ο φτωχός και τον μετέφεραν οι άγγελοι στην αγκαλιά του Αβραάμ . Πέθανε επίσης κι ο πλούσιος και τον έθαψαν .
42016023	Και στον άδη , καθώς βασανιζόταν , σήκωσε τα μάτια του και βλέπει τον Αβραάμ από μακριά και στην αγκαλιά του το Λάζαρο !
42016024	Φώναξε τότε και είπε : Πατέρα μου Αβραάμ , σπλαχνίσου με και στείλε το Λάζαρο να βρέξει την άκρη του δαχτύλου του στο νερό και να δροσίσει τη γλώσσα μου , γιατί υποφέρω μέσα σ' αυτή τη φλόγα !
42016025	Κι ο Αβραάμ απάντησε : Παιδί μου , θυμήσου ότι απόλαυσες εσύ τα αγαθά σου στη ζωή σου και παρόμοια ο Λάζαρος τα κακά . Τώρα , λοιπόν , αυτός ανακουφίζεται εδώ κι εσύ υποφέρεις .
42016026	Και εκτός απ' όλα αυτά , ανάμεσα σε μας και σε σας υπάρχει μεγάλο χάσμα , έτσι που όσοι θέλουν να περάσουν από εδώ σε σας , να μην μπορούν , κι ούτε οι από εκεί μπορούν να περάσουν σε μας .
42016027	Κι εκείνος είπε : Τότε , σε παρακαλώ , πατέρα , να τον στείλεις στο πατρικό μου σπίτι ,
42016028	γιατί έχω πέντε αδέλφια , για να τους προειδοποιήσει , ώστε να μην έρθουν κι αυτοί στον τόπο αυτόν του βασανισμού .
42016029	Του λέει ο Αβραάμ : Έχουν το Μωυσή και τους προφήτες . Ας ακούσουν αυτούς .
42016030	Κι εκείνος είπε : Όχι , πατέρα Αβραάμ , αλλά αν πάει σ' αυτούς κάποιος από τους νεκρούς , θα μετανοήσουν .
42016031	Τότε ο Αβραάμ του είπε : Αν το Μωυσή και τους προφήτες δεν ακούνε , ούτε κι αν αναστηθεί κάποιος από τους νεκρούς δεν πρόκειται να πειστούνε » .
42017001	Είπε επίσης στους μαθητές του : « Αποκλείεται να μην έρθουν τα σκάνδαλα , μα αλίμονο σ' εκείνον που γίνεται το μέσο για να έρθουν .
42017002	Είναι προτιμότερο γι' αυτόν να περάσει μια μυλόπετρα γύρω από το λαιμό του και να ριχτεί στη θάλασσα , παρά να σκανδαλίσει έναν από τους απλούς αυτούς ανθρώπους .
42017003	Να προσέχετε τη συμπεριφορά σας . Κι αν αμαρτήσει σε βάρος σου ο αδελφός σου , επιτίμησέ τον , κι αν μετανοήσει , συγχώρησέ τον .
42017004	Και εφτά φορές την ημέρα αν αμαρτήσει σε βάρος σου , κι επιστρέψει σε σένα εφτά φορές την ημέρα , λέγοντάς σου : Μετανοώ , θα τον συγχωρήσεις » .
42017005	Τότε οι απόστολοι είπαν στον Κύριο : « Πρόσθεσέ μας πίστη » .
42017006	Κι ο Κύριος τους είπε : « Αν είχατε πίστη ίση με ένα σιναπόσπορο , θα μπορούσατε να πείτε στη συκομουριά τούτη : Ξεριζώσου και φυτέψου στη θάλασσα και θα σας υπάκουε .
42017007	» Και ποιος τάχα από σας , που έχει κάποιον δούλο ο οποίος οργώνει το χωράφι του ή βόσκει τα ζώα του , θα πει σ' αυτόν μόλις επιστρέψει από το χωράφι : Έλα αμέσως και κάθισε να φας ;
42017008	Δε θα του πει απεναντίας : Ετοίμασε κάτι να δειπνήσω και ζώσου την ποδιά σου για να με υπηρετείς , ώσπου να φάω και να πιω και κατόπιν θα φας και θα πιεις κι εσύ ;
42017009	Μήπως θα του χρωστά χάρη του δούλου εκείνου , επειδή έκανε όσα διατάχτηκε ; Δε νομίζω .
42017010	Έτσι κι εσείς , όταν κάνετε όλα όσα έχετε διαταχτεί , να λέτε : Είμαστε ανάξιοι δούλοι . Κάναμε απλώς εκείνο που χρωστούσαμε να κάνουμε » .
42017011	Συνέβη επίσης ένα περιστατικό καθώς ο Ιησούς κατευθυνόταν προς την Ιερουσαλήμ και περνούσε μέσα από τη Σαμάρεια και τη Γαλιλαία .
42017012	Καθώς , λοιπόν , έμπαινε σ' ένα χωριό , τον συνάντησαν δέκα λεπροί άντρες , που στάθηκαν σε απόσταση
42017013	και άρχισαν να φωνάζουν δυνατά : « Ιησού , Κύριε , σπλαχνίσου μας » .
42017014	Κι αφού τους είδε , τους είπε : « Πηγαίνετε να σας δουν οι ιερείς » . Και την ώρα που πήγαιναν , καθαρίστηκαν .
42017015	Τότε ένας απ' αυτούς , μόλις είδε ότι γιατρεύτηκε , γύρισε πίσω δοξολογώντας το Θεό με δυνατή φωνή
42017016	κι έπεσε μπρούμυτα στα πόδια του Ιησού ευχαριστώντας τον . Κι αυτός ήταν Σαμαρείτης .
42017017	Του μίλησε τότε ο Ιησούς και του είπε : « Δεν καθαρίστηκαν και οι δέκα ; Οι άλλοι εννιά , λοιπόν , πού είναι ;
42017018	Δε βρέθηκαν άλλοι να επιστρέψουν και να δοξάσουν το Θεό , παρά μόνο αυτός ο αλλογενής ; » .
42017019	Έπειτα του είπε : « Σήκω και πήγαινε . Η πίστη σου σε έσωσε » .
42017020	Όταν πάλι ρωτήθηκε από τους Φαρισαίους , πότε έρχεται η βασιλεία του Θεού , αποκρίθηκε και τους είπε : « Η βασιλεία του Θεού δεν έρχεται με ορατά εξωτερικά σημεία .
42017021	Ούτε και θα πουν : Να ! Εδώ είναι ! ή : Να ! Εκεί είναι ! Γιατί η βασιλεία του Θεού είναι κιόλας ανάμεσά σας » .
42017022	Είπε κατόπιν στους μαθητές του : « Θα έρθουν μέρες που θα λαχταρήσετε να δείτε μια από τις μέρες του Γιου του Ανθρώπου , μα δε θα τη δείτε .
42017023	Θα σας πουν τότε : Να ! Εδώ είναι , Να ! Εκεί είναι . Μην πάτε ούτε να τρέξετε κατόπι τους .
42017024	Γιατί , ακριβώς όπως λάμπει η αστραπή από τη μια άκρη του ορίζοντα ως την άλλη , όταν αστράφτει , έτσι θα φανεί και ο Γιος του Ανθρώπου την ημέρα της δικής του παρουσίας .
42017025	Πρώτα , όμως , πρέπει να πάθει πολλά και να αποδοκιμαστεί από τη γενιά τούτη .
42017026	Και όπως έγινε στις μέρες του Νώε , το ίδιο θα γίνει και στις μέρες του Γιου του Ανθρώπου .
42017027	Δηλαδή : έτρωγαν , έπιναν , παντρεύονταν άντρες και γυναίκες μέχρι την ημέρα που μπήκε ο Νώε στην κιβωτό και ήρθε ο κατακλυσμός και τους αφάνισε όλους .
42017028	Επίσης όπως έγινε και στις μέρες του Λωτ : Έτρωγαν , έπιναν , αγόραζαν , πουλούσαν , φύτευαν , έχτιζαν .
42017029	Μα την ίδια μέρα που βγήκε ο Λωτ από τα Σόδομα , έβρεξε φωτιά και θειάφι από τον ουρανό και τους αφάνισε όλους .
42017030	Τα ίδια θα γίνονται και την ημέρα εκείνη , που ο Γιος του Ανθρώπου θα φανεί .
42017031	Την ημέρα εκείνη , αυτός που θα βρίσκεται πάνω στην ταράτσα και τα πράγματά του μέσα στο σπίτι , να μην κατέβει για να τα πάρει . Επίσης κι αυτός που θα είναι στο χωράφι , να μη γυρίσει πίσω .
42017032	Να θυμάστε τη γυναίκα του Λωτ .
42017033	Αυτός που θα επιδιώξει να σώσει τη ζωή του θα τη χάσει , μα όποιος τη χάσει , θα τη διατηρήσει .
42017034	Σας λέω πως τη νύχτα εκείνη θα κοιμούνται δύο μέσα σ' ένα κρεβάτι , ο ένας θα παραληφθεί κι ο άλλος θα εγκαταλειφθεί .
42017035	Δύο γυναίκες θα αλέθουν στο ίδιο μέρος , η μια θα παραληφθεί και η άλλη θα εγκαταλειφθεί .
42017036	Δυο άνθρωποι θα βρίσκονται στο χωράφι . Ο ένας θα παραληφθεί κι ο άλλος θα εγκαταλειφθεί » .
42017037	Τότε τον ρώτησαν : « Πού , Κύριε ; » . Κι εκείνος τους απάντησε : « Όπου είναι το σώμα , εκεί θα μαζευτούν και οι αετοί » .
42018001	Τους έλεγε επίσης και μια παραβολή για την αναγκαιότητα να προσεύχονται πάντα και να μην αποθαρρύνονται .
42018002	« Σε μια πόλη » , έλεγε , « υπήρχε ένας δικαστής , που ούτε το Θεό φοβόταν ούτε σε άνθρωπο έδινε σημασία .
42018003	Ήταν και μια χήρα στην πόλη εκείνη , που ερχόταν σ' αυτόν και του έλεγε : Απόδωσε το δίκιο μου απ' αυτόν που με αδικεί .
42018004	Μα εκείνος για ένα χρονικό διάστημα δεν έδωσε σημασία . Κατόπιν όμως είπε μέσα του : Αν και δε φοβάμαι το Θεό κι ούτε δίνω σημασία σε άνθρωπο ,
42018005	ωστόσο , επειδή η χήρα αυτή μου έγινε φορτική , θα της δώσω το δίκιο της για να μη με στεναχωρεί με τους ατέλειωτους ερχομούς της » .
42018006	Και συνέχισε ο Κύριος : « Δώστε προσοχή σ' αυτό που λέγει ο άδικος δικαστής !
42018007	Πώς λοιπόν είναι δυνατόν να μην κρίνει ο Θεός και να μην αποδώσει το δίκιο των εκλεκτών του , που κράζουν σ' αυτόν μέρα και νύχτα και τους ακούει υπομονετικά ;
42018008	Σας λέω πως θα κρίνει και θα αποδώσει το δίκιο τους πολύ γρήγορα . Μα ο Γιος του Ανθρώπου , όταν έρθει , θα βρει άραγε την πίστη πάνω στη γη ; »
42018009	Επίσης και σε μερικούς , οι οποίοι έχοντας την πεποίθηση πως είναι δίκαιοι στηρίζονταν στους εαυτούς τους και περιφρονούσαν τους άλλους , είπε την παραβολή τούτη :
42018010	« Δύο άνθρωποι ανέβηκαν στο ναό για να προσευχηθούν . Ο ένας ήταν Φαρισαίος κι ο άλλος τελώνης .
42018011	Ο Φαρισαίος στάθηκε και προσευχόταν γεμάτος αυτοπεποίθηση με τούτα τα λόγια για τον εαυτό του : Θεέ μου , σ' ευχαριστώ που δεν είμαι όπως οι υπόλοιποι άνθρωποι , που είναι : άρπαγες , άδικοι , μοιχοί ή και σαν αυτόν εκεί τον τελώνη .
42018012	Νηστεύω δύο φορές την εβδομάδα . Ξεχωρίζω για το ναό το ένα δέκατο απ' όλα τα εισοδήματά μου .
42018013	Ο τελώνης όμως , αφού στάθηκε σε απόσταση , δεν ήθελε ούτε να σηκώσει καν τα μάτια του στον ουρανό , παρά χτυπούσε το στήθος του κι έλεγε : Θεέ μου , ελέησέ με τον αμαρτωλό .
42018014	Σας λέω πως αυτός κατέβηκε στο σπίτι του συγχωρημένος και όχι ο άλλος , γιατί ο καθένας που υψώνει τον εαυτό του θα ταπεινωθεί , μα εκείνος που ταπεινώνει τον εαυτό του θα υψωθεί » .
42018015	Επίσης του έφεραν και τα παιδάκια για να τα αγγίξει . Μα όταν τους είδαν οι μαθητές , τους επέπληξαν .
42018016	Ο Ιησούς όμως , τα κάλεσε κοντά του και είπε : « Αφήστε τα παιδιά να έρχονται σε μένα και μην τα εμποδίζετε , γιατί σε ανθρώπους σαν κι αυτά ανήκει η βασιλεία του Θεού .
42018017	Πραγματικά , σας λέω , όποιος δε δεχτεί τη βασιλεία του Θεού σαν ένα παιδί , αυτός , όχι , δε θα μπει σ' αυτήν » .
42018018	Τον ρώτησε τότε ένας άρχοντας : « Δάσκαλε αγαθέ , τι θα πρέπει να κάνω για να κληρονομήσω ζωή αιώνια ; » .
42018019	Κι ο Ιησούς του απάντησε : « Γιατί με λες αγαθό ; Κανένας δεν είναι αγαθός παρά μονάχα ένας , ο Θεός .
42018020	Τις εντολές τις ξέρεις : Μη μοιχέψεις , Μη φονεύσεις , Μην κλέψεις , Μην ψευδομαρτυρήσεις , Τίμα τον πατέρα σου και τη μητέρα σου » .
42018021	Κι εκείνος του είπε : « Αυτά , όλα , τα τήρησα από τα νιάτα μου » .
42018022	Και σαν τ' άκουσε αυτά ο Ιησούς , του είπε : « Ακόμα ένα σου λείπει : Πούλησε όλα όσα έχεις και διαμοίρασέ τα σε φτωχούς και θα αποκτήσεις θησαυρό στον ουρανό , κι έλα εδώ κι ακολούθα με » .
42018023	Μα εκείνος όταν τα άκουσε αυτά , βαριοθύμησε , γιατί ήταν πολύ πλούσιος .
42018024	Κι όταν τον είδε ο Ιησούς που βαριοθύμησε , είπε : « Πόσο δύσκολα θα μπουν στη βασιλεία του Θεού εκείνοι που έχουν τα χρήματα !
42018025	Γιατί είναι ευκολότερο να περάσει μια καμήλα από την τρύπα της βελόνας παρά ένας πλούσιος να μπει στη βασιλεία του Θεού » !
42018026	Κι είπαν εκείνοι που τ' άκουσαν : « Τότε ποιος μπορεί να σωθεί ; » . Κι εκείνος απάντησε :
42018027	« Εκείνα που για τους ανθρώπους είναι ακατόρθωτα , για το Θεό είναι κατορθωτά » .
42018028	Του είπε τότε ο Πέτρος : « Ορίστε , εμείς τα εγκαταλείψαμε όλα και σε ακολουθήσαμε » .
42018029	Κι εκείνος τους είπε : « Σας βεβαιώνω πως δεν υπάρχει κανένας που να άφησε σπίτι ή γονείς ή αδέλφια ή γυναίκα ή παιδιά για χάρη της βασιλείας του Θεού ,
42018030	ο οποίος δε θα απολαύσει πολλαπλάσια στο σημερινό καιρό μα και ζωή αιώνια στον κόσμο που ακολουθεί » .
42018031	Πήρε κατόπιν κοντά του τους δώδεκα και τους είπε : « Να ! Τώρα ανεβαίνουμε στα Ιεροσόλυμα και θα πραγματοποιηθούν όλα όσα έχουν γραφτεί μέσω των προφητών για το Γιο του Ανθρώπου .
42018032	Γιατί θα παραδώσουν το Γιο του Ανθρώπου στους ειδωλολάτρες και θα τον χλευάσουν και θα τον βρίσουν και θα τον φτύσουν ,
42018033	κι αφού τον μαστιγώσουν , θα τον σκοτώσουν και την τρίτη μέρα θα αναστηθεί » .
42018034	Εκείνοι όμως τίποτε απ' αυτά δεν κατάλαβαν , γιατί η πραγματικότητα αυτή παρέμενε καλυμμένη γι' αυτούς και δεν καταλάβαιναν τα όσα έλεγε .
42018035	Στο μεταξύ καθώς πλησίαζε πια στην Ιεριχώ συνέβη το εξής περιστατικό . Ένας τυφλός καθόταν στην άκρη του δρόμου και ζητιάνευε .
42018036	Και όταν άκουσε να περνάει κόσμος , ρωτούσε να μάθει σαν τι να συνέβαινε .
42018037	Τον πληροφόρησαν , λοιπόν , ότι περνάει ο Ιησούς ο Ναζωραίος .
42018038	Τότε αυτός άρχισε να φωνάζει δυνατά : « Ιησού , Γιε του Δαβίδ , ελέησέ με » .
42018039	Μα εκείνοι που βάδιζαν μπροστά , τον μάλωναν για να σωπάσει . Εκείνος όμως φώναζε ακόμα περισσότερο : « Γιε του Δαβίδ , ελέησέ με » !
42018040	Στάθηκε τότε ο Ιησούς και πρόσταξε να τον φέρουν κοντά του . Κι όταν πλησίασε , τον ρώτησε :
42018041	« Τι θέλεις να σου κάνω ; » . Κι εκείνος απάντησε « Κύριε , να ξαναδώ ! » .
42018042	Τότε ο Ιησούς του είπε : « Να ξαναδείς ! Η πίστη σου σε έσωσε » !
42018043	Και μεμιάς ξαναβρήκε την όρασή του κι ακολουθούσε τον Ιησού δοξολογώντας το Θεό ! Κι όλος ο λαός , μόλις το είδε αυτό , δοξολόγησε το Θεό .
42019001	Μπήκε κατόπιν στην Ιεριχώ και περνούσε μέσα απ' αυτήν .
42019002	Εκεί λοιπόν εμφανίστηκε κάποιος , που ονομαζόταν Ζακχαίος - ο οποίος ήταν προϊστάμενος των τελωνών και ήταν πλούσιος -
42019003	και προσπαθούσε να δει ποιος είναι ο Ιησούς αλλά δεν μπορούσε εξαιτίας του πλήθους , γιατί ήταν κοντός στο ανάστημα .
42019004	Τους προσπέρασε τότε τρέχοντας μπροστά κι ανέβηκε σε μια συκομουριά για να τον δει , επειδή από εκείνο το δρόμο θα περνούσε ο Ιησούς .
42019005	Μόλις λοιπόν έφτασε ο Ιησούς στο μέρος εκείνο , κοίταξε προς τα πάνω , τον είδε και του είπε : « Ζακχαίε , βιάσου να κατέβεις , γιατί σήμερα πρέπει να μείνω στο σπίτι σου » .
42019006	Βιαστικά , τότε , κατέβηκε και τον υποδέχτηκε με χαρά .
42019007	Όλοι οι άλλοι , όμως , όταν το είδαν αυτό , γόγγυζαν λέγοντας πως σ' ενός αμαρτωλού το σπίτι μπήκε να μείνει .
42019008	Σηκώθηκε όρθιος τότε ο Ζακχαίος και είπε στον Κύριο : « Κύριε , να ! Από τώρα τα μισά από τα υπάρχοντά μου τα προσφέρω στους φτωχούς . Κι αν από κάποιον πήρα κάτι με τρόπο εκβιαστικό , του το επιστρέφω στο τετραπλάσιο » .
42019009	Τότε ο Ιησούς του είπε : « Σήμερα συντελέστηκε σωτηρία στο σπίτι αυτό , καθότι γιος του Αβραάμ είναι κι αυτός .
42019010	Γιατί ο Γιος του Ανθρώπου ήρθε να αναζητήσει και να σώσει το χαμένο » .
42019011	Κι ενώ αυτοί τα άκουγαν αυτά , συνέχισε ο Ιησούς και τους είπε μια παραβολή , επειδή βρισκόταν κιόλας κοντά στην Ιερουσαλήμ κι αυτοί νόμιζαν πως η βασιλεία του Θεού πρόκειται να εμφανιστεί από τη μια στιγμή στην άλλη .
42019012	Είπε λοιπόν : « Ένας άρχοντας πήγε σε τόπο μακρινό για να στεφθεί βασιλιάς και να επιστρέψει .
42019013	Έτσι , πριν φύγει κάλεσε δέκα δούλους του , τους έδωσε δέκα μνες και τους είπε : Εμπορευτείτε τα χρήματα αυτά , μέχρι που να γυρίσω πίσω .
42019014	Όμως οι συμπολίτες του τον μισούσαν κι έστειλαν κατόπι του αντιπροσωπεία για να πουν : Δεν θέλουμε αυτόν για βασιλιά μας .
42019015	Τελικά όμως αυτός γύρισε πίσω στεμμένος βασιλιάς . Τότε φώναξε τους δούλους εκείνους , στους οποίους είχε δώσει τα χρήματα , για να μάθει πώς τα εμπορεύτηκε ο καθένας τους .
42019016	Παρουσιάστηκε λοιπόν ο πρώτος και είπε : Κύριε , η μνα σου απέφερε άλλες δέκα μνες .
42019017	Κι ο βασιλιάς του είπε : Εύγε , δούλε αγαθέ ! Επειδή στο λίγο στάθηκες πιστός , έχε εξουσία πάνω σε δέκα πολιτείες .
42019018	Κατόπιν ήρθε ο δεύτερος και είπε : Κύριε , η μνα σου κέρδισε πέντε μνες .
42019019	Είπε και σ' αυτόν : Ανάλαβε κι εσύ τη διακυβέρνηση πέντε πολιτειών .
42019020	Ήρθε κι ένας άλλος και είπε : Κύριε , ορίστε η μνα σου , που την είχα φυλαγμένη ξεχωριστά σ' ένα μαντίλι ,
42019021	γιατί σε φοβόμουν επειδή είσαι άνθρωπος σκληρός . Παίρνεις εκείνο που δεν τοποθέτησες και θερίζεις εκείνο που δεν έσπειρες .
42019022	Του λέει τότε ο βασιλιάς : Από τα ίδια σου τα λόγια θα σε κρίνω , δούλε πονηρέ ! Ήξερες πως είμαι άνθρωπος σκληρός και παίρνω εκείνο που δεν τοποθέτησα και θερίζω εκείνο που δεν έσπειρα .
42019023	Γιατί , λοιπόν , δεν κατέθεσες τα χρήματά μου στην τράπεζα , ώστε , σαν γυρίσω να τα εισπράξω με τόκο ;
42019024	Κατόπιν είπε σ' εκείνους που ήταν εκεί : Πάρτε απ' αυτόν τη μνα και δώστε την σ' εκείνον που έχει τις δέκα μνες .
42019025	Του είπαν τότε εκείνοι : Κύριε , έχει ήδη δέκα μνες !
42019026	Κι απάντησε : Πραγματικά σας λέω , στον καθένα που έχει , θα δοθεί . Ενώ από εκείνον που δεν έχει , κι εκείνο που του έχει δοθεί , θα αφαιρεθεί απ' αυτόν .
42019027	Κι όσο για τους εχθρούς μου εκείνους , που δε με θέλησαν για βασιλιά τους , φέρτε τους εδώ και σφάξτε τους μπροστά μου » .
42019028	Κι αφού τα είπε αυτά ο Ιησούς , συνέχισε την πορεία του προπορευόμενος και κατευθυνόμενος προς τα Ιεροσόλυμα .
42019029	Κι όταν πια πλησίασε στη Βηθφαγή και τη Βηθανία , κοντά στο όρος που ονομάζεται Όρος των Ελαιών , έστειλε δύο από τους μαθητές του
42019030	λέγοντας : « Πηγαίνετε στο απέναντι χωριό και μόλις μπείτε σ' αυτό θα βρείτε ένα πουλάρι δεμένο , πάνω στο οποίο κανένας δεν κάθισε ποτέ . Λύστε το και φέρτε το .
42019031	Κι αν κάποιος σας ρωτήσει : Γιατί το λύνετε : Τούτη την απάντηση θα του δώσετε : Ο Κύριος το χρειάζεται » .
42019032	Πήγαν , λοιπόν , οι απεσταλμένοι και το βρήκαν , όπως τους το είπε .
42019033	Και καθώς το έλυναν το πουλάρι , τους είπαν οι ιδιοκτήτες του : « Γιατί λύνετε το πουλάρι ; » .
42019034	Κι εκείνοι απάντησαν : « Το χρειάζεται ο Κύριος » .
42019035	Έτσι λοιπόν το έφεραν στον Ιησού , κι αφού έριξαν πάνω στο πουλάρι τα ρούχα τους , ανέβασαν σ' αυτό τον Ιησού .
42019036	Έπειτα , καθώς αυτός προχωρούσε , έστρωναν τα ρούχα τους πάνω στο δρόμο .
42019037	Και την ώρα που πλησίαζε πια στο σημείο που κατηφορίζει από το Όρος των Ελαιών , όλο το πλήθος των μαθητών του άρχισαν χαρούμενοι να δοξολογούν μεγαλόφωνα το Θεό για όλα τα θαύματα που είδαν ,
42019038	με τούτα τα λόγια : « Ευλογημένος ο βασιλιάς που έρχεται στ' όνομα του Κυρίου ! Ειρήνη στον ουρανό και δόξα στις ύψιστες δυνάμεις ! »
42019039	Του είπαν τότε μερικοί από τους Φαρισαίους μέσα από το πλήθος : « Δάσκαλε , έλεγξε τους μαθητές σου » .
42019040	Κι αποκρίθηκε εκείνος και τους είπε : « Σας βεβαιώνω πως αν αυτοί σωπάσουν , οι πέτρες θα φωνάξουν » .
42019041	Και μόλις πλησίασε και είδε την πόλη , έκλαψε γι' αυτήν
42019042	λέγοντας : « Μακάρι να είχες καταλάβει κι εσύ , και μάλιστα τούτον τον καιρό που διέρχεσαι , τα όσα θα συντελούσαν πραγματικά για την ειρήνη σου ! Αλλά τώρα έχουν αποκρυφτεί από τα μάτια σου !
42019043	Έτσι , θα έρθουν για σένα μέρες που οι εχθροί σου θα κάνουν χαρακώματα γύρω σου και θα σε περικυκλώσουν και θα σε περισφίξουν από παντού .
42019044	Και θα σε ισοπεδώσουν μαζί με τα παιδιά σου , και δε θα σου αφήσουν πέτρα πάνω σε πέτρα ! Κι όλα αυτά επειδή δεν παρατήρησες για να διακρίνεις τον καιρό που σε επισκέφθηκε ο Θεός » !
42019045	Μπήκε έπειτα στο ναό κι άρχισε να διώχνει εκείνους που πουλούσαν κι αγόραζαν μέσα σ' αυτόν
42019046	λέγοντας : « Είναι γραμμένο : Ο οίκος μου είναι οίκος προσευχής μα εσείς τον κάνατε λημέρι ληστών » !
42019047	Έτσι , καθημερινά δίδασκε στο ναό , ενώ οι αρχιερείς και οι νομοδιδάσκαλοι επιδίωκαν να τον εξοντώσουν , όπως επίσης και οι προεστοί του λαού .
42019048	Δεν έβρισκαν όμως με τι τρόπο να το πετύχουν , γιατί όλος ο λαός προσηλωνόταν ολόψυχα σ' αυτόν καθώς τον άκουγε .
42020001	Μια από τις μέρες εκείνες πάλι , την ώρα που αυτός δίδασκε το λαό μέσα στο ναό και τους έφερνε το χαρμόσυνο μήνυμα , πλησίασαν ξαφνικά οι αρχιερείς και οι νομοδιδάσκαλοι μαζί με τους πρεσβυτέρους
42020002	και του είπαν : « Πες μας , με ποια εξουσία τα κάνεις αυτά ή ποιος είναι αυτός που σου έδωσε την εξουσία αυτή ; » .
42020003	Κι αποκρινόμενος εκείνος τους είπε : « Θα σας ρωτήσω κι εγώ κάτι και απαντήστε μου :
42020004	Το βάφτισμα του Ιωάννη ουράνια προέλευση είχε ή ανθρώπινη ; » .
42020005	Εκείνοι , τότε , άρχισαν να συζητούν μεταξύ τους και να λένε : « Αν πούμε : Ουράνια , θα μας πει : Τότε γιατί δεν πιστέψατε σ' αυτόν ;
42020006	Αν , πάλι , πούμε : Ανθρώπινη , ο λαός θα μας λιθοβολήσει , γιατί με απόλυτη βεβαιότητα θεωρεί προφήτη τον Ιωάννη » .
42020007	Απάντησαν λοιπόν πως δεν ξέρουν ποια ήταν η προέλευσή του .
42020008	Τότε ο Ιησούς τους είπε : « Ούτε κι εγώ σας λέω με ποια εξουσία τα κάνω αυτά » .
42020009	Έπειτα άρχισε να λέει στο λαό την παραβολή τούτη : « Ένας άνθρωπος φύτεψε ένα αμπέλι , το ανέθεσε στη φροντίδα γεωργών και έφυγε σε άλλον τόπο για κάμποσα χρόνια .
42020010	Κι όταν έφτασε ο καιρός , έστειλε στους γεωργούς ένα δούλο , για να του δώσουν από τον καρπό του αμπελιού . Μα οι γεωργοί τον έδειραν και τον έδιωξαν με άδεια χέρια .
42020011	Τους ξανάστειλε τότε άλλον δούλο , αλλά εκείνοι , αφού τον έδειραν και τον εξευτέλισαν κι αυτόν , τον έδιωξαν με άδεια χέρια .
42020012	Ύστερα ξανάστειλε έναν τρίτο . Εκείνοι όμως , αφού τον τραυμάτισαν κι αυτόν , τον πέταξαν έξω .
42020013	Τότε ο ιδιοκτήτης του αμπελιού είπε : Τι θα κάνω τώρα ; Θα στείλω τον αγαπημένο μου γιο . Ίσως , όταν δουν αυτόν , να ντραπούν .
42020014	Αλλ' όταν τον είδαν οι γεωργοί , άρχισαν να συζητούν μεταξύ τους και να λένε : Αυτός είναι ο κληρονόμος . Ελάτε να τον σκοτώσουμε , για να γίνει δική μας η κληρονομιά !
42020015	Έτσι , αφού τον έβγαλαν έξω από το αμπέλι , τον σκότωσαν . Τι θα τους κάνει λοιπόν αυτούς ο ιδιοκτήτης του αμπελιού ;
42020016	Θα έρθει και θα αφανίσει τους γεωργούς αυτούς , και το αμπέλι θα το δώσει σε άλλους » . Όταν το άκουσαν , είπαν : « Ο Θεός να φυλάξει από κάτι τέτοιο ! » .
42020017	Κι εκείνος κάρφωσε το βλέμμα του πάνω τους και τους είπε : « Τότε τι σημαίνει τούτη η περικοπή της Γραφής που λέει : Η πέτρα που περιφρόνησαν οι οικοδόμοι , αυτή έγινε το αγκωνάρι ;
42020018	Όποιος πέσει πάνω σ' εκείνη την πέτρα θα συντριφτεί . Και σ' όποιον επάνω εκείνη πέσει , θα τον διαλύσει » .
42020019	Τότε οι αρχιερείς και οι νομοδιδάσκαλοι αναζήτησαν κάποιον τρόπο να τον συλλάβουν εκείνη ακριβώς την ώρα , επειδή κατάλαβαν ότι γι' αυτούς την είπε την παραβολή αυτή , αλλά φοβήθηκαν το λαό .
42020020	Έτσι , αφού τον παρακολούθησαν , έστειλαν βαλτούς ανθρώπους που παράσταιναν τους δίκαιους , με σκοπό να του αποσπάσουν κάποιο ενοχοποιητικό λόγο και να τον καταδώσουν στα αρμόδια όργανα και στην εξουσία του Ρωμαίου Διοικητή .
42020021	Του υπέβαλαν λοιπόν το ερώτημα : « Δάσκαλε , ξέρουμε ότι μιλάς και διδάσκεις ορθά κι ότι δεν επηρεάζεσαι από πρόσωπα , αλλά διδάσκεις στ' αλήθεια το θέλημα του Θεού .
42020022	Πες μας λοιπόν : επιτρέπεται να πληρώνουμε φόρο στον Καίσαρα ή όχι ; » .
42020023	Την κατάλαβε όμως την πονηριά τους και τους είπε : « Γιατί προσπαθείτε να με παραπλανήσετε ;
42020024	Δείξτε μου ένα δηνάριο . Τίνος την προσωπογραφία και την επιγραφή έχει ; » . Αποκρίθηκαν : « Του Καίσαρα » .
42020025	Κι εκείνος τους είπε : « Δώστε λοιπόν στον Καίσαρα όσα ανήκουν στον Καίσαρα , και στο Θεό όσα ανήκουν στο Θεό » .
42020026	Κι έτσι , δεν κατόρθωσαν να του αποσπάσουν κάποιο λόγο που θα τον ενοχοποιούσε μπροστά στο λαό , και κατάπληκτοι από την απάντησή του έμειναν άφωνοι !
42020027	Τον πλησίασαν επίσης και μερικοί από τους Σαδδουκαίους - αυτοί που ισχυρίζονται πως δεν υπάρχει ανάσταση -
42020028	και τον ρώτησαν : « Δάσκαλε , ο Μωυσής μας έγραψε την εντολή : Αν ο αδελφός κάποιου έχει γυναίκα και πεθάνει άτεκνος , τη γυναίκα του να την παντρευτεί ο αδελφός του και να κάνει απογόνους στον αδελφό του .
42020029	Υπήρχαν , λοιπόν , εφτά αδέλφια . Ο πρώτος παντρεύτηκε και πέθανε άτεκνος .
42020030	Έτσι , τη γυναίκα του την παντρεύτηκε ο δεύτερος , αλλά κι αυτός πέθανε άτεκνος .
42020031	Την παντρεύτηκε κι ο τρίτος , ώσπου τελικά με τον ίδιο τρόπο την παντρεύτηκαν και οι εφτά χωρίς να κάνουν παιδιά .
42020032	Ύστερα από το θάνατο όλων πέθανε και η γυναίκα .
42020033	Στην ανάσταση , λοιπόν , τίνος απ' αυτούς θα είναι γυναίκα ; Γιατί και οι εφτά την είχαν γυναίκα » .
42020034	Αποκρίθηκε τότε ο Ιησούς και τους είπε : « Σε τούτη τη ζωή οι άντρες και οι γυναίκες παντρεύονται .
42020035	Εκείνοι όμως που καταξιώθηκαν ν' απολαύσουν εκείνη τη ζωή και ν' αναστηθούν από τους νεκρούς , δεν παντρεύονται είτε για άντρες πρόκειται είτε για γυναίκες .
42020036	Κι ούτε υπάρχει βέβαια πια η δυνατότητα να πεθάνουν , γιατί είναι όμοιοι με τους αγγέλους και είναι γιοι του Θεού , αφού είναι άνθρωποι που έχουν αναστηθεί .
42020037	Κι όσο για το γεγονός , ότι οι νεκροί ανασταίνονται , το αποκάλυψε και ο Μωυσής στο περιστατικό της βάτου , καθώς λέει για τον Κύριο πως είναι : Ο Θεός του Αβραάμ , και ο Θεός του Ισαάκ , και ο Θεός του Ιακώβ .
42020038	Και βέβαια , ο Θεός δεν είναι Θεός νεκρών , αλλά ζωντανών , γιατί για το Θεό , ζουν όλοι » .
42020039	Αποκρίθηκαν τότε μερικοί από τους νομοδιδασκάλους και είπαν : « Δάσκαλε , καλά τα είπες » .
42020040	Ύστερα απ' αυτό λοιπόν δεν τολμούσαν να του υποβάλουν καμιά ερώτηση .
42020041	Τους είπε ακόμα ο Ιησούς : « Πώς λένε για το Χριστό ότι είναι γιος του Δαβίδ ,
42020042	ενώ ο ίδιος ο Δαβίδ λέει στο βιβλίο των Ψαλμών : Είπε ο Κύριος στον Κύριό μου : Να κάθεσαι στα δεξιά μου ,
42020043	ώσπου να υποτάξω τους εχθρούς σου κάτω από τα πόδια σου ;
42020044	Επομένως , ο Δαβίδ τον ονομάζει Κύριο . Πώς λοιπόν , είναι γιος του ; » .
42020045	Είπε κατόπιν στους μαθητές του ενώ ταυτόχρονα τον άκουγε όλος ο λαός :
42020046	« Να φυλάγεστε από τους νομοδιδασκάλους , που θέλουν να περιφέρονται με επιδεικτικές στολές και τους αρέσουν οι υποκλίσεις στους δημόσιους χώρους και τα πρωτεία στις συναγωγές και οι θέσεις των επισήμων στα δείπνα .
42020047	Αυτοί , που κατατρώνε τα σπίτια των χηρών και για τα μάτια του κόσμου κάνουν μεγάλες προσευχές ! Αυτοί θα επισύρουν βαρύτερη καταδίκη πάνω τους » .
42021001	Ανασήκωσε κατόπιν το βλέμμα του και είδε τους πλουσίους που έριχναν τις εισφορές τους στο θησαυροφυλάκιο του ναού .
42021002	Είδε επίσης μια άπορη χήρα να βάζει εκεί δυο λεπτά .
42021003	Τότε είπε : « Πραγματικά , σας λέω , η φτωχή αυτή χήρα πρόσφερε περισσότερα απ' όλους .
42021004	Γιατί όλοι αυτοί , από το περίσσευμά τους έριξαν στις δωρεές για το ναό του Θεού , ενώ αυτή από το υστέρημά της , πρόσφερε όλο το βιος της » .
42021005	Κι όταν κάποια στιγμή μερικοί έλεγαν για το ναό ότι είναι διακοσμημένος με ωραίες πέτρες και αφιερώματα , είπε :
42021006	« Αυτά που βλέπετε , θα έρθουν μέρες κατά τις οποίες δε θα αφεθεί πέτρα πάνω σε πέτρα που δε θα γκρεμιστεί » !
42021007	Τον ρώτησαν τότε : « Δάσκαλε , πότε λοιπόν θα γίνουν αυτά και ποιο θα είναι το σημάδι , όταν πρόκειται αυτά να γίνουν ; » .
42021008	Κι εκείνος απάντησε : « Προσέχετε μην εξαπατηθείτε , γιατί θα έρθουν πολλοί στ' όνομά μου και θα λένε : Εγώ είμαι ! ή : Ο καιρός έφτασε ! Μην τους ακολουθήσετε .
42021009	Κι όταν ακούσετε ειδήσεις για πολέμους και ταραχές , μην τρομοκρατηθείτε , γιατί όλ' αυτά πρέπει να γίνουν πρώτα αλλά δεν ακολουθεί αμέσως το τέλος » .
42021010	Και τους εξηγούσε : « Θα ξεσηκωθεί έθνος εναντίον έθνους και βασίλειο εναντίον βασιλείου .
42021011	Θα γίνουν ακόμα σε διάφορα σημεία του κόσμου μεγάλοι σεισμοί και πείνες και επιδημίες . Επίσης θα παρουσιαστούν τρομακτικά φαινόμενα και μεγάλα σημεία από τον ουρανό .
42021012	Μα πριν απ' όλα αυτά θα σας συλλάβουν και θα σας καταδιώξουν παραδίδοντάς σας σε συναγωγές και ρίχνοντάς σας σε φυλακές και σύροντάς σας μπροστά σε βασιλιάδες και ηγεμόνες , επειδή είστε δικοί μου .
42021013	Μα όλα αυτά θα καταλήξουν σε ευκαιρία να δώσετε τη μαρτυρία σας .
42021014	Βάλτε το λοιπόν καλά στο νου σας να μην προμελετάτε τι θα απολογηθείτε .
42021015	Γιατί εγώ θα σας δώσω λόγια και σοφία τέτοια , που δε θα μπορέσουν να αντικρούσουν ούτε να εναντιωθούν όλοι εκείνοι που αντιτίθενται σε σας .
42021016	Θα καταδοθείτε ακόμα κι από γονείς κι από αδέλφια κι από συγγενείς κι από φίλους . Μάλιστα θα σκοτώσουν μερικούς από σας
42021017	και θα είστε μισητοί απ' όλους εξαιτίας μου .
42021018	Σίγουρα όμως ούτε τρίχα από το κεφάλι σας δε θα χαθεί .
42021019	Με την υπομονή σας θα κερδίσετε την ψυχή σας » .
42021020	« Κι όταν δείτε την Ιερουσαλήμ να περικυκλώνεται από στρατεύματα , τότε να ξέρετε ότι έφτασε η καταστροφή της .
42021021	Τότε όσοι θα βρίσκονται στην Ιουδαία , ας καταφύγουν στα βουνά . Κι όσοι βρίσκονται μέσα στην πόλη ας απομακρυνθούν . Κι όσοι βρίσκονται στην ύπαιθρο , ας μην μπουν σ' αυτήν .
42021022	Γιατί αυτές θα είναι μέρες εκδίκησης για να εκπληρωθούν όλες οι προφητείες της Γραφής .
42021023	Κι αλίμονο στις εγκυμονούσες και σ' εκείνες που θηλάζουν τις μέρες εκείνες , γιατί θα υπάρξει μεγάλη στέρηση πάνω στη γη και οργή θα ξεσπάσει εναντίον του λαού αυτού .
42021024	Και θα σφαχτούν με μαχαίρια και θα διασκορπιστούν αιχμάλωτοι σε όλα τα έθνη , και η Ιερουσαλήμ θα καταπατιέται από τους εθνικούς , μέχρι που να συμπληρωθούν οι καιροί των εθνών » .
42021025	« Θα εμφανιστούν ακόμα σημάδια στον ήλιο , στο φεγγάρι και στ' άστρα , και τα έθνη πάνω στη γη θα κυριευτούν από αγωνία μη ξέροντας τι να κάνουν εξαιτίας του βουητού και της αναταραχής της θάλασσας .
42021026	Έτσι , οι άνθρωποι θα παραλύουν από το φόβο τους και από την αναμονή αυτών που πρόκειται να έρθουν στην οικουμένη , γιατί οι ουράνιες δυνάμεις θα σαλευτούν .
42021027	Τότε είναι που θα δουν το Γιο του Ανθρώπου να έρχεται μέσα σε νεφέλη , με δύναμη και δόξα μεγάλη !
42021028	Σαν αρχίσουν , λοιπόν , αυτά να γίνονται , αναστηλωθείτε και σηκώστε ψηλά τα κεφάλια σας , γιατί πλησιάζει η απολύτρωσή σας » .
42021029	Τους είπε επίσης και μια παραβολή : « Κοιτάξτε τη συκιά καθώς κι όλα τα δέντρα .
42021030	Όταν αρχίσουν ήδη να βλαστάνουν , καταλαβαίνετε μόνοι σας , βλέποντάς τα , πως είναι κοντά πια το καλοκαίρι .
42021031	Έτσι κι εσείς , όταν δείτε να γίνονται αυτά , να ξέρετε πως είναι κοντά πια η βασιλεία του Θεού .
42021032	Σας βεβαιώνω πως η γενιά αυτή , σίγουρα δε θα εκλείψει , ωσότου όλα αυτά πραγματοποιηθούνε .
42021033	Ο ουρανός και η γη θα καταργηθούν , τα λόγια μου όμως δε θα πάψουν ποτέ να ισχύουν » .
42021034	« Και να προσέχετε τους εαυτούς σας , μήπως και αποχαυνωθούν οι καρδιές σας μέσα στην κραιπάλη και στο μεθύσι και στις μέριμνες τις βιοτικές και καταφθάσει ξαφνικά πάνω σας η μέρα εκείνη .
42021035	Γιατί , πράγματι , σαν παγίδα θα κάνει ξαφνικά την εμφάνισή της σε όλους τους κατοίκους ολόκληρης της γης .
42021036	Μένετε λοιπόν άγρυπνοι και προσεύχεστε συνεχώς , ώστε να καταξιωθείτε να αποφύγετε όλα αυτά που πρόκειται να συμβούν και να σταθείτε μπροστά στο Γιο του Ανθρώπου » .
42021037	Έτσι , ο Ιησούς , κατά τη διάρκεια της ημέρας πήγαινε και δίδασκε μέσα στο ναό , και τα βράδια έβγαινε και διανυκτέρευε στο λόφο που ονομάζεται Όρος των Ελαιών .
42021038	Κι όλος ο λαός πήγαινε νωρίς το πρωί να τον συναντήσει στο ναό για να τον ακούει .
42022001	Στο μεταξύ πλησίαζε η γιορτή των Αζύμων , που ονομάζεται Πάσχα ,
42022002	ενώ οι αρχιερείς μαζί με τους νομοδιδασκάλους αναζητούσαν να βρουν με τι τρόπο θα μπορούσαν να τον σκοτώσουν , γιατί φοβούνταν το λαό .
42022003	Τότε μπήκε ο Σατανάς στον Ιούδα , τον αποκαλούμενο Ισκαριώτη , που συγκατελεγόταν στον αριθμό των δώδεκα μαθητών .
42022004	Πήγε λοιπόν και συζήτησε με τους αρχιερείς και τους ανώτατους αξιωματικούς του ναού τον τρόπο με τον οποίο θα τους τον παράδιδε .
42022005	Χάρηκαν τότε εκείνοι και έταξαν να του δώσουν χρήματα .
42022006	Αυτός συμφώνησε και ζητούσε ευκαιρία να τους τον παραδώσει κάποια ώρα που θα βρισκόταν μακριά από το λαό .
42022007	Στο μεταξύ έφτασε η μέρα των Αζύμων , κατά την οποία έπρεπε να γίνει η θυσία του Πάσχα
42022008	κι έστειλε ο Ιησούς τον Πέτρο και τον Ιωάννη λέγοντάς τους : « Πηγαίνετε και ετοιμάστε μας το πασχαλινό τραπέζι για να φάμε » .
42022009	Εκείνοι τον ρώτησαν : « Πού θέλεις να το ετοιμάσουμε ; » .
42022010	Κι εκείνος απάντησε : « Μόλις μπείτε στην πόλη , θα σας συναντήσει κάποιος που θα κουβαλάει μια στάμνα με νερό . Ακολουθήστε τον στο σπίτι που θα μπει .
42022011	Εκεί θα πείτε στον οικοδεσπότη του σπιτιού : Ο Δάσκαλος σε ρωτάει : Πού είναι το κατάλυμα , όπου θα φάω μαζί με τους μαθητές μου το Πάσχα ;
42022012	Εκείνος θα σας δείξει ένα μεγάλο ανώγι , στρωμένο . Εκεί να ετοιμάσετε » .
42022013	Πήγαν , λοιπόν , και τα βρήκαν όπως τους τα είπε και ετοίμασαν το πασχαλινό τραπέζι .
42022014	Έτσι , όταν ήρθε η ώρα , κάθισε στο τραπέζι και μαζί του κάθισαν και οι δώδεκα απόστολοι .
42022015	Τότε τους είπε : « Με μεγάλη λαχτάρα επιθύμησα να φάω μαζί σας το Πάσχα αυτό , πριν από τα πάθη μου .
42022016	Γιατί σας πληροφορώ πως απ' εδώ κι ύστερα , όχι , δε θα ξαναφάω πια άλλο Πάσχα , ώσπου αυτό να εκπληρωθεί στη βασιλεία του Θεού » .
42022017	Έπειτα πήρε ένα ποτήρι κι αφού ευχαρίστησε , είπε : « Πάρτε το αυτό και μοιράστε το μεταξύ σας ,
42022018	γιατί σας πληροφορώ πως ποτέ πια δε θα πιω από το προϊόν αυτό του αμπελιού , ώσπου να έρθει η βασιλεία του Θεού » .
42022019	Πήρε κατόπιν το ψωμί κι αφού ευχαρίστησε , το έκοψε κομμάτια και τους το έδωσε λέγοντας : « Αυτό είναι το σώμα μου , που προσφέρεται για χάρη σας . Να το κάμνετε αυτό σε ανάμνησή μου » .
42022020	Παρόμοια , μετά που δείπνησαν , πήρε και το ποτήρι και είπε : « Το ποτήρι αυτό είναι η Καινούργια Διαθήκη που συνάπτεται με βάση το αίμα μου , το οποίο χύνεται για χάρη σας .
42022021	Άλλωστε , νάτο κιόλας το χέρι του ανθρώπου που πρόκειται να με παραδώσει , μαζί μου είναι , πάνω στο τραπέζι .
42022022	Βέβαια ο Γιος του Ανθρώπου βαδίζει το δρόμο του , όπως έχει προκαθοριστεί , μα αλίμονο στον άνθρωπο εκείνο με ενέργεια του οποίου παραδίνεται » .
42022023	Άρχισαν τότε αυτοί να συζητούν μεταξύ τους για το ποιος τέλος πάντων από ανάμεσά τους θα μπορούσε να είναι αυτός που πρόκειται να το κάνει αυτό .
42022024	Έγινε επίσης και μια φιλονικία μεταξύ τους για το ποιος απ' αυτούς θα πρέπει να θεωρείται ως ο ανώτερος .
42022025	Αλλ' εκείνος τους είπε : « Οι βασιλιάδες των εθνών επιβάλλουν την κυριαρχία τους σ' αυτά , κι αυτοί που τα εξουσιάζουν αποκαλούνται ευεργέτες !
42022026	Εσείς , όμως , να μη σκέφτεστε έτσι . Απεναντίας , ο ανώτερος μεταξύ σας να συμπεριφέρεται σαν να είναι ο μικρότερος , και ο πρώτος μεταξύ σας , σαν να είναι ο υπηρέτης .
42022027	Γιατί , ποιος τάχα είναι ανώτερος ; Εκείνος που κάθεται στο τραπέζι ή εκείνος που τον υπηρετεί ; Δεν είναι εκείνος που κάθεται στο τραπέζι ; Εγώ όμως συμπεριφέρομαι ανάμεσά σας σαν να είμαι ο υπηρέτης .
42022028	Εσείς πάλι , είστε αυτοί που παραμείνατε σταθερά κοντά μου μέσα στις δοκιμασίες μου .
42022029	Γι' αυτό , όπως ο Πατέρας μου παραχώρησε σε μένα τη βασιλεία , έτσι κι εγώ σας παραχωρώ το προνόμιο
42022030	να τρώτε και να πίνετε στο τραπέζι μου κατά τη βασιλεία μου . Κι ακόμη θα καθίσετε πάνω σε θρόνους και θα κρίνετε τις δώδεκα φυλές του Ισραήλ » .
42022031	Είπε ακόμα ο Κύριος : « Σίμωνα ! Σίμωνα ! Μάθε , ότι ο Σατανάς ζήτησε την άδεια να σας κοσκινήσει σαν το σιτάρι .
42022032	Εγώ όμως προσευχήθηκα για σένα , ώστε να μην εξαφανιστεί η πίστη σου . Κι εσύ , όταν τελικά ξαναγυρίσεις στην πίστη σου , στήριξε τους αδελφούς σου » .
42022033	Εκείνος του απάντησε : « Κύριε , είμαι έτοιμος εγώ και στη φυλακή να πορευθώ μαζί σου και στο θάνατο » .
42022034	Τότε ο Ιησούς του είπε : « Σε πληροφορώ , Πέτρο , πως δε θα προλάβει να λαλήσει σήμερα ο πετεινός , πριν με απαρνηθείς τρεις φορές λέγοντας ότι δε με ξέρεις » .
42022035	Τους είπε επίσης : « Όταν σας έστειλα χωρίς χρήματα , χωρίς σακίδιο και χωρίς υποδήματα , στερηθήκατε μήπως τίποτε ; » . Κι εκείνοι απάντησαν : « Τίποτε απολύτως » .
42022036	Τότε τους είπε : « Τώρα , όμως , όποιος έχει χρήματα , ας τα πάρει , το ίδιο κι όποιος έχει σακίδιο . Και όποιος δεν έχει , ας πουλήσει το πανωφόρι του και ας αγοράσει μαχαίρι .
42022037	Γιατί σας πληροφορώ πως ακόμη μια προφητεία πρέπει να εκπληρωθεί για μένα . Αυτή που λέει : Και μαζί με τους ανόμους συγκαταλέχτηκε . Γιατί , βέβαια , τα όσα γράφτηκαν για μένα εκπληρώνονται όλα » .
42022038	Εκείνοι τότε του είπαν : « Κύριε , δες , εδώ υπάρχουν δυο μαχαίρια » . Κι εκείνος απάντησε : « Φτάνει πια ! » .
42022039	Βγήκε κατόπιν και κατευθύνθηκε , όπως το συνήθιζε , προς το Όρος των Ελαιών , όπου τον ακολούθησαν και οι μαθητές του .
42022040	Κι όταν πια έφτασε στο καθορισμένο μέρος , τους είπε : « Προσεύχεστε να μην μπείτε σε πειρασμό » .
42022041	Έπειτα απομακρύνθηκε ο ίδιος απ' αυτούς σε απόσταση περίπου μιας πετροβολιάς κι αφού έπεσε στα γόνατα , προσευχόταν
42022042	λέγοντας : « Πατέρα , αν θέλεις απομάκρυνε το ποτήρι αυτό από μένα . Όμως , όχι το δικό μου , αλλά το δικό σου θέλημα ας γίνει » .
42022043	Τότε φανερώθηκε σ' αυτόν ένας άγγελος από τον ουρανό και τον ενίσχυε .
42022044	Κι επειδή τον κυρίευσε η αγωνία , προσευχόταν θερμότερα , ενώ ο ιδρώτας σαν μεγάλες σταγόνες αίματος έπεφτε στη γη .
42022045	Κι όταν κατόπιν σηκώθηκε από την προσευχή και ήρθε κοντά στους μαθητές , τους βρήκε να κοιμούνται εξαντλημένοι από τη λύπη ,
42022046	και τους είπε : « Τι κοιμάστε ; Σηκωθείτε και προσεύχεστε για να μην μπείτε σε πειρασμό » .
42022047	Κι ενώ ο Ιησούς μιλούσε ακόμα είδαν να εμφανίζεται όχλος . Και αυτός , που ονομαζόταν Ιούδας - ένας από τους δώδεκα - βάδιζε μπροστά από τον όχλο και πλησίασε τον Ιησού για να τον φιλήσει .
42022048	Τότε ο Ιησούς του είπε : « Ιούδα , με φίλημα προδίνεις το Γιο του Ανθρώπου ; » .
42022049	Και όταν αντιλήφθηκαν οι γύρω του τι θα επακολουθούσε , του είπαν : « Κύριε , να τους χτυπήσουμε με μαχαίρια ; » .
42022050	Κι ένας απ' αυτούς χτύπησε το δούλο του αρχιερέα και του απέκοψε το δεξί αυτί .
42022051	Επενέβη τότε ο Ιησούς και είπε : « Φτάνει ως εδώ » ! Κι αφού άγγιξε το αυτί του , το γιάτρεψε .
42022052	Ύστερα ο Ιησούς είπε στους αρχιερείς και στους ανώτατους αξιωματικούς του ναού , που ήρθαν εναντίον του : « Ληστή θαρείτε πως κυνηγάτε και βγήκατε με μαχαίρια και ρόπαλα ;
42022053	Όσο ήμουν μαζί σας στο ναό κάθε μέρα , δεν απλώσατε χέρι πάνω μου . Αλλά τούτη εδώ είναι η ώρα η δική σας και του σκοταδιού η εξουσία » !
42022054	Τον συλλάβανε τότε και τον έφεραν και τον οδήγησαν μέσα στο σπίτι του αρχιερέα . Στο μεταξύ από μακριά ακολουθούσε ο Πέτρος .
42022055	Κι όταν άναψαν φωτιά μέσα στην αυλή και κάθισαν όλοι μαζί , ο Πέτρος καθόταν ανάμεσά τους .
42022056	Βλέποντάς τον , τότε , μια υπηρέτρια να κάθεται κοντά στη φωτιά , τον κοίταξε στο πρόσωπο και είπε : « Κι αυτός ήταν μαζί του ! » .
42022057	Εκείνος όμως αρνήθηκε λέγοντας : « Κοπέλα μου , ούτε καν τον ξέρω » .
42022058	Μα ύστερα από λίγο τον είδε κάποιος άλλος και είπε : « Είσαι κι εσύ ένας απ' αυτούς ! » . Κι ο Πέτρος απάντησε : « Άνθρωπέ μου , δεν είμαι » .
42022059	Κι αφού πέρασε περίπου μια ώρα , ένας άλλος ισχυριζόταν επίμονα λέγοντας : « Πραγματικά ήταν κι αυτός μαζί του , αφού , μάλιστα , είναι και Γαλιλαίος ! » .
42022060	Αλλ' ο Πέτρος είπε : « Άνθρωπέ μου , δεν ξέρω για ποιο πράγμα μιλάς » ! Κι ενώ ακόμα μιλούσε , λάλησε ο πετεινός .
42022061	Στράφηκε τότε ο Κύριος και κοίταξε κατάματα τον Πέτρο . Και θυμήθηκε ο Πέτρος αυτό που του είχε πει ο Κύριος : « Πριν λαλήσει ο πετεινός , τρεις φορές θα με απαρνηθείς » .
42022062	Βγήκε τότε έξω ο Πέτρος κι έκλαψε πικρά .
42022063	Στο μεταξύ , οι άντρες που κρατούσαν τον Ιησού , τον περιέπαιζαν και τον χτυπούσαν .
42022064	Έτσι , αφού του σκέπασαν τα μάτια , τον χτυπούσαν στο πρόσωπο και τον ρωτούσαν : « Ποιος σε χτύπησε ; Μάντεψέ το » !
42022065	Κι άλλα πολλά του έλεγαν , βλαστημώντας τον .
42022066	Κι αμέσως μόλις ξημέρωσε , μαζεύτηκαν εκείνοι που αποτελούσαν το πρεσβυτέριο του λαού - αρχιερείς και νομοδιδάσκαλοι μαζί - και τον μετέφεραν στο συνέδριό τους και του έλεγαν :
42022067	« Αν είσαι εσύ ο Χριστός , πες το μας » . Κι απάντησε : « Αν σας το πω , δε θα το πιστέψετε , όχι .
42022068	Μα κι αν σας ρωτήσω , όχι , δε θα μου απαντήσετε κι ούτε θα μ' αφήσετε ελεύθερο .
42022069	Από τώρα ο Γιος του Ανθρώπου θα κάθεται στα δεξιά του Παντοδύναμου » .
42022070	Είπαν τότε όλοι : « Εσύ , λοιπόν , είσαι ο Γιος του Θεού ; » . Κι εκείνος απευθυνόμενος σ' αυτούς , είπε : « Μόνοι σας το λέτε ότι είμαι εγώ » .
42022071	Τότε εκείνοι είπαν : « Τι μας χρειάζεται πια άλλη απόδειξη ; Εμείς οι ίδιοι το ακούσαμε από το στόμα του ! » .
42023001	Τότε σηκώθηκαν σύσσωμα όλοι εκείνοι που αποτελούσαν το πρεσβυτέριο και τον οδήγησαν στον Πιλάτο
42023002	και άρχισαν να τον κατηγορούν λέγοντας : « Διαπιστώσαμε πως τούτος εδώ διαστρέφει το φρόνημα του λαού και τους εμποδίζει να πληρώνουν φόρο στον Καίσαρα ισχυριζόμενος για τον εαυτό του πως είναι ο Χριστός κι είναι ο ίδιος βασιλιάς » !
42023003	Τον ρώτησε λοιπόν ο Πιλάτος : « Εσύ είσαι ο βασιλιάς των Ιουδαίων ; » . Κι εκείνος απάντησε : « Μόνος σου το λες » .
42023004	Τότε ο Πιλάτος είπε στους αρχιερείς και στον όχλο : « Δε βρίσκω καμιά ενοχή σε τούτον τον άνθρωπο » .
42023005	Εκείνοι όμως επέμειναν περισσότερο λέγοντας πως με τη διδαχή του εξεγείρει το λαό σε ολόκληρη την Ιουδαία , αρχίζοντας από τη Γαλιλαία και φτάνοντας ως εδώ .
42023006	Ο Πιλάτος , μόλις άκουσε « Γαλιλαία » , ρώτησε να μάθει αν ο άνθρωπος αυτός είναι Γαλιλαίος .
42023007	Κι έτσι , αφού διαπίστωσε πως ήταν από την περιοχή που υπαγόταν στην εξουσία του Ηρώδη , τον παρέπεμψε στον Ηρώδη , που τις μέρες εκείνες βρισκόταν κι αυτός στα Ιεροσόλυμα .
42023008	Όταν ο Ηρώδης είδε τον Ιησού , χάρηκε πάρα πολύ , γιατί ήθελε από αρκετό καιρό να τον δει , επειδή άκουγε πολλά γι' αυτόν κι έλπιζε να τον δει να κάνει κανένα θαύμα .
42023009	Του έκανε λοιπόν αρκετές ερωτήσεις , αλλ' αυτός δεν του έδωσε καμιά απάντηση .
42023010	Εκεί στέκονταν επίσης οι αρχιερείς και οι νομοδιδάσκαλοι και τον κατηγορούσαν με πάθος .
42023011	Τότε ο Ηρώδης μαζί με τους στρατιώτες του , αφού του συμπεριφέρθηκε με περιφρόνηση και τον περιέπαιξε , τον έντυσε με ένα εντυπωσιακό ρούχο και τον έστειλε πίσω στον Πιλάτο .
42023012	Κι έγινε αφορμή αυτό να γίνουν φίλοι την ημέρα εκείνη μεταξύ τους ο Ηρώδης και ο Πιλάτος , γιατί ως τότε είχαν εχθρικά αισθήματα ο ένας προς τον άλλον .
42023013	Τότε ο Πιλάτος , αφού συγκάλεσε τους αρχιερείς και τους άρχοντες καθώς και το λαό ,
42023014	τους είπε : « Μου φέρατε τον άνθρωπο αυτόν με την κατηγορία πως τάχα ξεσηκώνει το λαό , μα να που εγώ , ενώ τον ανέκρινα μπροστά σας , δε βρήκα να είναι ένοχος ο άνθρωπος αυτός για τίποτα απ' όσα τον κατηγορείτε .
42023015	Αλλ' ούτε κι ο Ηρώδης βρήκε , αφού σας έστειλα και σ' εκείνον . Βλέπετε λοιπόν , ότι δεν έχει κάνει τίποτε άξιο καταδίκης του σε θάνατο .
42023016	Γι' αυτό λοιπόν , αφού τον παιδέψω πρώτα , θα τον αφήσω ελεύθερο .
42023017	( Είχε άλλωστε την εθιμική υποχρέωση , κάθε χρόνο στη γιορτή , να τους ελευθερώνει έναν κρατούμενο ) .
42023018	Τότε , εκείνοι που αποτελούσαν το πλήθος κραύγασαν όλοι μαζί λέγοντας : « Κράτα τον αυτόν και ελευθέρωσέ μας τον Βαραββά » !
42023019	( Αυτός ήταν φυλακισμένος για συμμετοχή του σε κάποια επανάσταση , που είχε γίνει στην πόλη και για φόνο ) .
42023020	Μα ο Πιλάτος τους μίλησε πάλι θέλοντας να ελευθερώσει τον Ιησού .
42023021	Αλλ' εκείνοι κραύγαζαν πιο δυνατά : « Σταύρωσέ τον ! Σταύρωσέ τον ! » .
42023022	Τότε ο Πιλάτος τους είπε για τρίτη φορά : « Μα τι κακό έκανε αυτός επιτέλους ; Καμιά ενοχή για καταδίκη του σε θάνατο δεν του βρήκα . Θα τον παιδέψω λοιπόν και θα τον αφήσω ελεύθερο » .
42023023	Εκείνοι όμως ασκούσαν εντονότερη πίεση πάνω του με δυνατές φωνές ζητώντας αυτός να σταυρωθεί . Και οι φωνές αυτών και των αρχιερέων δεν άφηναν τίποτε άλλο ν' ακουστεί .
42023024	Τότε ο Πιλάτος έδωσε την έγκρισή του να ικανοποιηθεί το αίτημά τους .
42023025	Έτσι , ελευθέρωσε το φυλακισμένο για ανταρσία και φόνο , που ζητούσαν , και τον Ιησού τον παρέδωσε στη διάθεσή τους .
42023026	Και μόλις τον παρέλαβαν , έπιασαν το Σίμωνα , έναν Κυρηναίο , που ερχόταν από την εξοχή , και του φόρτωσαν το σταυρό να τον κουβαλάει ακολουθώντας τον Ιησού .
42023027	Τον ακολουθούσε επίσης μεγάλο πλήθος λαού , καθώς και γυναίκες που στηθοκοπιούνταν και θρηνούσαν γι' αυτόν .
42023028	Στράφηκε τότε ο Ιησούς σ' αυτές και είπε : « Θυγατέρες της Ιερουσαλήμ , μην κλαίτε για μένα αλλά για σας τις ίδιες να κλαίτε και για τα παιδιά σας ,
42023029	γιατί , στ' αλήθεια έρχονται μέρες κατά τις οποίες θα πουν : Μακάριες οι στείρες και οι μητέρες που δε γέννησαν και οι μαστοί που δε θήλασαν !
42023030	Τότε θα αρχίσουν να λένε στα βουνά : Πέστε πάνω μας ! και στους λόφους : Σκεπάστε μας !
42023031	Γιατί , αν αυτά τα κάνουν στο δέντρο το χλωρό , τι θα συμβεί στο ξερό ; » .
42023032	Ταυτόχρονα μ' αυτόν οδηγούνταν κι άλλοι δύο , κακούργοι αυτοί , για να σταυρωθούν μαζί του .
42023033	Έτσι , όταν έφτασαν στην τοποθεσία που ονομάζεται Κρανίον , σταύρωσαν εκεί αυτόν και τους κακούργους - τον έναν στα δεξιά του και τον άλλο στ' αριστερά .
42023034	Κι έλεγε ο Ιησούς : « Πατέρα , συγχώρησέ τους , γιατί δεν ξέρουν τι κάνουν » . Στο μεταξύ εκείνοι για να μοιραστούν τα ρούχα του τα έβαλαν σε κλήρο ,
42023035	ενώ ο λαός στεκόταν και κοιτούσε . Μαζί μ' αυτούς τον χλεύαζαν και οι άρχοντες λέγοντας : « Άλλους έσωσε , ας σώσει τώρα τον εαυτό του , αν είναι αυτός ο Χριστός , ο εκλεκτός του Θεού » !
42023036	Τον περιέπαιζαν επίσης και οι στρατιώτες πλησιάζοντάς τον και προσφέροντάς του ξίδι
42023037	και λέγοντας : « Αν είσαι εσύ ο βασιλιάς των Ιουδαίων , σώσε τον εαυτό σου » .
42023038	Υπήρχε μάλιστα και μια επιγραφή από πάνω του , γραμμένη με γράμματα ελληνικά , ρωμαϊκά και εβραϊκά : « ΑΥΤΟΣ ΕΙΝΑΙ Ο ΒΑΣΙΛΙΑΣ ΤΩΝ ΙΟΥΔΑΙΩΝ » .
42023039	Ακόμα κι από τους κακούργους που είχαν κρεμαστεί , ο ένας τον ειρωνευόταν λέγοντάς του : « Αν είσαι εσύ ο Χριστός , σώσε τον εαυτό σου κι εμάς » .
42023040	Στράφηκε τότε ο άλλος και τον επέπληξε λέγοντάς του : « Ούτε το Θεό δε φοβάσαι εσύ , όταν μάλιστα βρίσκεσαι κάτω από την ίδια καταδίκη ;
42023041	Κι όσο για μας , βέβαια , δίκαια καταδικαστήκαμε , γιατί ανταμειβόμαστε ανάλογα μ' αυτά που πράξαμε . Αυτός όμως δεν έκανε κανένα αδίκημα » .
42023042	Κι έλεγε στον Ιησού : « Θυμήσου με , Κύριε , όταν έρθεις στη βασιλεία σου » .
42023043	Τότε ο Ιησούς του είπε : « Πραγματικά , σου λέω , σήμερα θα είσαι μαζί μου στον Παράδεισο » .
42023044	Κι ενώ η ώρα ήταν περίπου δώδεκα το μεσημέρι , σκοτάδι απλώθηκε πάνω σ' όλη τη γη ως τις τρεις το απόγευμα ,
42023045	γιατί ο ήλιος χάθηκε ! Επίσης το παραπέτασμα του ναού σκίστηκε στη μέση !
42023046	Τότε ο Ιησούς είπε με δυνατή φωνή : « Πατέρα , στα χέρια σου εναποθέτω το πνεύμα μου » . Και μόλις είπε τα λόγια αυτά , εξέπνευσε .
42023047	Κι ο εκατόνταρχος βλέποντας αυτό που έγινε , δόξασε το Θεό λέγοντας : « Πραγματικά ο άνθρωπος αυτός ήταν δίκαιος ! » .
42023048	Επίσης , όλοι εκείνοι , που είχαν συγκεντρωθεί εκεί για να δουν το θέαμα , βλέποντας αυτά που έγιναν , επέστρεφαν χτυπώντας τα στήθια τους .
42023049	Στο μεταξύ όλοι οι γνωστοί του και οι γυναίκες που τον είχαν ακολουθήσει από τη Γαλιλαία , στέκονταν και τα παρακαλουθούσαν από μακριά .
42023050	Υπήρχε κι ένα μέλος του μεγάλου συνεδρίου , που λεγόταν Ιωσήφ , άνθρωπος καλός και δίκαιος -
42023051	αυτός δεν ήταν σύμφωνος με την απόφαση και την εκτέλεση της απόφασης που πήραν αυτοί - ο οποίος καταγόταν από την Αριμαθαία , πόλη της Ιουδαίας και προσδοκούσε κι αυτός τη βασιλεία του Θεού .
42023052	Αυτός , λοιπόν , πήγε στον Πιλάτο και ζήτησε το σώμα του Ιησού .
42023053	Έτσι , αφού το κατέβασε από το σταυρό , το περιτύλιξε με σεντόνι και το απόθεσε σ' ένα λαξεμένο μνήμα , στο οποίο ποτέ ως τότε δεν είχε τεθεί κανένας .
42023054	Ήταν ημέρα Παρασκευή και χάραζε Σάββατο .
42023055	Στο μεταξύ , από κοντά τον ακολούθησαν και οι γυναίκες , που είχαν έρθει με τον Ιησού από τη Γαλιλαία , και είδαν το μνήμα και ότι τοποθετήθηκε εκεί το σώμα του .
42023056	Επέστρεψαν τότε και ετοίμασαν αρώματα και μύρα . Και το Σάββατο , βέβαια , δεν έκαναν τίποτε , όπως ορίζει ο νόμος .
42024001	Την Κυριακή όμως , από τα βαθιά κιόλας χαράματα , ήρθαν στο μνήμα μαζί και με μερικές άλλες , έχοντας μαζί τους τα αρώματα που είχαν ετοιμάσει .
42024002	Εκεί βρήκαν την πέτρα μετατοπισμένη από το μνήμα ,
42024003	κι όταν μπήκαν μέσα , δε βρήκαν το σώμα του Κυρίου !
42024004	Κι ενώ έμεναν εκεί απορώντας γι' αυτό , παρουσιάστηκαν ξαφνικά μπροστά τους δύο άντρες με ρούχα που λαμποκοπούσαν !
42024005	Τότε , καθώς αυτές κατατρομοκρατημένες από το θέαμα στέκονταν με τα πρόσωπά τους σκυμμένα στη γη , είπαν σ' αυτές οι δύο άντρες : « Τι αναζητάτε τον ζωντανό ανάμεσα στους νεκρούς ;
42024006	Δεν είναι εδώ . Αναστήθηκε ! Θυμηθείτε πώς σας μίλησε γι' αυτό , όταν ακόμα ήταν στη Γαλιλαία ,
42024007	λέγοντάς σας ότι πρέπει ο Γιος του Ανθρώπου να παραδοθεί στα χέρια αμαρτωλών ανθρώπων και να σταυρωθεί , και την τρίτη μέρα ν' αναστηθεί ! » .
42024008	Τότε θυμήθηκαν τα λόγια του .
42024009	Έτσι , επέστρεψαν από το μνήμα και τα διηγήθηκαν όλα αυτά στους ένδεκα μαθητές και σε όλους τους υπόλοιπους .
42024010	Κι αυτές που τα έλεγαν αυτά στους αποστόλους ήταν η Μαρία η Μαγδαληνή , η Ιωάννα , η Μαρία η μητέρα του Ιακώβου και οι άλλες που ήταν μαζί τους .
42024011	Σ' εκείνους όμως τα λόγια αυτά φάνηκαν σαν ανοησίες και δυσπιστούσαν σ' αυτές .
42024012	Ο Πέτρος μάλιστα σηκώθηκε και πήγε τρέχοντας στο μνήμα , κι αφού έσκυψε , βλέπει να είναι εκεί μόνο τα σάβανα . Γύρισε τότε πίσω γεμάτος απορία για το γεγονός .
42024013	Την ίδια εκείνη μέρα , δύο απ' αυτούς πήγαιναν σ' ένα χωριό που ονομάζεται Εμμαούς , και το οποίο απέχει ένδεκα χιλιόμετρα από την Ιερουσαλήμ .
42024014	Αυτοί , λοιπόν , μιλούσαν μεταξύ τους για όλα αυτά που συνέβησαν .
42024015	Μα καθώς αυτοί μιλούσαν και αντάλλαζαν σκέψεις , τους πλησίασε κι ο Ιησούς ο ίδιος και βάδιζε μαζί τους .
42024016	Τα μάτια τους όμως εμποδίζονταν , έτσι που να μην μπορούν να τον αναγνωρίσουν !
42024017	Τους ρώτησε λοιπόν : « Τι θέματα συζητάτε μεταξύ σας περπατώντας και είστε σκυθρωποί ; » .
42024018	Αποκρίθηκε τότε ο ένας , που τον έλεγαν Κλεόπα και του είπε : « Είσαι μήπως ο μόνος κάτοικος της Ιερουσαλήμ εσύ και δεν έμαθες αυτά που συνέβησαν σ' αυτήν τις μέρες αυτές ; » .
42024019	Τους ρώτησε : « Ποια ; » . Κι εκείνοι του είπαν : « Τα γεγονότα τα σχετικά με τον Ιησού από τη Ναζαρέτ , που υπήρξε ένας δυνατός προφήτης τόσο με τα έργα όσο και με τα λόγια του , μπροστά στο Θεό και σε όλο το λαό ,
42024020	και με τι τρόπο τον παράδωσαν οι αρχιερείς και οι άρχοντές μας να καταδικαστεί σε θάνατο και πώς τον σταύρωσαν !
42024021	Εμείς , πάλι , ελπίζαμε πως είναι αυτός που επρόκειτο να λυτρώσει το λαό Ισραήλ . Επιπλέον κοντά σ' όλα αυτά - κι είναι σήμερα η τρίτη κιόλας μέρα από τότε που συνέβησαν -
42024022	μας αναστάτωσαν και μερικές γυναίκες του κύκλου μας , οι οποίες πήγαν χαράματα στο μνήμα
42024023	και μη βρίσκοντας εκεί το σώμα του , ήρθαν ισχυριζόμενες πως είδαν ακόμα και εμφάνιση αγγέλων , οι οποίοι είπαν ότι αυτός ζει !
42024024	Έτσι λοιπόν μερικοί από τους δικούς μας πήγαν στο μνήμα και το βρήκαν ακριβώς όπως το είπαν και οι γυναίκες . Αυτόν όμως δεν τον είδαν » .
42024025	Τότε αυτός τους είπε : « Ω , ανόητοι , που το μυαλό σας είναι τόσο αργοκίνητο στο να πιστέψετε σε όλα όσα είπαν οι προφήτες !
42024026	Δεν είναι τάχα αυτά ακριβώς που έπρεπε να πάθει ο Χριστός και να μπει στη δόξα του ; » .
42024027	Κατόπιν , αρχίζοντας από το Μωυσή κι απ' όλους τους προφήτες , τους εξηγούσε εκείνα που αναφέρονταν γι' αυτόν σε όλες τις προφητείες της Γραφής .
42024028	Τελικά πλησίασαν στο χωριό που πήγαιναν , κι αυτός προσποιόταν πως πηγαίνει τάχα πιο μακριά .
42024029	Τότε εκείνοι τον πίεσαν λέγοντάς του : « Μείνε μαζί μας , γιατί πήρε κιόλας να βραδιάζει και η ημέρα έφτασε στο τέρμα της » . Έτσι , μπήκε να μείνει μαζί τους .
42024030	Κι όταν κάθισε στο τραπέζι να φάει μαζί τους , πήρε το ψωμί και το ευλόγησε . Έπειτα το έκοψε σε κομμάτια και τους το πρόσφερε .
42024031	τότε ανοίχτηκαν τα μάτια τους και τον αναγνώρισαν . Μα αυτός εξαφανίστηκε από ανάμεσά τους !
42024032	Είπαν τότε μεταξύ τους : « Μήπως δε φλεγόταν η καρδιά μας μέσα μας , καθώς μας μιλούσε στο δρόμο και μας εξηγούσε τις προφητείες των Γραφών ; » .
42024033	Σηκώθηκαν λοιπόν την ίδια εκείνη ώρα και επέστρεψαν στην Ιερουσαλήμ , όπου βρήκαν συγκεντρωμένους τους ένδεκα κι εκείνους που ήταν μαζί τους ,
42024034	οι οποίοι έλεγαν ότι αναστήθηκε πραγματικά ο Κύριος και φανερώθηκε στο Σίμωνα .
42024035	Αυτοί πάλι , τους διηγούνταν λεπτομερώς αυτά που συνέβησαν στο δρόμο και πώς τους έκανε να τον αναγνωρίσουν καθώς έκοβε το ψωμί .
42024036	Στο μεταξύ , την ώρα που τα έλεγαν αυτά , ο ίδιος ο Ιησούς στάθηκε ανάμεσά τους και τους λέει : « Ειρήνη σε σας » !
42024037	Μα εκείνοι από την ταραχή και το φόβο που τους κυρίευσε , νόμιζαν πως βλέπουν κάποιο φάντασμα !
42024038	Τότε τους είπε : « Γιατί είστε κατατρομαγμένοι ; Και γιατί γεννιούνται αμφιβολίες στις καρδιές σας ;
42024039	Κοιτάξτε τα χέρια μου και τα πόδια μου για να δείτε ότι είμαι εγώ ο ίδιος . Ψηλαφίστε με και δείτε , γιατί ένα φάντασμα δεν έχει σάρκα και οστά , όπως βλέπετε να έχω εγώ » .
42024040	Κι αφού τους είπε αυτό το πράγμα , τους έδειξε τα χέρια του και τα πόδια του .
42024041	Κι επειδή ακόμα δυσπιστούσαν από τη χαρά τους και συνέχιζαν ν' απορούν , τους είπε : « Έχετε τίποτε φαγώσιμο εδώ ; » .
42024042	Τότε εκείνοι του έδωσαν ένα κομμάτι ψητό ψάρι και μέλι κηρύθρας .
42024043	Τα πήρε λοιπόν εκείνος και τα έφαγε μπροστά τους .
42024044	Κατόπιν τους είπε : « Αυτά ακριβώς είναι εκείνα για τα οποία σας μίλησα κατά την παρουσία μου μεταξύ σας , ότι δηλαδή πρέπει να εκπληρωθούν όλα τα γραμμένα για μένα στο νόμο του Μωυσή και στους προφήτες και στους Ψαλμούς » .
42024045	Τότε φώτισε το νου τους να καταλαβαίνουν τις Γραφές
42024046	και τους είπε : « Έτσι έχει γραφτεί κι έτσι έπρεπε να πάθει ο Χριστός και ν' αναστηθεί από τους νεκρούς την τρίτη μέρα ,
42024047	και να κηρυχτεί στ' όνομά του μετάνοια και άφεση αμαρτιών σ' όλα τα έθνη , αρχίζοντας από την Ιερουσαλήμ .
42024048	Και μάρτυρες όλων αυτών είστε εσείς .
42024049	Και τώρα πλέον εγώ θα σας στείλω αυτό που σας υποσχέθηκε ο Πατέρας μου . Καθίστε λοιπόν εσείς στην πόλη , στην Ιερουσαλήμ , ώσπου να περιβληθείτε δύναμη από ψηλά » .
42024050	Τους πήγε , τότε , έξω , ως τη Βηθανία , και σηκώνοντας τα χέρια του τους ευλόγησε .
42024051	Και καθώς τους ευλογούσε , αποχωρίστηκε απ' αυτούς και ανέβαινε στον ουρανό .
42024052	Τότε αυτοί , αφού τον προσκύνησαν , επέστρεψαν στην Ιερουσαλήμ με χαρά μεγάλη ,
42024053	και έμεναν συνεχώς μέσα στο ναό εξυμνώντας και δοξολογώντας το Θεό . Αμήν .
43001001	Αρχικά υπήρχε ο Λόγος και ο Λόγος υπήρχε με το Θεό , και Θεός ήταν ο Λόγος .
43001002	Αρχικά αυτός υπήρχε με το Θεό .
43001003	Τα πάντα μέσω αυτού δημιουργήθηκαν , και απ' όλα τα δημιουργήματα , ούτε ένα δε δημιουργήθηκε χωρίς αυτόν .
43001004	Αυτός ήταν η πηγή της ζωής και η ζωή αυτή ήταν το φως των ανθρώπων .
43001005	Και το φως φέγγει μέσα στο σκοτάδι , και το σκοτάδι δεν μπόρεσε να καταπνίξει αυτό το φως .
43001006	Παρουσιάστηκε ένας απεσταλμένος από το Θεό , που ονομαζόταν Ιωάννης .
43001007	Αυτός ήρθε σαν μάρτυρας να δώσει τη μαρτυρία του για το φως , έτσι ώστε όλοι να πιστέψουν χάρη σ' αυτόν .
43001008	Δεν ήταν εκείνος το φως , αλλά ήρθε για να δώσει τη μαρτυρία του για το φως .
43001009	Υπήρχε το φως το αληθινό το οποίο φωτίζει κάθε άνθρωπο που έρχεται στον κόσμο .
43001010	Αυτός ήταν στον κόσμο , και μέσω αυτού δημιουργήθηκε ο κόσμος , αλλά ο κόσμος δεν τον αναγνώρισε .
43001011	Στα δημιουργήματα τα δικά του ήρθε , αλλά τα ίδια του τα δημιουργήματα δεν τον δέχτηκαν .
43001012	Σε όσους όμως τον δέχτηκαν , σ' αυτούς έδωσε το προνόμιο να γίνουν παιδιά του Θεού , σ' εκείνους δηλαδή , που πιστεύουν στ' όνομά του .
43001013	Δε γεννήθηκαν αυτοί από σαρκική μείξη , ούτε από ανθρώπινη θέληση , ούτε από ανδρική επιθυμία , αλλά από το Θεό γεννήθηκαν .
43001014	Και ο Λόγος ενσαρκώθηκε και κατοίκησε ανάμεσά μας , και με θαυμασμό είδαμε τη δόξα του , μια δόξα , που , σαν μονογενής , την είχε από τον Πατέρα , γεμάτος χάρη και αλήθεια .
43001015	Μαρτυρία γι' αυτόν δίνει ο Ιωάννης , που είπε φωναχτά : « Γι' αυτόν ήταν που είπα : Εκείνος που έρχεται κατόπι μου έχει την προτεραιότητα , γιατί υπήρχε πριν από μένα » .
43001016	Και από το δικό του πλούτο πήραμε όλοι εμείς χάρη πάνω στη χάρη .
43001017	Γιατί ο Νόμος δόθηκε μέσω του Μωυσή , μα η χάρη και η αλήθεια μέσω του Ιησού Χριστού εξασφαλίστηκαν .
43001018	Τον Θεό κανένας δεν τον είδε ποτέ . Ο μονογενής Γιος , που βρίσκεται στην αγκαλιά του Πατέρα , εκείνος τον αποκάλυψε .
43001019	Και να ποια υπήρξε η μαρτυρία του Ιωάννη , όταν οι Ιουδαίοι έστειλαν ιερείς και Λευίτες από τα Ιεροσόλυμα να τον ρωτήσουν : « Εσύ ποιος είσαι ; » .
43001020	Τους ομολόγησε την αλήθεια και δεν την αρνήθηκε . Ομολόγησε λοιπόν , λέγοντας : « Δεν είμαι εγώ ο Χριστός » .
43001021	Και τον ξαναρώτησαν : « Τότε λοιπόν ; Ο Ηλίας είσαι ; » . Τους λέει : « Δεν είμαι » . « Ο προφήτης είσαι ; » . Τους αποκρίθηκε πάλι : « Όχι » .
43001022	Τότε του είπαν : « Ποιος είσαι ; Πες μας για να δώσουμε απάντηση σ' αυτούς που μας έστειλαν . Τι λες για τον εαυτό σου ; » .
43001023	Εκείνος απάντησε : « Όπως το είπε ο προφήτης Ησαΐας , εγώ είμαι : Η φωνή ενός που φωνάζει μέσα στην έρημο : Ισιώστε το δρόμο για τον Κύριο » .
43001024	Κι όσο για τους απεσταλμένους , αυτοί ήταν από τους Φαρισαίους ,
43001025	οι οποίοι και τον ρώτησαν : « Γιατί λοιπόν βαφτίζεις , αφού δεν είσαι εσύ ο Χριστός ούτε ο Ηλίας ούτε ο προφήτης ; » .
43001026	Τους αποκρίθηκε ο Ιωάννης : « Εγώ βαφτίζω με νερό . Μα ανάμεσά σας βρίσκεται κιόλας εκείνος , τον οποίο εσείς δε γνωρίζετε .
43001027	Αυτός είναι εκείνος που έρχεται κατόπι μου , που όμως έχει την προτεραιότητα , του οποίου δεν είμαι άξιος εγώ ούτε τα κορδόνια από τα υποδήματά του να λύσω » .
43001028	Αυτά συνέβησαν στη Βηθανία , πέρα από τον Ιορδάνη , όπου βρισκόταν και βάφτιζε ο Ιωάννης .
43001029	Την επόμενη μέρα , ο Ιωάννης βλέπει τον Ιησού να έρχεται προς το μέρος του , και λέει : « Αυτός είναι ο αμνός του Θεού , που σηκώνει την αμαρτία του κόσμου .
43001030	Αυτός είναι εκείνος για τον οποίο είπα : Έρχεται κατόπι μου κάποιος που έχει την προτεραιότητα , γιατί υπήρχε πριν από μένα .
43001031	Κι εγώ ο ίδιος δεν τον γνώριζα , αλλά με σκοπό να τον φανερώσω στο λαό Ισραήλ ήρθα εγώ βαφτίζοντας στο νερό » .
43001032	Ακόμα ο Ιωάννης έδωσε τη μαρτυρία του λέγοντας : « Είδα το Πνεύμα να κατεβαίνει σαν περιστέρι από τον ουρανό και να μένει πάνω του .
43001033	Κι εγώ δεν τον γνώριζα , αλλά εκείνος που μ' έστειλε να βαφτίζω με νερό , εκείνος μου είπε : « Εκείνος , πάνω στον οποίο θα δεις να κατεβαίνει και να μένει το Πνεύμα , εκείνος είναι που βαφτίζει με το Πνεύμα το Άγιο .
43001034	Κι εγώ έχω δει κι έχω δώσει τη μαρτυρία μου ότι αυτός είναι ο Γιος του Θεού » .
43001035	Την επόμενη μέρα , ο Ιωάννης βρισκόταν πάλι εκεί , μαζί με δύο από τους μαθητές του ,
43001036	και προσηλώνοντας το βλέμμα του στον Ιησού , που περνούσε από εκεί , λέει : « Αυτός είναι ο αμνός του Θεού ! » .
43001037	Και τον άκουσαν οι δύο μαθητές του καθώς το έλεγε αυτό , και ακολούθησαν τον Ιησού .
43001038	Στράφηκε τότε ο Ιησούς και βλέποντάς τους να τον ακολουθούν , τους ρωτά : « Τι ζητάτε ; » . Κι εκείνοι του είπαν : « Ραββί - που ελληνικά σημαίνει : Δάσκαλε - πού μένεις ; » .
43001039	Τους λέει : « Ελάτε να δείτε » . Ήρθαν , λοιπόν , και είδαν πού μένει κι επειδή η ώρα ήταν περίπου τέσσερις το απόγευμα , έμειναν μαζί του εκείνη τη μέρα .
43001040	Ο ένας από τους δύο που τον ακολούθησαν , όταν άκουσαν τα λόγια του Ιωάννη , ήταν ο Ανδρέας , ο αδελφός του Σίμωνα Πέτρου .
43001041	Αυτός βρίσκει πρώτα τον αδελφό του το Σίμωνα και του λέει : « Βρήκαμε το Μεσσία » , - που ελληνικά σημαίνει : « τον Χριστό » .
43001042	Έτσι , τον έφερε στον Ιησού . Ο Ιησούς τον κοίταξε και του είπε : « Εσύ είσαι ο Σίμων , ο γιος του Ιωνά . Εσύ θα ονομαστείς Κηφάς » , - που ελληνικά σημαίνει « Πέτρος » .
43001043	Την επόμενη μέρα ο Ιησούς θέλησε ν' αναχωρήσει για τη Γαλιλαία . Συναντάει λοιπόν το Φίλιππο και του λέει : « Ακολούθα με » .
43001044	Και ήταν ο Φίλιππος από τη Βηθσαϊδά , την πόλη του Ανδρέα και του Πέτρου .
43001045	Ο Φίλιππος βρίσκει το Ναθαναήλ και του λέει : « Βρήκαμε εκείνον για τον οποίο έγραψε ο Μωυσής στο νόμο καθώς και οι προφήτες , τον Ιησού το γιο του Ιωσήφ από τη Ναζαρέτ ! » .
43001046	Του είπε τότε ο Ναθαναήλ : « Είναι ποτέ δυνατόν από τη Ναζαρέτ να προέλθει τίποτε καλό ; » . Του λέει ο Φίλιππος : « Έλα και δες » .
43001047	Είδε ο Ιησούς το Ναθαναήλ καθώς τον πλησίαζε και λέει γι' αυτόν : « Να ένας γνήσιος Ισραηλίτης , στον οποίο δεν υπάρχει δόλος » .
43001048	Του λέει ο Ναθαναήλ : « Πού με ξέρεις ; » . Αποκρίθηκε ο Ιησούς και του είπε : « Πριν σε φωνάξει ο Φίλιππος , σε είδα που ήσουν κάτω από τη συκιά » .
43001049	Του λέει τότε ο Ναθαναήλ : « Δάσκαλε , εσύ είσαι ο Γιος του Θεού ! Εσύ είσαι ο Βασιλιάς του Ισραήλ ! » .
43001050	Τότε ο Ιησούς του είπε : « Πιστεύεις , επειδή σου είπα πως σε είδα κάτω από τη συκιά ; Μεγαλύτερα απ' αυτά θα δεις » !
43001051	Έπειτα του λέει : « Σας το τονίζω και να είστε βέβαιοι , πως από τώρα κι ύστερα θα βλέπετε τον ουρανό ανοιγμένο και τους αγγέλους του Θεού να ανεβαίνουν και να κατεβαίνουν προς το Γιο του Ανθρώπου » .
43002001	Την τρίτη μέρα γινόταν γάμος στην Κανά της Γαλιλαίας , όπου βρισκόταν και η μητέρα του Ιησού .
43002002	Καλεσμένοι στο γάμο ήταν επίσης κι ο Ιησούς και οι μαθητές του .
43002003	Κι επειδή το κρασί τελείωσε , λέει στον Ιησού η μητέρα του : « Δεν έχουν κρασί » .
43002004	Της λέει ο Ιησούς : « Γυναίκα , γιατί ν' ανησυχούμε γι' αυτό εγώ ή εσύ ; Δεν ήρθε ακόμα η ώρα μου » .
43002005	Λέει τότε η μητέρα του στους υπηρέτες : « Ό,τι σας πει κάντε το » .
43002006	Στο μεταξύ υπήρχαν εκεί έξι πέτρινες στάμνες νερού , τοποθετημένες για τον καθαρισμό των Ιουδαίων , σύμφωνα με τη συνήθειά τους , που χωρούσαν ογδόντα με εκατόν είκοσι λίτρα η καθεμιά τους .
43002007	Τους λέει , λοιπόν , ο Ιησούς : « Γεμίστε τα δοχεία με νερό » . Και τα γέμισαν μέχρι επάνω .
43002008	Κατόπιν τους λέει : « Αντλήστε τώρα και φέρτε στον υπεύθυνο του συμποσίου » . Κι εκείνοι του έφεραν .
43002009	Μόλις , λοιπόν , γεύτηκε ο υπεύθυνος του συμποσίου το νερό που είχε γίνει κρασί , και μη ξέροντας από πού προερχόταν - αφού μόνο οι υπηρέτες το ήξεραν , που είχαν αντλήσει το νερό - φωνάζει το γαμπρό
43002010	και του λέει : « Κάθε άνθρωπος προσφέρει πρώτα το καλό κρασί , και όταν μεθύσουν , τότε φέρνει το κατώτερο . Εσύ όμως φύλαξες το καλό κρασί ως τώρα ! »
43002011	Μ' αυτό άρχισε τα θαύματά του ο Ιησούς στην Κανά της Γαλιλαίας και φανέρωσε τη δόξα του και πίστεψαν σ' αυτόν οι μαθητές του .
43002012	Ύστερα απ' αυτό κατέβηκαν στην Καπερναούμ ο ίδιος , η μητέρα του , τ' αδέλφια του και οι μαθητές του , κι έμειναν εκεί λίγες μέρες .
43002013	Είχε πλησιάσει πια το Πάσχα των Ιουδαίων κι ανέβηκε ο Ιησούς στα Ιεροσόλυμα .
43002014	Εκεί βρήκε μέσα στο ναό αυτούς που πουλούσαν βόδια , πρόβατα και περιστέρια , καθώς και τους σαράφηδες να κάθονται .
43002015	Έκανε τότε ένα μαστίγιο από σκηνιά και τους έβγαλε όλους έξω από το ναό μαζί με τα πρόβατα και τα βόδια . Και των σαράφηδων τα νομίσματα τα σκόρπισε , και τα τραπέζια τους τα αναποδογύρισε .
43002016	Και σ' εκείνους που πουλούσαν τα περιστέρια είπε : « Πάρτε τα αυτά απ' εδώ . Μην κάνετε τον οίκο του Πατέρα μου εμπορικό κατάστημα ! » .
43002017	Θυμήθηκαν τότε οι μαθητές του , που λέει στη Γραφή : « Η αφοσίωσή μου για τον οίκο σου θα με καταφάει » .
43002018	Πήραν τότε το λόγο οι Ιουδαίοι και του είπαν : « Τι απόδειξη έχεις να μας παρουσιάσεις για το δικαίωμά σου να τα κάνεις αυτά ; » .
43002019	Αποκρίθηκε σ' αυτούς ο Ιησούς : « Γκρεμίστε το ναό αυτόν και σε τρεις μέρες θα τον ξαναχτίσω » .
43002020	Είπαν τότε οι Ιουδαίοι : « Σαράντα έξι χρόνια χρειάστηκαν για να χτιστεί ο ναός αυτός , και θα τον ξαναχτίσεις εσύ μέσα σε τρεις μέρες ; » .
43002021	Εκείνος όμως , αναφερόταν στο ναό του σώματός του .
43002022	Όταν λοιπόν αναστήθηκε από τους νεκρούς , θυμήθηκαν οι μαθητές του που το έλεγε αυτό , και πίστεψαν στη Γραφή και σ' αυτά που είπε ο Ιησούς .
43002023	Επίσης , όσο βρισκόταν στα Ιεροσόλυμα στη διάρκεια της γιορτής του Πάσχα , πίστεψαν πολλοί σ' αυτόν επειδή έβλεπαν τα θαύματα που έκανε .
43002024	Ο ίδιος όμως ο Ιησούς δεν τους εμπιστευόταν , επειδή αυτός τους ήξερε καλά όλους ,
43002025	καθόσο δεν είχε ανάγκη να τον πληροφορήσει κανείς για τον άνθρωπο , γιατί αυτός ήξερε τι υπήρχε μέσα στον άνθρωπο .
43003001	Μεταξύ των Φαρισαίων υπήρχε κι ένας άρχοντας των Ιουδαίων , που ονομαζόταν Νικόδημος .
43003002	Αυτός ήρθε νύχτα στον Ιησού και του είπε : « Δάσκαλε , ξέρουμε πως από το Θεό έχεις έρθει δάσκαλος , γιατί κανένας δεν μπορεί να κάνει τα θαύματα αυτά που κάνεις εσύ , αν δεν είναι ο Θεός μαζί του » .
43003003	Ο Ιησούς αποκρίθηκε : « Η αλήθεια είναι και σου το τονίζω πως αν κάποιος δε γεννηθεί ξανά , δεν μπορεί να δει τη βασιλεία του Θεού » .
43003004	Του λέει ο Νικόδημος : « Πώς μπορεί να γεννηθεί ένας άνθρωπος τη στιγμή που είναι κιόλας γέρος ; Μπορεί μήπως να μπει στην κοιλιά της μάνας του για δεύτερη φορά και να ξαναγεννηθεί ; » .
43003005	Ο Ιησούς του απάντησε : « Πράγματι , σε βεβαιώνω , αν δε γεννηθεί κανείς από το νερό και από το Πνεύμα , δεν μπορεί να μπει στη βασιλεία του Θεού .
43003006	Εκείνο που έχει γεννηθεί από σάρκα είναι σάρκα , κι εκείνο που έχει γεννηθεί από το Πνεύμα είναι πνεύμα .
43003007	Μην απορήσεις που σου είπα : Πρέπει να γεννηθείτε ξανά .
43003008	Ο άνεμος φυσάει σε όποια κατεύθυνση θέλει , αλλά δεν ξέρεις από πού έρχεται και πού πηγαίνει . Το ίδιο είναι και ο καθένας που έχει γεννηθεί από το Πνεύμα » .
43003009	Ο Νικόδημος τον ρώτησε πάλι : « Πώς μπορούν να γίνουν αυτά ; » .
43003010	Του αποκρίθηκε ο Ιησούς : « Εσύ είσαι ο δάσκαλος του Ισραήλ κι αυτά τα πράγματα δεν τα ξέρεις ;
43003011	Σε βεβαιώνω πως για εκείνο που ξέρουμε μιλάμε και για εκείνο που είδαμε δίνουμε τη μαρτυρία μας , κι όμως τη μαρτυρία μας δεν τη δέχεστε .
43003012	Αν τα γήινα πράγματα που σας είπα , δεν τα πιστεύετε , πώς θα πιστέψετε αν σας πω για τα ουράνια ;
43003013	Όταν , μάλιστα , στον ουρανό δεν ανέβηκε κανένας , παρά μόνο αυτός που κατέβηκε από τον ουρανό , ο Γιος του Ανθρώπου , που διαμένει στον ουρανό ;
43003014	Κι όπως ύψωσε ο Μωυσής το χάλκινο φίδι στην έρημο , έτσι πρέπει να υψωθεί ο Γιος του ανθρώπου ,
43003015	ώστε να μη χαθεί ο καθένας που πιστεύει σ' αυτόν αλλά να έχει ζωή αιώνια .
43003016	Γιατί ο Θεός αγάπησε με μια τέτοια αγάπη τον κόσμο , ώστε πρόσφερε το Γιο του το Μονογενή , για να μην χαθεί ο καθένας που πιστεύει σ' αυτόν αλλά να έχει ζωή αιώνια .
43003017	Διότι το Γιο του ο Θεός δεν τον έστειλε στον κόσμο για να καταδικάσει τον κόσμο , αλλά για να σωθεί ο κόσμος μέσω αυτού .
43003018	Όποιος πιστεύει σ' αυτόν , δεν καταδικάζεται , αλλ' όποιος δεν πιστεύει είναι ήδη καταδικασμένος , γιατί δεν έχει πιστέψει στο όνομα του Μονογενή Γιου του Θεού .
43003019	Και η καταδίκη είναι τούτη : Ότι , ενώ ήρθε το φως στον κόσμο , οι άνθρωποι αγάπησαν το σκοτάδι περισσότερο παρά το φως , επειδή τα έργα τους ήταν πονηρά .
43003020	Γιατί όποιος κάνει το κακό , μισεί το φως και δεν πλησιάζει στο φως , για να μην μπορεί κανείς να ελέγξει τα έργα του .
43003021	Όποιος όμως έχει βίωμά του την αλήθεια , έρχεται στο φως για να φανερωθούν τα έργα του , γιατί έχουν γίνει σύμφωνα με το θέλημα του Θεού » .
43003022	Ύστερα απ' αυτά , ήρθε ο Ιησούς και οι μαθητές του στην περιοχή της Ιουδαίας , όπου έμενε μαζί τους και βάφτιζε .
43003023	Παράλληλα όμως βάφτιζε και ο Ιωάννης στην Αινών , κοντά στο Σαλείμ , γιατί υπήρχαν πολλά νερά εκεί , κι έρχονταν οι άνθρωποι και βαφτίζονταν ,
43003024	καθόσο ο Ιωάννης δεν είχε ακόμα φυλακιστεί .
43003025	Γινόταν λοιπόν κάποια συζήτηση ανάμεσα σε μερικούς από τους μαθητές του Ιωάννη και ενός Ιουδαίου για το θέμα του καθαρισμού .
43003026	Ήρθαν τότε στον Ιωάννη και του είπαν : « Δάσκαλε , αυτός που ήταν μαζί σου πέρα από τον Ιορδάνη , για τον οποίο εσύ έχεις δώσει τη μαρτυρία σου , μάθε τώρα πως αυτός βαφτίζει κι όλοι πηγαίνουν σ' αυτόν ! » .
43003027	Ο Ιωάννης τους αποκρίθηκε : « Τίποτε δεν μπορεί να πάρει για δικό του κάποιος , αν δεν του έχει δοθεί από τον ουρανό .
43003028	Εσείς οι ίδιοι είστε μάρτυρες που είπα : Δεν είμαι εγώ ο Χριστός , αλλά είμαι απλώς ο προαπεσταλμένος του .
43003029	Εκείνος που έχει τη νύφη είναι ο γαμπρός , ενώ ο φίλος του γαμπρού , που στέκεται κοντά του και τον ακούει , νιώθει χαρά μεγάλη στο άκουσμα της φωνής του γαμπρού . Αυτή λοιπόν η χαρά η δική μου έχει ολοκληρωθεί .
43003030	Εκείνος πρέπει να αυξάνει κι εγώ να μικραίνω » .
43003031	« Εκείνος που προέρχεται από ψηλά , είναι πάνω απ' όλους . Όποιος κατάγεται από τη γη , είναι γήινος και μιλάει για τα γήινα . Εκείνος , που έρχεται από τον ουρανό , είναι πάνω απ' όλους
43003032	και δίνει τη μαρτυρία του για εκείνο που είδε και άκουσε , μα τη μαρτυρία του δεν τη δέχεται κανένας .
43003033	Αυτός που δέχτηκε τη μαρτυρία του , διαπίστωσε ότι ο Θεός είναι αληθινός .
43003034	Εκείνος , λοιπόν , τον οποίο έστειλε ο Θεός , τα λόγια του Θεού μεταδίδει , γιατί ο Θεός το Πνεύμα δεν το δίνει με περιορισμούς .
43003035	Ο Πατέρας αγαπάει το Γιο και όλα τα παρέδωσε στην εξουσία του .
43003036	Όποιος πιστεύει στο Γιο έχει ζωή αιώνια , όποιος όμως δεν πιστεύει στο Γιο , δε θα γευθεί ζωή , αλλά η οργή του Θεού συνεχίζει να παραμένει πάνω του » .
43004001	Μόλις λοιπόν έμαθε ο Κύριος ότι οι Φαρισαίοι άκουσαν πως ο Ιησούς κάνει και βαφτίζει περισσότερους μαθητές απ' ό,τι ο Ιωάννης -
43004002	αν και ο ίδιος ο Ιησούς δε βάφτιζε , αλλά οι μαθητές του -
43004003	άφησε την Ιουδαία και αναχώρησε πάλι για τη Γαλιλαία .
43004004	Έπρεπε όμως να περάσει μέσα από τη Σαμάρεια .
43004005	Έρχεται λοιπόν σε μια πόλη της Σαμάρειας , που ονομάζεται Συχάρ , κοντά στο χωράφι που έδωσε ο Ιακώβ στον Ιωσήφ , το γιο του .
43004006	Εκεί υπήρχε κι ένα πηγάδι του Ιακώβ . Έτσι ο Ιησούς , κατάκοπος καθώς ήταν , καθόταν κοντά στο πηγάδι . Η ώρα ήταν περίπου δώδεκα το μεσημέρι .
43004007	Την ώρα εκείνη έρχεται μια γυναίκα από τη Σαμάρεια για να αντλήσει νερό . Της λέει τότε ο Ιησούς : « Δώσε μου να πιω » .
43004008	( Οι μαθητές του στο μεταξύ είχαν πάει στην πόλη για ν' αγοράσουν τρόφιμα ) .
43004009	Η γυναίκα του αποκρίνεται : « Πώς γίνεται εσύ που είσαι Ιουδαίος , να ζητάς να πιεις νερό από μένα που είμαι Σαμαρείτισσα ; » ( γιατί δε σχετίζονται οι Ιουδαίοι με τους Σαμαρείτες ) .
43004010	Ο Ιησούς της αποκρίθηκε : « Αν ήξερες τη δωρεά του Θεού , και ποιος είναι αυτός που σου λέει : Δώσε μου να πιω , εσύ θα ζητούσες απ' αυτόν και θα σου έδινε νερό ζωντανό » .
43004011	Του λέει η γυναίκα : « Κύριε , ούτε κουβά δεν έχεις και το πηγάδι είναι βαθύ , από πού λοιπόν έχεις το ζωντανό νερό ;
43004012	Μήπως εσύ είσαι ανώτερος από τον πατέρα μας τον Ιακώβ , που μας έδωσε το πηγάδι , αφού ήπιε απ' αυτό κι ο ίδιος και οι γιοι του και τα κοπάδια του ; » .
43004013	Ο Ιησούς της απάντησε : « Όποιος πίνει από το νερό αυτό , θα ξαναδιψάσει .
43004014	Μα όποιος πιει από το νερό που θα του δώσω εγώ , αυτός όχι , δε θα διψάσει ποτέ . Απεναντίας , το νερό που θα του δώσω , θα γίνει μέσα του μια πηγή που θα αναβλύζει νερό ζωής αιώνιας » .
43004015	Του λέει η γυναίκα : « Δώσε μου το νερό αυτό για να μην διψάω κι ούτε να έρχομαι εδώ για να αντλώ » .
43004016	Της λέει ο Ιησούς : « Πήγαινε φώναξε τον άντρα σου κι έλα εδώ » .
43004017	Αποκρίθηκε εκείνη : « Δεν έχω άντρα » . Τότε ο Ιησούς της είπε : « Καλά είπες πως δεν έχεις άντρα ,
43004018	γιατί πήρες πέντε άντρες , κι αυτός που έχεις τώρα δεν είναι άντρας σου . Σε τούτο είπες την αλήθεια » .
43004019	Του λέει η γυναίκα : « Κύριε , βλέπω πως εσύ είσαι προφήτης .
43004020	Οι προπάτορές μας λάτρεψαν το Θεό στο βουνό αυτό , ενώ εσείς λέτε πως στα Ιεροσόλυμα είναι ο τόπος όπου πρέπει να τον λατρεύουν » .
43004021	Της λέει ο Ιησούς : « Γυναίκα , πίστεψέ με , ότι έρχεται ο καιρός , που δε θα λατρεύετε τον Πατέρα ούτε στο βουνό αυτό ούτε στα Ιεροσόλυμα .
43004022	Εσείς λατρεύετε εκείνο που δε γνωρίζετε , ενώ εμείς λατρεύουμε εκείνο που γνωρίζουμε , γιατί η σωτηρία από τους Ιουδαίους είναι προκαθορισμένο να έρθει .
43004023	Έρχεται όμως ο καιρός , από τώρα κιόλας , κατά τον οποίο οι αληθινοί λατρευτές θα λατρεύουν το Θεό πνευματικά και αληθινά . Και ασφαλώς έτσι τους θέλει ο Πατέρας εκείνους που τον λατρεύουν .
43004024	Ο Θεός είναι πνεύμα κι εκείνοι που τον λατρεύουν , πρέπει να τον λατρεύουν πνευματικά και αληθινά » .
43004025	Του λέει η γυναίκα : « Ξέρω ότι πρόκειται να έρθει ο Μεσσίας , που ονομάζεται Χριστός . Όταν έρθει εκείνος , θα μας τα φανερώσει όλα » .
43004026	Της λέει ο Ιησούς : « Εγώ είμαι , που σου μιλάω » .
43004027	Την ώρα που το έλεγε αυτό ήρθαν οι μαθητές του και απόρησαν που συνομιλούσε με γυναίκα . Μα κανένας δεν τον ρώτησε : « Τι συζητάς ; » ή « Γιατί συνομιλείς μαζί της ; » .
43004028	Άφησε τότε τη στάμνα της η γυναίκα και πήγε στην πόλη και λέει στους ανθρώπους :
43004029	« Ελάτε να δείτε κάποιον που μου είπε όλα όσα έχω κάνει , μήπως και είναι αυτός ο Χριστός ; » .
43004030	Βγήκαν τότε από την πόλη και κατευθύνονταν προς αυτόν .
43004031	Στο μεταξύ , οι μαθητές του τον παρακαλούσαν λέγοντας : « Δάσκαλε , φάε » .
43004032	Μα εκείνος τους είπε : « Εγώ έχω φαγητό να φάω , που εσείς δεν το ξέρετε » .
43004033	Έλεγαν λοιπόν οι μαθητές μεταξύ τους : « Μήπως του έφερε κανείς να φάει ; » .
43004034	Τους λέει ο Ιησούς : « Φαγητό δικό μου είναι να εκτελώ το θέλημα εκείνου που με έστειλε και να αποπερατώσω το δικό του έργο .
43004035	Εσείς δε λέτε : Τέσσερις μήνες ακόμα και θα έχουμε θερισμό ; Μα εγώ σας λέω : Ορίστε ! Σηκώστε τα μάτια σας και κοιτάξτε τα χωράφια ότι είναι κιόλας άσπρα , έτοιμα για θερισμό !
43004036	Και ο θεριστής αμείβεται και συνάζει καρπό για την αιώνια ζωή , έτσι ώστε κι εκείνος που σπέρνει κι εκείνος που θερίζει να χαίρονται μαζί .
43004037	Άλλωστε στο γεγονός αυτό στηρίζεται το αληθινό ρητό που λέει : Άλλος είναι εκείνος που σπέρνει και άλλος εκείνος που θερίζει .
43004038	Εγώ σας έστειλα να θερίσετε εκείνο για το οποίο εσείς δεν έχετε κοπιάσει . Άλλοι έχουν κοπιάσει κι εσείς έχετε μπει στον κόπο εκείνων » .
43004039	Κι από την πόλη εκείνη των Σαμαρειτών πίστεψαν πολλοί σ' αυτόν , χάρη στη διήγηση της γυναίκας , που έδινε τη μαρτυρία της λέγοντας : « Αυτός μου είπε όλα όσα έχω κάνει ! » .
43004040	Έτσι , μόλις ήρθαν κοντά του οι Σαμαρείτες , τον παρακαλούσαν να μείνει μαζί τους , κι έμεινε εκεί δύο μέρες .
43004041	Τότε πίστεψαν ακόμα περισσότεροι χάρη στη δική του διδαχή ,
43004042	κι έλεγαν στη γυναίκα : « Τώρα πια δεν πιστεύουμε χάρη στη δική σου τη διήγηση , αφού εμείς οι ίδιοι τον έχουμε ακούσει και ξέρουμε πως αυτός είναι πραγματικά ο Σωτήρας του κόσμου , ο Χριστός ! »
43004043	Ύστερα από τις δύο αυτές μέρες , αναχώρησε από εκεί και πήγε στη Γαλιλαία .
43004044	Γιατί ο ίδιος ο Ιησούς βεβαίωσε πως ο προφήτης δεν εκτιμάται στην ιδιαίτερη πατρίδα του .
43004045	Έτσι , όταν ήρθε στη Γαλιλαία , τον δέχτηκαν οι Γαλιλαίοι , γιατί είχαν δει όλα όσα είχε κάνει στα Ιεροσόλυμα στη διάρκεια της γιορτής , καθόσο είχαν πάει και οι ίδιοι στη γιορτή .
43004046	Ξανάρθε λοιπόν ο Ιησούς στην Κανά της Γαλιλαίας , όπου είχε μεταβάλει το νερό σε κρασί . Εκεί ήταν και κάποιος αυλικός , που ο γιος του ήταν άρρωστος στην Καπερναούμ .
43004047	Αυτός , όταν άκουσε πως ο Ιησούς έχει έρθει από την Ιουδαία στη Γαλιλαία , πήγε σ' αυτόν και τον παρακαλούσε να κατεβεί και να γιατρέψει το γιο του , γιατί ήταν ετοιμοθάνατος .
43004048	Του είπε τότε ο Ιησούς : « Αν δε δείτε θαύματα και γεγονότα υπερφυσικά , ποτέ δεν πρόκειται να πιστέψετε » .
43004049	Του λέει ο αυλικός : « Κύριε , κατέβα πριν πεθάνει το παιδί μου » .
43004050	Τότε ο Ιησούς του λέει : « Πήγαινε . Το παιδί σου είναι καλά » . Πίστεψε λοιπόν ο άνθρωπος στο λόγο του Ιησού και αναχώρησε .
43004051	Και την ώρα που αυτός κατέβαινε , τον προϋπάντησαν οι δούλοι του και του ανάγγειλαν το νέο , λέγοντας : « Το παιδί σου είναι καλά » .
43004052	Τους ρωτούσε τότε να μάθει την ώρα που καλυτέρεψε . Και του είπαν : « Χτες η ώρα μία το μεσημέρι του έπεσε ο πυρετός » .
43004053	Διαπίστωσε τότε ο πατέρας ότι αυτό έγινε εκείνη ακριβώς την ώρα που του είπε : « Ο γιος σου είναι καλά » . Έτσι , πίστεψε ο ίδιος και η οικογένειά του ολόκληρη .
43004054	Αυτό , ήταν το δεύτερο θαύμα που έκανε ο Ιησούς από τότε που ήρθε από την Ιουδαία στη Γαλιλαία .
43005001	Ύστερα απ' αυτά υπήρχε μια Ιουδαϊκή γιορτή , και ο Ιησούς ανέβηκε στα Ιεροσόλυμα .
43005002	Εκεί στα Ιεροσόλυμα , κοντά στην προβατική πύλη , υπάρχει μια δεξαμενή με πέντε στοές , η οποία εβραϊκά ονομάζεται Βηθεσδά .
43005003	Στις στοές αυτές κοίτονταν πολλοί άρρωστοι , τυφλοί , κουτσοί , παράλυτοι , που περίμεναν την αναταραχή του νερού .
43005004	Γιατί κατά διαστήματα κατέβαινε ένας άγγελος στη δεξαμενή και ανατάραζε το νερό . Τότε , όποιος έμπαινε πρώτος στο νερό μετά την αναταραχή του , γινόταν καλά , όποια κι αν ήταν η πάθησή του .
43005005	Επίσης υπήρχε εκεί κι ένας άνθρωπος που ήταν άρρωστος για τριάντα οχτώ χρόνια .
43005006	Όταν ο Ιησούς τον είδε αυτόν κατάκοιτο , κι επειδή κατάλαβε ότι ήταν κιόλας πολύ καιρό εκεί , του λέει : « Θέλεις να γίνεις καλά ; » .
43005007	Ο άρρωστος του απάντησε : « Κύριε , δεν έχω άνθρωπο , ώστε , όταν αναταραχθεί το νερό , να με βάλει στη δεξαμενή . Κι ενώ έρχομαι εγώ , κατεβαίνει άλλος πριν από μένα » .
43005008	Του λέει ο Ιησούς : « Σήκω , πάρε το κρεβάτι σου και περπάτα » .
43005009	Και παρευθύς έγινε καλά ο άνθρωπος και πήρε το κρεβάτι του και περπατούσε ! Όμως η μέρα εκείνη ήταν Σάββατο .
43005010	Έλεγαν , λοιπόν , οι Ιουδαίοι στο θεραπευμένο : « Είναι Σάββατο και δεν επιτρέπεται να κουβαλάς το κρεβάτι σου .
43005011	Τους αποκρίθηκε : « Εκείνος που με θεράπευσε μου είπε : Πάρε το κρεβάτι σου και περπάτα » .
43005012	Τον ρώτησαν τότε : « Ποιος είναι ο άνθρωπος που σου είπε : Πάρε το κρεβάτι σου και περπάτα » ;
43005013	Ο θεραπευμένος όμως δεν ήξερε ποιος ήταν , γιατί ο Ιησούς είχε απομακρυνθεί απαρατήρητος , επειδή υπήρχε πλήθος κόσμου εκεί .
43005014	Ύστερα απ' αυτά , τον συνάντησε ο Ιησούς στο ναό και του είπε : « Βλέπεις , έγινες καλά . Στο εξής μην αμαρτάνεις πια για να μη σου συμβεί τίποτε χειρότερο » .
43005015	Πήγε τότε ο άνθρωπος και ανάγγειλε στους Ιουδαίους ότι ο Ιησούς είναι εκείνος που τον έκανε καλά .
43005016	Και γι' αυτό καταδίωκαν οι Ιουδαίοι τον Ιησού και ζητούσαν να τον σκοτώσουν , επειδή τα έκανε αυτά το Σάββατο .
43005017	Μα ο Ιησούς τους απάντησε : « Ο Πατέρας μου εργάζεται ως τώρα , κι εγώ εργάζομαι » .
43005018	Γι' αυτήν λοιπόν τη φράση του Ιησού , επιδίωκαν ακόμα περισσότερο οι Ιουδαίοι να τον σκοτώσουν , γιατί όχι μόνο παραβίαζε το Σάββατο , αλλά και το Θεό τον ονόμαζε Πατέρα του , εξισώνοντας έτσι τον εαυτό του με το Θεό .
43005019	Αποκρίθηκε , λοιπόν , ο Ιησούς και τους είπε : « Η αλήθεια είναι και σας το τονίζω , πως ο Γιος δεν μπορεί να κάνει τίποτε από μόνος του , αν δε βλέπει τον Πατέρα να το κάνει . Διότι , αυτά που κάνει εκείνος , αυτά κάνει και ο Γιος με τον ίδιο τρόπο .
43005020	Γιατί ο Πατέρας αγαπάει το Γιο και του δείχνει όλα όσα κάνει ο ίδιος . Μάλιστα θα του δείξει έργα ακόμα μεγαλύτερα απ' αυτά , έτσι που εσείς να θαυμάζετε .
43005021	Όπως , λοιπόν , ο Πατέρας ανασταίνει τους νεκρούς και τους παρέχει ζωή , έτσι και ο Γιος παρέχει ζωή σε όσους θέλει .
43005022	Γιατί ούτε και κρίνει κανέναν ο ίδιος ο Πατέρας , αλλά στο Γιο παραχώρησε όλο το δικαίωμα να κρίνει ,
43005023	για να τιμούν όλοι το Γιο όπως τιμούν τον Πατέρα . Όποιος δεν τιμάει το Γιο , δεν τιμάει τον Πατέρα που τον έστειλε .
43005024	Σας βεβαιώνω πως πράγματι , όποιος ακούει το λόγο μου και πιστεύει σ' εκείνον που μ' έστειλε , έχει ζωή αιώνια και δεν πρόκειται να κριθεί , αλλά έχει κιόλας μεταβεί από το θάνατο στη ζωή » .
43005025	« Ναι , πραγματικά , σας λέγω , έρχεται ώρα , και είναι αυτή η ώρα η τωρινή , που οι νεκροί θα ακούσουν τη φωνή του Γιου του Θεού και όσοι την ακούσουν θα ζήσουν .
43005026	Γιατί όπως ο Πατέρας είναι η πηγή της ζωής , έτσι έδωσε και στο Γιο να είναι η πηγή της ζωής .
43005027	Του έδωσε επίσης και εξουσία να κρίνει , καθόσο είναι Γιος Ανθρώπου αυτός .
43005028	Μη σας παραξενεύει αυτό , γιατί έρχεται ώρα κατά την οποία όλοι εκείνοι που είναι μέσα στα μνήματα θ' ακούσουν τη φωνή του
43005029	και θα βγουν σε ανάσταση ζωής όσοι έπραξαν το καλό και σε ανάσταση καταδίκης όσοι έπραξαν το κακό .
43005030	» Τίποτε δεν μπορώ να κάνω εγώ από μόνος μου . Κρίνω σύμφωνα με όσα ακούω , και η κρίση η δική μου είναι δίκαιη , γιατί δεν επιζητώ να γίνει το δικό μου θέλημα , αλλά το θέλημα του Πατέρα , που μ' έστειλε .
43005031	Αν ήμουν εγώ που δίνω μαρτυρικές διαβεβαιώσεις για τον εαυτό μου , τότε η μαρτυρία μου δε θα ήταν αληθινή .
43005032	Άλλος είναι που δίνει τη μαρτυρία του για μένα και ξέρω πως είναι αληθινή η μαρτυρία που δίνει για μένα » .
43005033	« Δικούς σας ανθρώπους έχετε στείλει εσείς στον Ιωάννη και σας έχει διαβεβαιώσει με τη μαρτυρία του για την αλήθεια .
43005034	Εγώ βέβαια δε χρειάζομαι ανθρώπινη μαρτυρία , αλλά σας τα λέω αυτά για να σωθείτε εσείς .
43005035	Εκείνος ήταν το λυχνάρι που άναβε και φώτιζε , κι εσείς θελήσατε να βρείτε προσωρινή αγαλλίαση στο φως του » .
43005036	« Εγώ όμως έχω μια μαρτυρία ανώτερη από του Ιωάννη , γιατί τα έργα που μου ανέθεσε ο Πατέρας να ολοκληρώσω , τα ίδια αυτά έργα που εγώ κάνω , αυτά είναι που μαρτυρούν για μένα ότι μ' έχει στείλει ο Πατέρας » .
43005037	« Και ο Πατέρας που με έστειλε , αυτός ο ίδιος έχει δώσει τη μαρτυρία του για μένα . Εσείς ούτε τη φωνή του ακούσατε ποτέ ούτε τη μορφή του είδατε .
43005038	Και το Λόγο του δεν τον διατηρείτε μέσα σας , διότι αυτόν που εκείνος έστειλε , αυτόν ακριβώς εσείς δεν τον πιστεύετε » .
43005039	« Εσείς ερευνάτε τις Γραφές , γιατί σας φαίνεται λογικό πως σ' αυτές θα βρείτε ζωή αιώνια . Και πράγματι αυτές είναι που δίνουν τη μαρτυρία τους για μένα .
43005040	Μα εσείς δε θέλετε να έρθετε σ' εμένα για ν' αποκτήσετε τη ζωή .
43005041	Δόξα από ανθρώπους δεν επιζητώ .
43005042	Άλλωστε σας ξέρω εσάς . Δεν έχετε μέσα σας αγάπη για το Θεό .
43005043	Εγώ έχω έρθει σταλμένος από τον Πατέρα μου , αλλά εσείς δε με παραδέχεστε . Αν έρθει κάποιος άλλος με δική του πρωτοβουλία , εκείνον θα τον παραδεχτείτε .
43005044	Κι άλλωστε , πώς είναι δυνατόν να πιστέψετε εσείς , τη στιγμή που επιζητάτε επαίνους ο ένας από τον άλλο , ενώ τη δόξα από μέρους του μόνου αληθινού Θεού δεν την επιζητάτε ;
43005045	Μη θαρρείτε πως είμαι εγώ που θα σας κατηγορήσω στον Πατέρα . Υπάρχει ήδη ο κατήγορός σας . Είναι ο Μωυσής , στον οποίο έχετε στηρίξει εσείς την ελπίδα σας .
43005046	Γιατί αν πράγματι πιστεύατε στον Μωυσή , θα πιστεύατε και σε μένα , αφού για μένα έγραψε εκείνος .
43005047	Αλλ' αφού σ' εκείνου τα γραπτά δεν πιστεύετε , πώς είναι δυνατό να πιστέψετε στα δικά μου λόγια ; »
43006001	Ύστερα απ' αυτά αναχώρησε ο Ιησούς και πήγε στην άλλη μεριά της λίμνης της Γαλιλαίας , δηλαδή της Τιβεριάδας ,
43006002	όπου και τον ακολουθούσε πολύς κόσμος , επειδή έβλεπαν τα θαύματα που έκανε στους αρρώστους .
43006003	Ανέβηκε τότε ο Ιησούς στο λόφο και καθόταν εκεί μαζί με τους μαθητές του .
43006004	Στο μεταξύ πλησίαζε το Πάσχα , η γιορτή των Ιουδαίων .
43006005	Σαν σήκωσε λοιπόν κάποια στιγμή ο Ιησούς τα μάτια του και είδε να έρχεται πολύς κόσμος προς το μέρος του , λέει στο Φίλιππο : « Από πού θα αγοράσουμε ψωμιά για να φάνε οι άνθρωποι αυτοί ; » -
43006006	κι αυτό το έλεγε για να τον δοκιμάσει , γιατί ο ίδιος ήξερε τι επρόκειτο να κάνει .
43006007	Ο Φίλιππος του αποκρίθηκε : « Ψωμιά αξίας διακοσίων δηναρίων δε φτάνουν γι' αυτούς , για να πάρουν έστω και από ένα μικρό κομμάτι ο καθένας τους » .
43006008	Του λέει ένας από τους μαθητές του , ο Ανδρέας , ο αδελφός του Σίμωνα Πέτρου :
43006009	« Υπάρχει ένα παιδί εδώ , που έχει πέντε κρίθινα ψωμιά και δύο ψάρια , αλλά τι είναι αυτά για τόσους ανθρώπους ; » .
43006010	Τότε ο Ιησούς είπε : « Βάλτε τους ανθρώπους να καθίσουν για φαγητό » . Ήταν και το χορτάρι άφθονο στον τόπο εκείνο . Κάθισαν λοιπόν οι άντρες , που ήταν γύρω στους πέντε χιλιάδες , για φαγητό .
43006011	Πήρε τότε ο Ιησούς τα ψωμιά , κι αφού ευχαρίστησε , έδωσε στους μαθητές , και οι μαθητές στον καθισμένο κόσμο . Το ίδιο κι από τα ψάρια , όσο ήθελαν .
43006012	Κι όταν πια χόρτασαν τελείως , λέει στους μαθητές του : « Μαζέψτε τα κομμάτια που περίσσεψαν , για να μην πάει τίποτε χαμένο » .
43006013	Τα μάζεψαν , τότε , και γέμισαν δώδεκα κοφίνια με τα κομμάτια των πέντε κρίθινων ψωμιών , που είχαν περισσέψει απ' αυτούς που είχαν φάει .
43006014	Οι άνθρωποι , λοιπόν , σαν είδαν το θαύμα που έκανε ο Ιησούς , έλεγαν : « Πραγματικά , αυτός είναι ο προφήτης που έχει οριστεί να έρθει στον κόσμο ! » .
43006015	Τότε ο Ιησούς , επειδή κατάλαβε πως επρόκειτο να έρθουν και να τον αρπάξουν για να τον ανακηρύξουν βασιλιά , αναχώρησε πάλι στο βουνό μόνος του .
43006016	Κι όταν πια βράδιασε , κατέβηκαν οι μαθητές του στη λίμνη ,
43006017	όπου μπήκαν στο πλοίο και κατευθύνονταν προς την Καπερναούμ , στην απέναντι πλευρά της λίμνης . Στο μεταξύ είχε κιόλας σκοτεινιάσει και ο Ιησούς δεν είχε έρθει ακόμα κοντά τους ·
43006018	κι επιπλέον στη λίμνη έκανε φουρτούνα εξαιτίας του δυνατού αέρα που φυσούσε .
43006019	Αφού , λοιπόν , είχαν διανύσει μια απόσταση τεσσάρων ως πέντε χιλιομέτρων , βλέπουν τον Ιησού να περπατάει πάνω στη λίμνη και να πλησιάζει στο πλοίο , και φοβήθηκαν .
43006020	Εκείνος όμως τους είπε : « Εγώ είμαι , μη φοβάστε » .
43006021	Ήθελαν τότε να τον πάρουν στο πλοίο και αμέσως το πλοίο πήρε κατεύθυνση προς τη στεριά , στην οποία και έφτασαν .
43006022	Την άλλη μέρα , τα πλήθη που ήταν συγκεντρωμένα στην απέναντι όχθη της λίμνης , είδαν ότι δεν υπήρχε εκεί άλλο πλοιάριο , παρά μονάχα ένα , εκείνο στο οποίο μπήκαν οι μαθητές του . Είδαν επίσης ότι ο Ιησούς δεν μπήκε στο πλοιάριο αυτό μαζί με τους μαθητές του , αλλά έφυγαν μόνοι τους οι μαθητές του .
43006023	Ήρθαν όμως άλλα πλοιάρια από την Τιβεριάδα κοντά στο μέρος εκείνο που έφαγαν το ψωμί , αφού έκανε ο Κύριος την ευχαριστήρια προσευχή .
43006024	Έτσι , όταν τα πλήθη είδαν πως ο Ιησούς δεν είναι εκεί , μα ούτε και οι μαθητές του , μπήκαν κι αυτοί στα πλοία και ήρθαν στην Καπερναούμ , αναζητώντας τον Ιησού .
43006025	Κι όταν τον βρήκαν στην απέναντι πλευρά της λίμνης , του είπαν : « Δάσκαλε , πότε κιόλας έφτασες εδώ ; » .
43006026	Τους αποκρίθηκε ο Ιησούς : « Ναι , βέβαια με αναζητάτε ! Μα σας λέω , όχι γιατί είδατε θαύματα , αλλά γιατί φάγατε από τα ψωμιά και χορτάσατε !
43006027	Να πασχίζετε όχι για την υλική τροφή που φθείρεται , αλλά για την τροφή που μένει μόνιμα εξασφαλίζοντας ζωή αιώνια και την οποία θα σας τη δώσει ο Γιος του Ανθρώπου . Γιατί αυτόν όρισε για το έργο αυτό με τη σφραγίδα του ο Πατέρας , ο Θεός » .
43006028	Του είπαν τότε : « Τι πρέπει να κάνουμε , ώστε να εκτελούμε τα έργα του Θεού ; » .
43006029	Ο Ιησούς τους αποκρίθηκε : « Τούτο είναι το έργο του Θεού : Να πιστέψετε σ' αυτόν που απέστειλε εκείνος » .
43006030	Τότε του είπαν : « Τι κάνεις λοιπόν εσύ σαν αποδεικτικό σημάδι , για να δούμε και να πιστέψουμε σε σένα ; Ποιο είναι το έργο σου ;
43006031	Οι πρόγονοί μας έφαγαν το μάννα στην έρημο , όπως είναι γραμμένο : Από τον ουρανό τους έδωσε ψωμί να φάνε » .
43006032	Τότε ο Ιησούς τους είπε : « Σας το τονίζω και μάθετέ το , πως δεν ήταν ο Μωυσής αυτός που σας έδωσε το ψωμί από τον ουρανό , αλλά το αληθινό ψωμί από τον ουρανό σας το δίνει ο Πατέρας μου .
43006033	Καθόσο το ψωμί του Θεού είναι αυτό που κατεβαίνει από τον ουρανό και δίνει ζωή στον κόσμο » .
43006034	Του είπαν λοιπόν , εκείνοι : « Κύριε , πάντοτε να μας δίνεις το ψωμί αυτό » .
43006035	Τότε ο Ιησούς τους είπε : « Εγώ είμαι το Ψωμί της Ζωής . Όποιος έρθει σε μένα , ποτέ δε θα πεινάσει , και όποιος πιστεύει σε μένα , δε θα διψάσει ποτέ .
43006036	Αλλά σας το είπα , πως παρόλο που με είδατε , δε με πιστεύετε .
43006037	Ό,τι μου δίνει ο πατέρας , σε μένα θα έρθει , και αυτόν που έρχεται σε μένα , αυτόν , όχι , δε θα τον αποδιώξω .
43006038	Γιατί από τον ουρανό κατέβηκα όχι για να κάνω το δικό μου θέλημα , αλλά το θέλημα εκείνου που με απέστειλε .
43006039	Και το θέλημα του Πατέρα , που με απέστειλε , είναι τούτο : Να μην αφήσω να χαθεί τίποτε απ' ό,τι μου έδωσε , αλλά να το αναστήσω την έσχατη μέρα .
43006040	Κι είναι τούτο επίσης το θέλημα εκείνου που με απέστειλε : Ο καθένας που προσβλέπει στο Γιο και πιστεύει σ' αυτόν , να έχει ζωή αιώνια . Κι αυτόν εγώ θα τον αναστήσω την έσχατη μέρα » .
43006041	Διαμαρτύρονταν λοιπόν οι Ιουδαίοι εναντίον του επειδή είπε : « Εγώ είμαι το Ψωμί που κατέβηκε από τον ουρανό » ,
43006042	κι έλεγαν : « Δεν είναι τάχα αυτός ο Ιησούς , ο γιος του Ιωσήφ , που εμείς γνωρίζουμε τον πατέρα του και τη μητέρα του ; Πώς , λοιπόν , λέει αυτός : Κατέβηκα από τον ουρανό ;
43006043	Αποκρίθηκε τότε ο Ιησούς και τους είπε : « Μη διαμαρτύρεστε μεταξύ σας .
43006044	Κανένας δεν μπορεί να έρθει σε μένα , παρά μόνο αν τον προσελκύσει ο Πατέρας που με απέστειλε , κι εγώ θα τον αναστήσω την έσχατη μέρα .
43006045	Στα βιβλία των προφητών είναι γραμμένο : Και θα 'ναι όλοι θεοδίδαχτοι . Όποιος έχει ακούσει από τον Πατέρα και έχει μάθει , έρχεται σε μένα .
43006046	Όχι βέβαια πως είδε κανείς τον Πατέρα εκτός απ' αυτόν που προέρχεται από το Θεό . Αυτός έχει δει τον Πατέρα .
43006047	Ναι , πραγματικά , σας λέω , όποιος πιστεύει σε μένα , έχει ζωή αιώνια .
43006048	Εγώ είμαι το Ψωμί της Ζωής .
43006049	Οι πρόγονοί σας έφαγαν βέβαια το μάννα στην έρημο , όμως πέθαναν .
43006050	Αυτό , είναι το ψωμί , που κατεβαίνει από τον ουρανό , ώστε να φάει κανείς απ' αυτό και να μην πεθάνει .
43006051	Εγώ είμαι το Ζωντανό Ψωμί που κατέβηκα από τον ουρανό . Απ' αυτό το Ψωμί αν φάει κανείς , θα ζήσει αιώνια . Και το ψωμί που εγώ θα δώσω , είναι η σάρκα μου την οποία θα προσφέρω για ν' αποκτήσει ζωή ο κόσμος » .
43006052	Λογομαχούσαν , λοιπόν , μεταξύ τους οι Ιουδαίοι λέγοντας : « Πώς είναι δυνατόν να μας δώσει αυτός να φάμε τη σάρκα του ; » .
43006053	Τους είπε τότε ο Ιησούς : « Σας βεβαιώνω , πως αν δε φάτε τη σάρκα του Γιου του Ανθρώπου και δεν πιείτε το αίμα του , δεν έχετε ζωή μέσα σας .
43006054	Όποιος τρώει τη σάρκα μου και πίνει το αίμα μου , έχει ζωή αιώνια , κι εγώ θα τον αναστήσω την έσχατη μέρα .
43006055	Γιατί πραγματικά η σάρκα μου είναι τροφή και το αίμα μου πραγματικά είναι πιοτό .
43006056	Όποιος τρώει τη σάρκα μου , παραμένει ενωμένος μαζί μου κι εγώ μ' αυτόν .
43006057	Καθώς εμένα με απέστειλε ο Ζωντανός Πατέρας και ζω εγώ χάρη σ' αυτόν , έτσι κι εκείνος που τρώει εμένα , θα ζήσει χάρη σε μένα .
43006058	Αυτό είναι το Ψωμί που κατέβηκε από τον ουρανό . Δεν είναι σαν το μάννα που έφαγαν οι πρόγονοί σας και εντούτοις πέθαναν . Όποιος τρώει αυτό το Ψωμί , θα ζήσει αιώνια » .
43006059	Αυτά τα είπε ο Ιησούς σε μια συναγωγή καθώς δίδασκε στην Καπερναούμ .
43006060	Είπαν λοιπόν πολλοί από τους μαθητές του , όταν τον άκουσαν : « Βαρύς είναι ο λόγος αυτός ! Ποιος μπορεί να τον ακούει ; » .
43006061	Κι ο Ιησούς ξέροντας , σαν καρδιογνώστης , ότι δυσανασχετούν γι' αυτό οι μαθητές του , τους είπε : « Σ' αυτό σκοντάφτετε ;
43006062	Τότε λοιπόν , τι θα κάνετε αν δείτε το Γιο του Ανθρώπου να ανεβαίνει εκεί όπου ήταν πριν ;
43006063	Το Πνεύμα είναι εκείνο που δίνει τη ζωή , η σάρκα δεν ωφελεί σε τίποτε . Αυτά που σας λέω εγώ είναι πνεύμα και είναι ζωή .
43006064	Υπάρχουν όμως μερικοί από σας που δεν πιστεύουν » - γιατί ήξερε από την αρχή ο Ιησούς ποιοι είναι εκείνοι που δεν πιστεύουν καθώς και ποιος είναι εκείνος που επρόκειτο να τον προδώσει .
43006065	Κι έλεγε : « Γι' αυτό σας είπα ότι δεν μπορεί να έρθει κανείς σε μένα , αν δεν του έχει δοθεί το προνόμιο αυτό από τον Πατέρα μου » .
43006066	Εξαιτίας των λόγων αυτών , λοιπόν , πολλοί από τους μαθητές του αποχώρησαν και δεν τον ακολουθούσαν πια .
43006067	Είπε , τότε , ο Ιησούς στους δώδεκα : « Μήπως θέλετε κι εσείς να φύγετε ; » .
43006068	Τότε ο Σίμων Πέτρος του αποκρίθηκε : « Κύριε , σε ποιον να πάμε ; Εσύ έχεις λόγια που προσφέρουν ζωή αιώνια .
43006069	Κι εμείς έχουμε πια πιστέψει και βεβαιωθεί ότι εσύ είσαι ο Χριστός , ο Γιος του Ζωντανού Θεού » .
43006070	Ο Ιησούς τους είπε : « Εγώ ο ίδιος δε διάλεξα εσάς τους δώδεκα ; Κι όμως ο ένας από σας είναι διάβολος » .
43006071	Μ' αυτό εννοούσε τον Ιούδα , το γιο του Σίμωνα του Ισκαριώτη , γιατί αυτός επρόκειτο να τον προδώσει , παρόλο που ήταν ένας από τους δώδεκα !
43007001	Ύστερα απ' αυτά , ο Ιησούς περιόδευε στη Γαλιλαία , γιατί δεν ήθελε να μένει στην Ιουδαία , επειδή οι Ιουδαίοι ήθελαν να τον σκοτώσουν .
43007002	Στο μεταξύ πλησίαζε η γιορτή των Ιουδαίων , που ονομάζεται Σκηνοπηγία .
43007003	Του είπαν , λοιπόν , οι αδελφοί του : « Μη μένεις πια εδώ , αλλά πήγαινε στην Ιουδαία , ώστε να δουν και οι μαθητές σου τα έργα που κάνεις .
43007004	Γιατί κανένας δεν κάνει κάτι στα κρυφά , τη στιγμή που επιζητά να γίνει γνωστός στον κόσμο . Αφού τα κάνεις αυτά , αποκάλυψε στον κόσμο ποιος είσαι » .
43007005	Γιατί ακόμα και οι αδελφοί του δεν πίστευαν σ' αυτόν .
43007006	Τους λέει τότε ο Ιησούς : « Δεν ήρθε ακόμα ο κατάλληλος καιρός για μένα . Για σας όμως ο καιρός είναι πάντα κατάλληλος .
43007007	Δεν είναι δυνατόν ο κόσμος να μισεί εσάς . Εμένα όμως με μισεί , γιατί εγώ αποκαλύπτω γι' αυτόν ότι τα έργα του είναι πονηρά .
43007008	Ανεβείτε εσείς για τη γιορτή αυτή . Εγώ δεν ανεβαίνω ακόμα για τη γιορτή αυτή γιατί ο καιρός ο δικός μου δεν ωρίμασε ακόμα » .
43007009	Αυτά , λοιπόν , τους είπε κι έμεινε στη Γαλιλαία .
43007010	Κι αφού πια ανέβηκαν οι αδελφοί του , τότε ανέβηκε κι αυτός για τη γιορτή , όχι φανερά , αλλά κρυφά κατά κάποιον τρόπο .
43007011	Στο μεταξύ οι Ιουδαίοι τον αναζητούσαν στη γιορτή κι έλεγαν : « Πού είναι εκείνος ; » .
43007012	Επιπλέον μέσα στα πλήθη υπήρχε μεγάλη διχογνωμία γι' αυτόν . Άλλοι έλεγαν : « Είναι καλός » . Άλλοι πάλι , έλεγαν : « Όχι , μα παραπλανά τον κόσμο » !
43007013	Παρόλα αυτά , κανένας δε μιλούσε φανερά γι' αυτόν , επειδή φοβούνταν τους Ιουδαίους .
43007014	Και στα μέσα πια της εφταήμερης γιορτής , πήγε ο Ιησούς στο ναό και δίδασκε .
43007015	Κι απορούσαν οι Ιουδαίοι κι έλεγαν : « Πώς γίνεται να ξέρει αυτός γράμματα , αφού δεν έχει διδαχτεί ; » .
43007016	Πήρε τότε το λόγο ο Ιησούς και τους είπε : « Η διδαχή η δική μου δεν προέρχεται από μένα , αλλά από εκείνον που με απέστειλε .
43007017	Αν κανείς θέλει να εκτελεί το θέλημα εκείνου , θα καταλάβει ποιο από τα δύο συμβαίνει : αν η διδαχή αυτή προέρχεται από το Θεό ή αν εγώ μιλώ από μόνος μου .
43007018	Εκείνος που διδάσκει δικά του πράγματα , τη δική του δόξα επιδιώκει . Εκείνος όμως που επιδιώκει τη δόξα εκείνου που τον έστειλε , είναι ειλικρινής και δεν τον διακρίνει καμιά αδικία .
43007019	Δε σας έδωσε ο Μωυσής το νόμο ; Κι όμως κανένας από σας δεν τηρεί το νόμο . Για ποιο λόγο επιδιώκετε να με σκοτώσετε ; » .
43007020	Αποκρίθηκε ο όχλος και είπε : « Δαιμονισμένος είσαι ! Ποιος τάχα επιζητάει να σε σκοτώσει ; » .
43007021	Κι ο Ιησούς τους απάντησε : « Ένα έργο έκανα το Σάββατο και όλοι απορείτε
43007022	γι' αυτό . Ο Μωυσής καθιέρωσε για σας την περιτομή - όχι βέβαια ότι η περιτομή έχει την αρχή της στο Μωυσή , μα στους πατέρες - κι εσείς κάνετε περιτομή σ' έναν άνθρωπο ακόμα και την ημέρα του Σαββάτου .
43007023	Αν λοιπόν θεωρείτε σωστό να περιτέμνεται ένας άνθρωπος το Σάββατο για να μην παραβιαστεί ο νόμος του Μωυσή , χολώνεστε μαζί μου , επειδή έκανα έναν άνθρωπο ολότελα υγιή το Σάββατο ;
43007024	Μην κρίνετε τα πράγματα από την εξωτερική τους όψη , αλλά να είναι δίκαιη η κρίση σας » .
43007025	Έλεγαν λοιπόν μερικοί από τους Ιεροσολυμίτες : « Αυτός δεν είναι που θέλουν να τον σκοτώσουν ;
43007026	Κοιτάξτε , όμως , που μιλάει φανερά και δεν του λένε τίποτε . Μήπως αναγνώρισαν πια οι άρχοντες , ότι αυτός είναι πραγματικά ο Χριστός ;
43007027	Αυτόν , όμως , τον ξέρουμε από πού είναι , ενώ την προέλευση του Χριστού , που είναι καθορισμένο να έρθει , δεν την ξέρει κανένας ! » .
43007028	Ύψωσε τότε τη φωνή του ο Ιησούς , καθώς δίδασκε στο ναό , και είπε : « Ώστε ξέρετε κι εμένα και την καταγωγή μου ; Κι όμως δεν ήρθα από μόνος μου αλλά είναι αληθινός εκείνος που με απέστειλε , τον οποίο εσείς δεν τον ξέρετε .
43007029	Εγώ όμως τον ξέρω , καθότι προέρχομαι απ' αυτόν κι είναι αυτός που με απέστειλε » .
43007030	Ήθελαν λοιπόν να τον συλλάβουν κι όμως κανένας δεν άπλωσε χέρι πάνω του , γιατί δεν είχε έρθει ακόμα η ώρα του .
43007031	Και πολλοί από το πλήθος πίστεψαν σ' αυτόν λέγοντας : « Μην τάχα περιμέναμε , όταν θα ερχόταν ο Χριστός , να κάνει περισσότερα θαύματα απ' όσα έκανε αυτός ; »
43007032	Τους ψιθυρισμούς αυτούς του λαού για τον Ιησού τους άκουσαν οι Φαρισαίοι κι έστειλαν , αυτοί και οι αρχιερείς , υπηρέτες για να τον συλλάβουν .
43007033	Τους είπε τότε ο Ιησούς : « Για λίγο καιρό ακόμα θα είμαι μαζί σας , και ύστερα θα πάω κοντά σ' εκείνον που μ' απέστειλε .
43007034	Θα με αναζητήσετε , μα δε θα με βρείτε . Κι όπου θα είμαι εγώ , δεν μπορείτε εσείς να έρθετε » .
43007035	Είπαν τότε οι Ιουδαίοι μεταξύ τους : « Πού πρόκειται να πάει αυτός , ώστε εμείς δε θα τον βρούμε ; Μήπως πρόκειται να πάει στους Ιουδαίους τους διασκορπισμένους ανάμεσα στους Έλληνες και να διδάσκει τους Έλληνες ;
43007036	Τι σημαίνουν τα λόγια αυτά που είπε : Θα με αναζητήσετε και δε θα με βρείτε κι όπου θα είμαι εγώ , εσείς δεν μπορείτε να έρθετε » ;
43007037	Και την τελευταία ημέρα , την πιο μεγάλη της γιορτής , στάθηκε ο Ιησούς και είπε με δυνατή φωνή : « Αν διψάει κάποιος , σ' εμένα να έρχεται και να πίνει .
43007038	Όπως το λέει η Γραφή , ποτάμια ζωντανού νερού θα ξεχυθούν μέσα από εκείνον που πιστεύει σ' εμένα » .
43007039	Κι αυτό το είπε ο Ιησούς εννοώντας το Πνεύμα που επρόκειτο να πάρουν εκείνοι που πίστευαν σ' αυτόν , γιατί δεν είχε δοθεί ακόμα το Άγιο Πνεύμα , καθόσο δεν είχε δοξαστεί ακόμα ο Ιησούς .
43007040	Πολλοί , λοιπόν , από το πλήθος , όταν άκουσαν τα λόγια αυτά , έλεγαν : « Αυτός είναι πραγματικά ο προφήτης ! » .
43007041	Άλλοι έλεγαν : « Αυτός είναι ο Χριστός ! » . Κι άλλοι πάλι έλεγαν : « Πώς είναι δυνατόν από τη Γαλιλαία να έρθει ο Χριστός ;
43007042	Δε λέει η Γραφή πως από το σπέρμα του Δαβίδ πρόκειται να έρθει ο Χριστός και να γεννηθεί στη Βηθλεέμ , στο χωριό από το οποίο καταγόταν ο Δαβίδ ; » .
43007043	Έτσι , διχάστηκαν οι γνώμες του πλήθους γι' αυτόν .
43007044	Μάλιστα μερικοί απ' αυτούς ήθελαν να τον συλλάβουν , αλλά κανένας δεν άπλωσε χέρι πάνω του .
43007045	Επέστρεψαν λοιπόν οι υπηρέτες στους αρχιερείς και στους Φαρισαίους , οι οποίοι και τους ρώτησαν : « Γιατί δε μας τον φέρατε ; » .
43007046	Οι υπηρέτες απάντησαν : « Ποτέ άλλοτε δε μίλησε κανείς όπως αυτός ο άνθρωπος ! » .
43007047	Τότε οι Φαρισαίοι τους είπαν : « Μήπως έχετε πλανηθεί κι εσείς ;
43007048	Μην τάχα πίστεψε σ' αυτόν κανένας από τους άρχοντες ή τους Φαρισαίους ;
43007049	Μα ο όχλος αυτός που το νόμο δεν τον ξέρει , είναι καταραμένος ! » .
43007050	Τους λέει τότε ο Νικόδημος , αυτός που είχε επισκεφθεί νύχτα τον Ιησού και ήταν ένας απ' αυτούς :
43007051	« Μήπως ο νόμος μας επιτρέπει την καταδίκη ενός ανθρώπου , αν δεν του δοθεί πρώτα η ευκαιρία να απολογηθεί και να γίνει γνωστό το τι κάνει ; » .
43007052	Αποκρίθηκαν οι άλλοι και του είπαν : « Μπας κι είσαι κι εσύ από τη Γαλιλαία ; Ψάξε και δες ότι προφήτης από τη Γαλιλαία δεν έχει παρουσιαστεί » .
43007053	Κι έτσι , έφυγε ο καθένας για το σπίτι του .
43008001	Κι ο Ιησούς πήγε στο Όρος των Ελαιών .
43008002	Τα χαράματα όμως γύρισε πάλι στο ναό κι όλος ο λαός ερχόταν κοντά του . Έτσι , κάθισε και τους δίδασκε .
43008003	Τότε οι νομοδιδάσκαλοι και οι Φαρισαίοι φέρνουν μια γυναίκα , που την είχαν πιάσει να διαπράττει μοιχεία , και αφού την έστησαν στη μέση ,
43008004	του λένε : « Δάσκαλε , η γυναίκα αυτή πιάστηκε την ώρα που διέπραττε μοιχεία .
43008005	Και στο νόμο , ο Μωυσής μας έχει δώσει την εντολή να λιθοβολούμε αυτού του είδους τις γυναίκες . Εσύ λοιπόν , τι λες ; » .
43008006	Αυτό όμως το έλεγαν για να τον παγιδέψουν , ώστε να έχουν κάτι να τον κατηγορήσουν . Αλλ' ο Ιησούς έσκυψε κάτω κι άρχισε να γράφει με το δάχτυλό του πάνω στο χώμα .
43008007	Επειδή όμως επέμεναν να τον ρωτούν , ανασήκωσε το κεφάλι του και τους είπε : « Όποιος από σας είναι αναμάρτητος , πρώτος ας της ρίξει πέτρα » .
43008008	Έπειτα ξανάσκυψε κάτω κι έγραφε πάνω στο χώμα .
43008009	Εκείνοι λοιπόν , όταν το άκουσαν αυτό , άρχισαν από τους πρεσβυτέρους ως και τους πιο απλούς να φεύγουν ο ένας κατόπιν του άλλου , ώσπου έμεινε μόνο ο Ιησούς και η γυναίκα που βρισκόταν στη μέση .
43008010	Ανασήκωσε τότε το κεφάλι του ο Ιησούς και της είπε : « Γυναίκα , πού είναι αυτοί ; Δε σε καταδίκασε κανένας ; » .
43008011	Κι εκείνη απάντησε : « Κανένας , Κύριε » . Τότε ο Ιησούς της είπε : « Ούτε κι εγώ σε καταδικάζω . Πήγαινε κι απ' εδώ και μπρος μην αμαρτάνεις πια » .
43008012	Τους μίλησε λοιπόν ξανά ο Ιησούς και είπε : « Εγώ είμαι το φως του κόσμου . Όποιος ακολουθεί εμένα , δε θα περπατήσει στο σκοτάδι αλλά θα έχει το φως της ζωής » .
43008013	Του είπαν τότε οι Φαρισαίοι : « Εσύ γίνεσαι μάρτυρας του εαυτού σου , άρα η μαρτυρία σου δεν είναι αληθινή » .
43008014	Αποκρίθηκε ο Ιησούς και τους είπε : « Κι αν ακόμα γίνομαι μάρτυρας του εαυτού μου , η μαρτυρία μου είναι αληθινή , γιατί ξέρω από πού ήρθα και πού πηγαίνω . Εσείς όμως δεν ξέρετε από πού έρχομαι κι ούτε πού πηγαίνω .
43008015	Εσείς κρίνετε σύμφωνα με τις φυσικές σας παρορμήσεις . Εγώ δεν κρίνω κανέναν .
43008016	Μα κι αν ακόμα κρίνω , η κρίση η δική μου είναι στ' αλήθεια δίκαιη , γιατί δεν είμαι μόνος , αλλά είμαστε εγώ και ο Πατέρας που με απέστειλε .
43008017	Άλλωστε , ακόμα και στο δικό σας το νόμο είναι γραμμένο ότι η μαρτυρία δύο ανθρώπων είναι αληθινή .
43008018	Είμαι εγώ που δίνω μαρτυρία για τον εαυτό μου και παράλληλα δίνει τη μαρτυρία του για μένα ο Πατέρας ο οποίος με απέστειλε » .
43008019	Τον ρωτούσαν , λοιπόν : « Πού είναι ο Πατέρας σου ; » . Ο Ιησούς αποκρίθηκε : « Ούτε εμένα ξέρετε ούτε τον Πατέρα μου . Αν ξέρατε εμένα , θα ξέρατε και τον Πατέρα μου » .
43008020	Αυτά είπε ο Ιησούς καθώς δίδασκε στο χώρο του θησαυροφυλακίου μέσα στο ναό , και κανένας δεν τον συνέλαβε , γιατί δεν είχε έρθει ακόμα η ώρα του .
43008021	Κατόπιν , τους είπε πάλι ο Ιησούς : « Εγώ αναχωρώ , και τότε , και θα με αναζητήσετε και μέσα στην αμαρτία σας θα πεθάνετε . Όπου πηγαίνω εγώ , εσείς δεν μπορείτε να έρθετε » .
43008022	Έλεγαν , λοιπόν , οι Ιουδαίοι : « Μήπως πρόκειται να αυτοκτονήσει και λέει : Εκεί που πηγαίνω εγώ , δεν μπορείτε εσείς να έρθετε » ;
43008023	Τους είπε τότε : « Εσείς κατάγεστε από εδώ κάτω , εγώ κατάγομαι από ψηλά . Εσείς είστε από τον κόσμο αυτό , εγώ δεν είμαι από τον κόσμο αυτό .
43008024	Σας είπα λοιπόν , ότι θα πεθάνετε μέσα στις αμαρτίες σας , γιατί πράγματι , αν δεν πιστέψετε ότι Εγώ Είμαι , θα πεθάνετε μέσα στις αμαρτίες σας » .
43008025	Τον ρωτούσαν λοιπόν : « Εσύ ποιος είσαι ; » . Και τους απάντησε : « Κατ' αρχήν , ακόμα και που σας μιλώ δεν το αξίζετε !
43008026	Πολλά έχω να πω για σας και να σας κατακρίνω . Όμως εκείνος που με απέστειλε είναι αδιάψευστος , κι εγώ όσα άκουσα από εκείνον , αυτά λέω στον κόσμο » .
43008027	Εκείνοι όμως δεν κατάλαβαν ότι τους μιλούσε για τον Πατέρα .
43008028	Τους είπε τότε ο Ιησούς : « Όταν θα υψώσετε το Γιο του Ανθρώπου , τότε θα μάθετε ότι Εγώ Είμαι , και ότι από μόνος μου δεν κάνω τίποτε , αλλά τα λέγω αυτά όπως με δίδαξε ο Πατέρας μου .
43008029	Κι αυτός που με απέστειλε είναι μαζί μου . Δε με εγκατέλειψε μόνο μου ο Πατέρας , γιατί εγώ κάνω πάντοτε όσα είναι αρεστά σ' αυτόν » .
43008030	Όταν τα έλεγε αυτά ο Ιησούς , πίστεψαν πολλοί σ' αυτόν .
43008031	Στους Ιουδαίους , λοιπόν , που είχαν πιστέψει σ' αυτόν , έλεγε ο Ιησούς : « Αν εσείς μείνετε σταθεροί στο λόγο μου , θα είστε πραγματικά μαθητές μου ,
43008032	και θα γνωρίσετε την αλήθεια και η αλήθεια θα σας ελευθερώσει » .
43008033	Του απάντησαν : « Εμείς είμαστε απόγονοι του Αβραάμ και δεν έχουμε γίνει ποτέ δούλοι κανενός , πώς λοιπόν λες εσύ ότι θα γίνουμε ελεύθεροι ; » .
43008034	Ο Ιησούς τους αποκρίθηκε : « Η αλήθεια είναι και σας το τονίζω πως ο καθένας που αμαρτάνει , είναι δούλος της αμαρτίας .
43008035	Και ο δούλος δε μένει στο σπίτι μόνιμα , ο γιος όμως μένει μόνιμα .
43008036	Αν λοιπόν σας ελευθερώσει ο Γιος , τότε θα είστε πραγματικά ελεύθεροι .
43008037	Το ξέρω πως είστε απόγονοι του Αβραάμ . Όμως θέλετε να με σκοτώσετε , γιατί η δική μου διδαχή δε βρίσκει χώρο μέσα σας .
43008038	Εγώ μιλώ για ό,τι είδα κοντά στον Πατέρα μου , κι εσείς λοιπόν κάνετε ό,τι είδατε κοντά στο δικό σας πατέρα » .
43008039	Αποκρίθηκαν εκείνοι και του είπαν : « Ο πατέρας μας είναι ο Αβραάμ » . Τους λέει ο Ιησούς : « Αν ήσασταν παιδιά του Αβραάμ , θα κάνατε τα έργα του Αβραάμ .
43008040	Τώρα όμως θέλετε να με σκοτώσετε , έναν άνθρωπο που σας έχω πει την αλήθεια , την οποία άκουσα από το Θεό . Αυτό ο Αβραάμ δεν το έκανε .
43008041	Εσείς κάνετε τα έργα του δικού σας πατέρα » . Του είπαν τότε : « Εμείς δεν έχουμε γεννηθεί από πορνεία . Έναν Πατέρα έχουμε : το Θεό » .
43008042	Τους είπε τότε ο Ιησούς : « Αν ο Θεός ήταν ο Πατέρας σας , θα με αγαπούσατε , γιατί εγώ από το Θεό βγήκα και βρίσκομαι εδώ . Μα ούτε κι αυθαίρετα έχω έρθει , αλλά εκείνος με απέστειλε .
43008043	Γιατί δεν αναγνωρίζετε τη φωνή μου ; Απλούστατα γιατί δεν αντέχετε να ακούτε το λόγο μου !
43008044	Εσείς , πατέρα σας έχετε το διάβολο και θέλετε να κάνετε τις επιθυμίες του πατέρα σας . Εκείνος ήταν ανέκαθεν ανθρωποκτόνος και δεν έχει σταθεί στην αλήθεια , γιατί αλήθεια σ' αυτόν δεν υπάρχει . Όταν λέει το ψέμα , μιλάει απ' αυτά που του υπαγορεύει η ίδια του η φύση , γιατί είναι ψεύτης και πατέρας του ψεύδους .
43008045	Εμένα όμως , ακριβώς γιατί σας λέω την αλήθεια , δε με πιστεύετε !
43008046	Ποιος από σας μπορεί να με ψέξει για κάποια αμαρτία ; Αν λοιπόν σας λέω την αλήθεια , τότε γιατί εσείς δε με πιστεύετε ;
43008047	Όποιος κατάγεται από το Θεό , ακούει αυτά που λέει ο Θεός . Γι' αυτό εσείς δεν τα ακούτε , γιατί δεν κατάγεστε από το Θεό » .
43008048	Του αποκρίθηκαν τότε οι Ιουδαίοι : « Καλά δε λέμε εμείς , πως είσαι Σαμαρείτης και πως έχεις δαιμόνιο ; » .
43008049	Ο Ιησούς απάντησε : « Εγώ δεν έχω δαιμόνιο . Απεναντίας , τιμώ τον Πατέρα μου , μα εσείς ασεβείτε σ' εμένα .
43008050	Πάντως δεν επιζητώ εγώ τη δόξα μου . Υπάρχει εκείνος που την επιζητάει και βγάζει την απόφασή του .
43008051	Η αλήθεια είναι και σας το τονίζω , πως αν κανείς τηρήσει το λόγο το δικό μου , αυτός , όχι , δε θα γευτεί ποτέ του θάνατο » .
43008052	Του είπαν τότε οι Ιουδαίοι : « Τώρα βεβαιωθήκαμε ότι έχεις δαιμόνιο ! Ο Αβραάμ πέθανε , το ίδιο και οι προφήτες , κι εσύ λες : Αν κανείς τηρήσει το λόγο μου , αυτός με κανέναν τρόπο δε θα γευτεί θάνατο ποτέ !
43008053	Μήπως είσαι εσύ ανώτερος από τον πατέρα μας τον Αβραάμ , ο οποίος πέθανε ; Και οι προφήτες πέθαναν . Για ποιον παριστάνεις εσύ τον εαυτό σου ; » .
43008054	Ο Ιησούς απάντησε : « Αν δοξάζω εγώ τον εαυτό μου , η δόξα μου δεν αξίζει τίποτε . Υπάρχει όμως ο Πατέρας μου που με δοξάζει , και για τον οποίο εσείς λέτε πως είναι ο Θεός σας .
43008055	Όμως δεν τον έχετε γνωρίσει , ενώ εγώ τον ξέρω . Κι αν πω πως δεν τον ξέρω , θα γίνω ψεύτης όμοιος μ' εσάς . Όμως τον ξέρω και το λόγο του τον τηρώ .
43008056	Ο πατέρας σας ο Αβραάμ λαχτάρησε να δει τη μέρα τη δική μου , και είδε και χάρηκε » .
43008057	Του είπαν τότε οι Ιουδαίοι : « Δεν έχεις ούτε πενήντα χρόνια ζωής κι έχεις δει τον Αβραάμ ; » .
43008058	Ο Ιησούς τους απάντησε : « Σας πληροφορώ και μάθετέ το , πως πριν καν υπάρξει ο Αβραάμ Εγώ Είμαι » .
43008059	Πήραν τότε πέτρες για να τον πετροβολήσουν , αλλά ο Ιησούς έγινε άφαντος και βγήκε από το ναό περνώντας από αναμεσά τους , κι έτσι αναχώρησε .
43009001	Κι ενώ βάδιζε , είδε έναν άνθρωπο που είχε γεννηθεί τυφλός .
43009002	Τον ρώτησαν τότε οι μαθητές του : « Δάσκαλε , ποιος αμάρτησε ώστε να γεννηθεί τυφλός ; Αυτός ή οι γονείς του ; » .
43009003	Ο Ιησούς απάντησε : « Γεννήθηκε τυφλός , όχι γιατί αμάρτησε αυτός ούτε γιατί αμάρτησαν οι γονείς του , αλλά για να φανερωθούν τα έργα του Θεού στην περίπτωσή του .
43009004	Είναι ανάγκη για μένα να εκτελώ τα έργα εκείνου που με απέστειλε όσο είναι ακόμα ημέρα . Έρχεται νύχτα , οπότε κανένας δεν μπορεί να εργάζεται .
43009005	Ενόσω βρίσκομαι στον κόσμο , είμαι το φως του κόσμου » .
43009006	Αφού τα είπε αυτά , έφτυσε και έφτιαξε πηλό με το φτύσιμο και άλειψε τον πηλό στα μάτια του τυφλού
43009007	και του είπε : « Πήγαινε και νίψου στη δεξαμενή του Σιλωάμ » , που ελληνικά σημαίνει « Απεσταλμένος » . Πήγε , λοιπόν , και νίφτηκε και επέστρεψε βλέποντας !
43009008	Οι γείτονες , λοιπόν , κι όσοι τον έβλεπαν προηγουμένως που ήταν τυφλός , έλεγαν : « Αυτός δεν είναι ο άνθρωπος που καθόταν και ζητιάνευε ; » .
43009009	Άλλοι έλεγαν ότι είναι ο ίδιος κι άλλοι ότι είναι κάποιος που του μοιάζει . Εκείνος όμως έλεγε : « Εγώ είμαι » .
43009010	Τον ρωτούσαν λοιπόν : « Πώς άνοιξαν τα μάτια σου ; » .
43009011	Εκείνος απάντησε : « Κάποιος , που ονομάζεται Ιησούς , έφτιαξε πηλό και άλειψε μ' αυτό τα μάτια μου και μου είπε : Πήγαινε στη δεξαμενή του Σιλωάμ και νίψου . Αφού λοιπόν πήγα και νίφτηκα , απέκτησα την όρασή μου » .
43009012	Τότε τον ρώτησαν : « Πού είναι αυτός ; » . Τους απάντησε : « Δεν ξέρω » .
43009013	Τον πηγαίνουν τότε , τον πρώην τυφλό , στους Φαρισαίους .
43009014	Κι ήταν Σάββατο τη μέρα που έφτιαξε ο Ιησούς τον πηλό και άνοιξε τα μάτια του .
43009015	Τον ρωτούσαν λοιπόν και οι Φαρισαίοι ξανά , πώς απέκτησε το φως του . Κι εκείνος τους απάντησε : « Έβαλε πηλό πάνω στα μάτια μου και νίφτηκα και βλέπω » .
43009016	Έλεγαν λοιπόν μερικοί από τους Φαρισαίους : « Ο άνθρωπος αυτός δεν είναι σταλμένος από το Θεό , αφού δεν τηρεί το Σάββάτο » . Άλλοι πάλι έλεγαν : « Μα πώς μπορεί ένας αμαρτωλός άνθρωπος να κάνει τέτοια θαύματα ; » . Έτσι , υπήρχε διχογνωμία μεταξύ τους .
43009017	Ξαναλένε τότε στον τυφλό : « Εσύ , που σου άνοιξε τα μάτια σου , τι λες γι' αυτόν ; » . Κι εκείνος είπε : « Είναι προφήτης » .
43009018	Μα οι Ιουδαίοι δεν πίστεψαν τελικά πως αυτός ήταν τυφλός και απέκτησε το φως του , ώσπου φώναξαν τους γονείς του ανθρώπου που απέκτησε το φως του
43009019	και τους ρώτησαν : « Αυτός είναι ο γιος σας , που εσείς λέτε πως γεννήθηκε τυφλός ; Πώς γίνεται λοιπόν και τώρα βλέπει ; » .
43009020	Τους αποκρίθηκαν οι γονείς του : « Ξέρουμε ότι αυτός είναι ο γιος μας και ότι γεννήθηκε τυφλός .
43009021	Μα πώς βλέπει τώρα δεν το ξέρουμε , ή ποιος άνοιξε τα μάτια του εμείς δεν το ξέρουμε . Δεν είναι ανήλικος ο ίδιος , αυτόν να ρωτήστε . Θα σας μιλήσει ο ίδιος για λογαριασμό του » .
43009022	Τα είπαν αυτά οι γονείς του , γιατί φοβούνταν τους Ιουδαίους , επειδή οι Ιουδαίοι ήταν κιόλας συνεννοημένοι , αν κανείς παραδεχτεί πως αυτός είναι ο Χριστός , να αποβάλλεται από τη συναγωγή .
43009023	Γι' αυτό είπαν οι γονείς του : « Δεν είναι ανήλικος , ρωτήστε τον ίδιο » .
43009024	Φώναξαν , λοιπόν , για δεύτερη φορά τον άνθρωπο που ήταν πρώτα τυφλός , και του είπαν : « Τον Θεό να δοξάσεις . Εμείς ξέρουμε πως ο άνθρωπος αυτός είναι αμαρτωλός » .
43009025	Αποκρίθηκε τότε εκείνος και είπε : « Αν είναι αμαρτωλός , δεν το ξέρω . Ένα πράγμα ξέρω , πως , ενώ ήμουν τυφλός , τώρα βλέπω ! » .
43009026	Τότε τον ξαναρώτησαν : « Τι σου έκανε ; Πώς σου άνοιξε τα μάτια ; » .
43009027	Εκείνος απάντησε : « Μα , σας το είπα πρωτύτερα αλλά δε δώσατε σημασία . Γιατί θέλετε να το ακούσετε πάλι ; Μήπως θέλετε να γίνετε κι εσείς μαθητές του ; » .
43009028	Τον περιγέλασαν τότε και είπαν : « Εσύ είσαι μαθητής εκείνου . Εμείς είμαστε μαθητές του Μωυσή .
43009029	Εμείς ξέρουμε πως στο Μωυσή έχει μιλήσει ο Θεός , ενώ γι' αυτόν δεν ξέρουμε από πού κατάγεται » .
43009030	Αποκρίθηκε ο άνθρωπος και τους είπε : « Μα , ακριβώς αυτό είναι το καταπληκτικό , ότι εσείς δεν ξέρετε καν από πού είναι , κι όμως αυτός μου άνοιξε τα μάτια !
43009031	Και ξέρουμε βέβαια ότι αμαρτωλούς ο Θεός δεν ακούει , αλλά αν κανείς είναι θεοσεβής και εκτελεί το θέλημά του , αυτόν τον ακούει .
43009032	Από τη δημιουργία του κόσμου κι εδώ δεν ξανακούστηκε να έχει ανοίξει κανείς τα μάτια κάποιου που γεννήθηκε τυφλός !
43009033	Αν αυτός δεν προερχόταν από το Θεό , τίποτε δε θα μπορούσε να κάνει » .
43009034	Αποκρίθηκαν εκείνοι : « Εσύ γεννήθηκες βουτηγμένος ολόκληρος μέσα σε αμαρτίες , και διδάσκεις εσύ εμάς ; » . Και τον πέταξαν έξω .
43009035	Το άκουσε ο Ιησούς , ότι τον πέταξαν έξω , κι αφού τον βρήκε του είπε : « Εσύ πιστεύεις στο Γιο του Θεού ; » .
43009036	Εκείνος αποκρίθηκε : « Και ποιος είναι , Κύριε , για να πιστέψω σ' αυτόν ; » .
43009037	Ο Ιησούς του είπε : « Είναι αυτός , που , και τον έχεις δει , και μιλάει τώρα μαζί σου » .
43009038	Τότε εκείνος είπε : « Πιστεύω , Κύριε ! » . Και τον προσκύνησε .
43009039	Είπε τότε ο Ιησούς : « Για απόδοση δικαιοσύνης ήρθα εγώ στον κόσμο τούτο , ώστε , όσοι δε βλέπουν ν' αποκτήσουν το φως τους , κι όσοι βλέπουν να καταστούν τυφλοί » .
43009040	Τα άκουσαν λοιπόν αυτά μερικοί από τους Φαρισαίους που ήταν μαζί του , και του είπαν : « Μήπως είμαστε κι εμείς τυφλοί ; » .
43009041	Ο Ιησούς τους απάντησε : « Αν ήσασταν τυφλοί , δε θα είχατε αμαρτία . Τώρα όμως λέτε : Εμείς βλέπουμε ! Γι' αυτό , λοιπόν , η αμαρτία σας παραμένει » .
43010001	« Σας λέω , και σας το τονίζω , πως όποιος δεν μπαίνει στο μαντρί των προβάτων από την πόρτα , αλλά πηδάει από αλλού , είναι κλέφτης και ληστής .
43010002	Όποιος όμως μπαίνει από την πόρτα , είναι βοσκός των προβάτων .
43010003	Σ' αυτόν ο φύλακας ανοίγει την πόρτα και τα πρόβατα αναγνωρίζουν τη φωνή του , και φωνάζει τα δικά του τα πρόβατα ένα ένα με τ' όνομά τους και τα βγάζει για βοσκή .
43010004	Κι όταν τα βγάζει τα πρόβατά του , βαδίζει ο ίδιος μπροστά απ' αυτά , και τα πρόβατα τον ακολουθούν , γιατί ξέρουν τη φωνή του .
43010005	Έναν ξένο , όμως , με κανέναν τρόπο δε θα τον ακολουθήσουν αλλά θα φύγουν από κοντά του , γιατί δεν την ξέρουν τη φωνή των ξένων » .
43010006	Αυτήν την παραβολή τους είπε ο Ιησούς , αλλά εκείνοι δεν κατάλαβαν ποιον αφορούσαν αυτά που τους έλεγε .
43010007	Τους είπε λοιπόν πάλι ο Ιησούς : « Σας βεβαιώνω πως , ναι , εγώ είμαι η Πόρτα των προβάτων .
43010008	Όλοι εκείνοι που ήρθαν πριν από μένα , είναι κλέφτες και ληστές , αλλά τα πρόβατα δεν παρασύρθηκαν από τη φωνή τους .
43010009	Εγώ είμαι η Πόρτα . Αν κανείς προσφύγει σ' εμένα ως είσοδο , θα σωθεί . Και θα μπαίνει και θα βγαίνει και θα βρει βοσκή .
43010010	Ο κλέφτης δεν έρχεται , παρά μόνο για να κλέψει και να σφάξει και να αφανίσει . Εγώ ήρθα για να έχουν ζωή και να την έχουν άφθονη .
43010011	» Εγώ είμαι ο Βοσκός ο καλός . Ο καλός βοσκός τη ζωή του θυσιάζει για χάρη των προβάτων .
43010012	Εκείνος όμως που είναι μισθωτός και δεν είναι ο ίδιος ο βοσκός , και τα πρόβατα δεν είναι δικά του , βλέπει το λύκο να έρχεται και παρατάει τα πρόβατα και φεύγει . Έτσι , αρπάζει ο λύκος τα πρόβατα και σκορπίζει το κοπάδι .
43010013	Κι ο μισθωτός φεύγει , βέβαια , γιατί είναι μισθωτός και δεν τον νοιάζει για τα πρόβατα .
43010014	Εγώ όμως είμαι ο Βοσκός ο καλός και γνωρίζω τα πρόβατα που ανήκουν σε μένα , κι αυτά που ανήκουν σε μένα με αναγνωρίζουν .
43010015	Όπως με ξέρει ο Πατέρας , το ίδιο κι εγώ ξέρω τον Πατέρα , και τη ζωή μου τη θυσιάζω για χάρη των προβάτων .
43010016	Κι άλλα πρόβατα έχω , που δεν είναι από τούτο το μαντρί . Κι εκείνα πρέπει να συνάξω επίσης , και τη φωνή μου θα την ακούσουν και θα γίνει ένα κοπάδι , ένας βοσκός .
43010017	Γι' αυτό με αγαπάει ο Πατέρας , επειδή εγώ θυσιάζω τη ζωή μου για να την ξαναπάρω .
43010018	Κανένας δεν την αφαιρεί από μένα , αλλά εγώ τη θυσιάζω με τη δική μου τη θέληση . Έχω την εξουσία να την προσφέρω κι έχω την εξουσία να την ξαναπάρω . Αυτή είναι η εντολή που πήρα από τον Πατέρα μου » .
43010019	Ξανά , λοιπόν , προκλήθηκε διχοστασία ανάμεσα στους Ιουδαίους , εξαιτίας των λόγων αυτών .
43010020	Έτσι , πολλοί απ' αυτούς έλεγαν : « Δαιμόνιο έχει και φέρεται σαν μανιασμένος . Γιατί τον ακούτε ; » .
43010021	Κι άλλοι έλεγαν : « Τα λόγια αυτά δεν είναι λόγια δαιμονισμένου . Μπορεί , μήπως , ένα δαιμόνιο να ανοίγει μάτια τυφλών ; »
43010022	Στο μεταξύ γιορτάστηκαν τα εγκαίνια των Ιεροσολύμων και ήταν χειμώνας .
43010023	Κι ο Ιησούς περπατούσε στο ναό , στη στοά του Σολομώντα .
43010024	Μαζεύτηκαν τότε οι Ιουδαίοι γύρω του και του έλεγαν : « Ως πότε θα μας κρατάς σε αμφιβολία ; Αν είσαι εσύ ο Χριστός , πες το μας ξεκάθαρα » .
43010025	Ο Ιησούς τους απάντησε : « Σας το είπα αλλά δεν το πιστεύετε . Τα έργα που κάνω στο όνομα του Πατέρα μου , αυτά μαρτυρούν για μένα .
43010026	Εσείς όμως δεν πιστεύετε , γιατί δεν ανήκετε στα πρόβατα τα δικά μου . Όπως σας είπα ,
43010027	τα δικά μου πρόβατα αναγνωρίζουν τη φωνή μου κι εγώ τα γνωρίζω , και αυτά με ακολουθούνε .
43010028	Κι εγώ παρέχω σ' αυτά ζωή αιώνια και με κανένα τρόπο δε θα χαθούν ποτέ , και κανένας δε θα τα αρπάξει από τα χέρια μου .
43010029	Ο Πατέρας μου , που μου τα έδωσε , είναι μεγαλύτερος απ' όλους , και κανένας δεν μπορεί να αρπάξει τίποτε από τα χέρια του Πατέρα μου .
43010030	Εγώ κι ο Πατέρας είμαστε ένα » .
43010031	Ξαναπήραν λοιπόν πέτρες οι Ιουδαίοι για να τον πετροβολήσουν .
43010032	Ο Ιησούς τους είπε : « Σας έδειξα πολλά καλά έργα , που προέρχονται από τον Πατέρα μου , για ποιο από τα έργα αυτά με πετροβολείτε ; » .
43010033	Οι Ιουδαίοι του αποκρίθηκαν : « Για καλό έργο δε σε πετροβολούμε , αλλά για ασέβεια κι επειδή εσύ , ενώ είσαι άνθρωπος , παρουσιάζεις τον εαυτό σου για Θεό ! » .
43010034	Ο Ιησούς τους απάντησε : « Δεν είναι μήπως γραμμένο στο νόμο σας : Εγώ είπα , είστε θεοί ;
43010035	Κι αν ονόμασε θεούς εκείνους , στους οποίους απευθύνθηκε ο Λόγος του Θεού - και βέβαια δεν είναι δυνατόν να καταργηθεί η Γραφή -
43010036	λέτε , βλαστημάς , σ' εκείνον που ο Θεός τον αγίασε και τον απέστειλε στον κόσμο , επειδή είπα : Είμαι Γιος του Θεού ;
43010037	Αν δεν εκτελώ τα έργα του Πατέρα μου , τότε μη με πιστεύετε .
43010038	Αν όμως τα εκτελώ , τότε , κι αν ακόμα δεν πιστεύετε σ' εμένα , πιστέψτε στα έργα , για να μάθετε παρατηρώντας και να πιστέψετε ότι ο Πατέρας εκδηλώνεται μέσω μου και εγώ μέσω εκείνου » .
43010039	Πάλι , λοιπόν , επιδίωκαν να τον συλλάβουν , αλλά ξέφυγε από τα χέρια τους .
43010040	Ξαναπήγε τότε στον τόπο , όπου βάφτιζε αρχικά ο Ιωάννης , πέρα από τον Ιορδάνη , και παρέμεινε εκεί .
43010041	Τότε ήρθαν κοντά του πολλοί κι έλεγαν : « Ο Ιωάννης δεν έκανε βέβαια κανένα θαύμα , αλλά όσα είπε για τον Ιησού , ήταν αληθινά ! » .
43010042	Κι εκεί πίστεψαν σ' αυτόν πολλοί .
43011001	Υπήρχε κι ένας άρρωστος από τη Βηθανία , από το χωριό της Μαρίας και της αδελφής της της Μάρθας , που ονομαζόταν Λάζαρος .
43011002	Και η Μαρία αυτή , που ο αδελφός της ο Λάζαρος ήταν άρρωστος , ήταν εκείνη που είχε αλείψει με μύρο τον Κύριο και είχε σκουπίσει τα πόδια του με τα μαλλιά της .
43011003	Έστειλαν , λοιπόν , οι δύο αδελφές μήνυμα σ' αυτόν και του είπαν : « Κύριε , μάθε πως ο αγαπημένος σου φίλος είναι άρρωστος » .
43011004	Όταν το άκουσε ο Ιησούς , είπε : « Η αρρώστια αυτή δεν είναι για να καταλήξει στο θάνατο , αλλά είναι για χάρη της δόξας του Θεού . Για να δοξαστεί δηλαδή ο Γιος του Θεού μέσω αυτής » .
43011005	Κι ο Ιησούς αγαπούσε τη Μάρθα και την αδελφή της καθώς και το Λάζαρο .
43011006	Παρόλα αυτά , όταν άκουσε πως είναι άρρωστος , έμεινε στον τόπο που βρισκόταν δύο ακόμα μέρες .
43011007	Κατόπιν , αφού πέρασαν οι δύο μέρες , λέει στους μαθητές του : « Πάμε ξανά στην Ιουδαία » .
43011008	Του λένε οι μαθητές του : « Δάσκαλε , πριν από λίγο ζητούσαν ευκαιρία να σε πετροβολήσουν οι Ιουδαίοι , και πηγαίνεις ξανά εκεί ; » .
43011009	Ο Ιησούς αποκρίθηκε : « Δεν είναι δώδεκα οι ώρες της ημέρας ; Αν κανείς περπατάει όσο είναι μέρα δε σκοντάφτει , γιατί βλέπει το φως του κόσμου τούτου .
43011010	Αν όμως περπατάει τη νύχτα σκοντάφτει , γιατί δεν υπάρχει πια το φως μέσα σ' αυτόν » .
43011011	Αυτά είπε , και μετά απ' αυτό πρόσθεσε : « Ο φίλος μας ο Λάζαρος έχει κοιμηθεί , όμως πηγαίνω να τον ξυπνήσω » .
43011012	Του είπαν τότε οι μαθητές του : « Κύριε , αν έχει κοιμηθεί , θα επιζήσει » .
43011013	Ο Ιησούς όμως είχε μιλήσει για το θάνατό του , ενώ εκείνοι νόμισαν πως μιλάει για το φυσικό ύπνο .
43011014	Τότε πια ο Ιησούς τους είπε ξεκάθαρα : « Ο Λάζαρος πέθανε .
43011015	Χαίρομαι όμως για σας , που δεν ήμουν εκεί , για να πιστέψετε . Αλλά , ας πάμε τώρα σ' αυτόν » .
43011016	Τότε ο Θωμάς , που λεγόταν Δίδυμος , είπε στους άλλους μαθητές : « Πάμε κι εμείς για να πεθάνουμε μαζί του » .
43011017	Όταν , λοιπόν , ήρθε ο Ιησούς , τον βρήκε να είναι κιόλας τέσσερις μέρες μέσα στο μνήμα .
43011018	Στο μεταξύ , επειδή η Βηθανία ήταν κοντά στα Ιεροσόλυμα , σε μια απόσταση μόλις τριών χιλιομέτρων ,
43011019	είχαν έρθει πολλοί από τους Ιουδαίους κοντά στη Μάρθα και τη Μαρία για να τις παρηγορήσουν για τον αδελφό τους .
43011020	Μόλις λοιπόν άκουσε η Μάρθα ότι έρχεται ο Ιησούς , βγήκε σε προϋπάντησή του , ενώ η Μαρία καθόταν στο σπίτι .
43011021	Είπε τότε η Μάρθα στον Ιησού : « Κύριε , αν ήσουν εδώ , ο αδελφός μου δε θα είχε πεθάνει .
43011022	Αλλά και τώρα , είμαι βέβαιη , πως , ό,τι κι αν ζητήσεις από το Θεό , θα σου το δώσει ο Θεός » .
43011023	Της λέει ο Ιησούς : « Ο αδελφός σου θα αναστηθεί » .
43011024	Του λέει η Μάρθα : « Το ξέρω πως θα αναστηθεί την ημέρα της ανάστασης » .
43011025	Ο Ιησούς της είπε : « Εγώ είμαι η Ανάσταση και η Ζωή . Όποιος πιστεύει σ' εμένα , κι αν πεθάνει , θα ζήσει .
43011026	Και όποιος ζει και πιστεύει σε μένα , αυτός , όχι , δε θα πεθάνει ποτέ . Το πιστεύεις αυτό ; » .
43011027	Του λέει : « Ναι , Κύριε , εγώ το έχω πιστέψει ότι εσύ είσαι ο Χριστός , ο Γιος του Θεού , για τον οποίο έχουμε την υπόσχεση πως θα έρθει στον κόσμο » .
43011028	Κι αφού τα είπε αυτά , πήγε και φώναξε κρυφά την αδελφή της τη Μαρία , λέγοντας : « Ο Δάσκαλος έχει έρθει και σε φωνάζει » .
43011029	Μόλις το άκουσε εκείνη , σηκώνεται βιαστικά κι έρχεται κοντά του .
43011030	Ο Ιησούς όμως δεν είχε έρθει ακόμα στο χωριό , αλλά ήταν στον τόπο που τον είχε συναντήσει η Μάρθα .
43011031	Οι Ιουδαίοι , τότε , που ήταν μαζί της στο σπίτι και την παρηγορούσαν , όταν είδαν πως η Μαρία σηκώθηκε και βγήκε έξω βιαστικά , την ακολούθησαν νομίζοντας πως πηγαίνει στο μνήμα για να κλάψει εκεί .
43011032	Η Μαρία λοιπόν , μόλις έφτασε εκεί που ήταν ο Ιησούς , τον είδε κι έπεσε στα πόδια του λέγοντάς του : « Κύριε , αν ήσουν εδώ , δε θα πέθαινε ο αδελφός μου » .
43011033	Τότε ο Ιησούς , καθώς την είδε να κλαίει και να κλαίνε επίσης και οι Ιουδαίοι που είχαν έρθει μαζί της , συνταράχθηκε νιώθοντας βαθιά συγκίνηση ,
43011034	και είπε : « Πού τον έχετε θάψει ; » . Του λένε : « Κύριε , έλα να δεις » .
43011035	Ο Ιησούς δάκρυσε .
43011036	Έλεγαν , λοιπόν , οι Ιουδαίοι : « Δες πόσο τον αγαπούσε ! » .
43011037	Μερικοί πάλι απ' αυτούς , είπαν : « Δεν μπορούσε άραγε , αυτός που άνοιξε τα μάτια του τυφλού , να κάνει κάτι και γι' αυτόν , ώστε να μην πεθάνει ; »
43011038	Ο Ιησούς τότε , βαθιά συγκινημένος πάλι , έρχεται στο μνήμα . Και ήταν αυτό ένα κοίλωμα , πάνω στο οποίο ήταν τοποθετημένη μια πέτρα .
43011039	Λέει ο Ιησούς : « Σηκώστε την πέτρα » . Του λέει τότε η Μάρθα , η αδελφή του πεθαμένου : « Κύριε , τώρα πια θα μυρίζει , γιατί είναι κιόλας η τέταρτη μέρα » .
43011040	Της λέει ο Ιησούς : « Δε σου είπα πως αν πιστέψεις θα δεις τη δόξα του Θεού ; » .
43011041	Σήκωσαν λοιπόν την πέτρα από εκεί που βρισκόταν τοποθετημένος ο νεκρός . Τότε ο Ιησούς σήκωσε τα μάτια του ψηλά και είπε : « Πατέρα , σ' ευχαριστώ που με άκουσες .
43011042	Κι εγώ βέβαια το ξέρω πως με ακούς πάντοτε , αλλά το είπα για τον κόσμο που παραβρίσκεται εδώ , ώστε να πιστέψουν πως εσύ με απέστειλες » .
43011043	Κι αφού τα είπε αυτά , φώναξε με δυνατή φωνή : « Λάζαρε , βγες έξω » !
43011044	Βγήκε τότε ο πεθαμένος με τα πόδια και τα χέρια του δεμένα με πάνινες λουρίδες . Το πρόσωπό του ήταν επίσης περιτυλιγμένο με ύφασμα . Τους λέει ο Ιησούς : « Λύστε τον και αφήστε τον να περπατήσει » .
43011045	Πολλοί , λοιπόν , από τους Ιουδαίους που είχαν έρθει στη Μαρία , είδαν με κατάπληξη αυτά που έκανε ο Ιησούς και πίστεψαν σ' αυτόν .
43011046	Μερικοί μάλιστα απ' αυτούς πήγαν στους Φαρισαίους και τους είπαν αυτά που έκανε ο Ιησούς .
43011047	Τότε οι αρχιερείς και οι Φαρισαίοι συγκάλεσαν συμβούλιο κι έλεγαν : « Και τώρα τι κάνουμε ; Γιατί ο άνθρωπος αυτός κάνει πολλά θαύματα » !
43011048	Αν τον αφήσουμε να συνεχίσει έτσι , θα πιστέψουν όλοι σ' αυτόν , οπότε θα έρθουν οι Ρωμαίοι και θα αφανίσουν και τον τόπο μας και το έθνος μας » .
43011049	Τότε ένας απ' αυτούς , ο Καϊάφας , που ήταν αρχιερέας τη χρονιά εκείνη , τους είπε : « Εσείς δεν ξέρετε τι σας γίνεται
43011050	κι ούτε το βάζετε στο νου σας ότι μας συμφέρει να πεθάνει ένας άνθρωπος για χάρη του λαού , και να μην αφανιστεί το έθνος ολόκληρο » .
43011051	Αυτό , βέβαια , δεν το είπε με δική του έμπνευση , αλλά , σαν αρχιερέας που ήταν τη χρονιά εκείνη , έκανε την προφητεία πως ο Ιησούς επρόκειτο να πεθάνει για χάρη του έθνους .
43011052	Και όχι μονάχα για χάρη του Ιουδαϊκού έθνους , αλλά και για να συγκεντρώσει σε μια ενότητα τα διασκορπισμένα παιδιά του Θεού .
43011053	Από εκείνη λοιπόν τη ημέρα πήραν την απόφαση να τον σκοτώσουν .
43011054	Γι' αυτό ο Ιησούς δεν κυκλοφορούσε πια δημόσια ανάμεσα στους Ιουδαίους αλλά αναχώρησε από εκεί σε μια τοποθεσία κοντά στην έρημο , στην πόλη που λέγεται Εφραΐμ , κι έμενε εκεί μαζί με τους μαθητές του .
43011055	Στο μεταξύ πλησίαζε το Πάσχα των Ιουδαίων , και πολλοί από τη χώρα ανέβηκαν στα Ιεροσόλυμα πριν από το Πάσχα για να εξαγνιστούν .
43011056	Αναζητούσαν , λοιπόν , τον Ιησού κι έλεγαν μεταξύ τους καθώς στέκονταν στο ναό : « Ποια είναι η γνώμη σας ; Είναι άραγε βέβαιο ότι θα έρθει στη γιορτή ; » .
43011057	Επίσης και οι αρχιερείς και οι Φαρισαίοι είχαν δώσει εντολή , αν κανείς μάθει πού είναι να τους το μηνύσει , για να τον συλλάβουν .
43012001	Ο Ιησούς , λοιπόν , έξι μέρες πριν από το Πάσχα ήρθε στη Βηθανία , όπου βρισκόταν ο Λάζαρος που είχε πεθάνει και τον είχε αναστήσει από τους νεκρούς .
43012002	Του παρέθεσαν λοιπόν δείπνο εκεί και η Μάρθα υπηρετούσε , ενώ ο Λάζαρος ήταν ένας απ' αυτούς που παρακάθονταν στο τραπέζι μαζί με τον Ιησού .
43012003	Τότε η Μαρία πήρε ένα δοχείο που περιείχε τριακόσια είκοσι εφτά γραμμάρια πολύτιμο μύρο από γνήσιο ναρδόσταγμα και άλειψε τα πόδια του Ιησού . Κατόπιν σκούπισε με τα μαλλιά της τα πόδια του και όλο το σπίτι γέμισε από την ευωδιά του μύρου .
43012004	Λέει τότε ένας από τους μαθητές , ο Ιούδας ο Ισκαριώτης , ο γιος του Σίμωνα , αυτός που επρόκειτο να τον προδώσει .
43012005	« Γιατί τάχα το μύρο αυτό να μην πουληθεί για τριακόσια δηνάρια και να μη δοθεί στους φτωχούς ; » .
43012006	Αυτό όμως το είπε , όχι γιατί τον ένοιαζε για τους φτωχούς , μα γιατί ήταν κλέφτης και γιατί κρατούσε το ταμείο κι έκλεβε τα χρήματα που έβαζαν σ' αυτό .
43012007	Του είπε τότε ο Ιησούς : « Άφησέ την . Το έχει φυλάξει αυτό για την ημέρα του ενταφιασμού μου .
43012008	Κι όσο για τους φτωχούς , αυτούς θα τους έχετε πάντοτε μαζί σας , ενώ εμένα δε θα με έχετε πάντοτε » .
43012009	Στο μεταξύ , μεγάλος αριθμός Ιουδαίων έμαθαν ότι βρίσκεται εκεί και ήρθαν , όχι μόνο για τον Ιησού αλλά για να δουν και το Λάζαρο , τον οποίο ανέστησε από τους νεκρούς .
43012010	Έτσι οι αρχιερείς πήραν την απόφαση να σκοτώσουν και το Λάζαρο ,
43012011	γιατί πολλοί από τους Ιουδαίους πήγαιναν γι' αυτόν και πίστευαν στον Ιησού .
43012012	Την επόμενη μέρα , ένα μεγάλο πλήθος που είχε έρθει στη γιορτή , σαν άκουσε ότι ο Ιησούς έρχεται στα Ιεροσόλυμα ,
43012013	πήρε φοινικόκλαδα και βγήκε να τον προϋπαντήσει κραυγάζοντας : « Δοξολογείστε : Ευλογημένος αυτός που έρχεται στο όνομα του Κυρίου , ο βασιλιάς του Ισραήλ » !
43012014	Κι ο Ιησούς , αφού βρήκε ένα γαϊδουράκι , κάθισε πάνω σ' αυτό , όπως λέει η Γραφή :
43012015	« Μη φοβάσαι θυγατέρα μου Σιών ! Δες ! Έρχεται ο βασιλιάς σου καθισμένος πάνω σε γαϊδουράκι ! » .
43012016	Αυτά , βέβαια , δεν τα κατάλαβαν στην αρχή οι μαθητές του , αλλά όταν δοξάστηκε με την ανάληψή του ο Ιησούς , τότε αναθυμήθηκαν ότι αυτά είχαν γραφτεί γι' αυτόν και αυτά ακριβώς του έκαναν .
43012017	Το πλήθος , λοιπόν , που ήταν μαζί του όταν φώναξε το Λάζαρο από τον τάφο και τον ανέστησε , βεβαίωναν , σαν αυτόπτες μάρτυρες , το γεγονός αυτό .
43012018	Γι' αυτό και τον υποδέχτηκε το πλήθος , γιατί άκουσαν ότι αυτός είχε κάνει το θαύμα αυτό .
43012019	Οι Φαρισαίοι , λοιπόν , ρίχνοντας την ευθύνη ο ένας προς τον άλλο είπαν : « Το βλέπετε τώρα πως δεν κάνετε τίποτε το αποτελεσματικό ; Ορίστε , ο κόσμος τον ακολούθησε ! »
43012020	Ανάμεσα σ' εκείνους που πήγαιναν να προσκυνήσουν στη γιορτή , ήταν και μερικοί Έλληνες .
43012021	Αυτοί , λοιπόν , ήρθαν στο Φίλιππο , που καταγόταν από τη Βησθαϊδά της Γαλιλαίας , και τον παρακάλεσαν λέγοντας : « Κύριε , θέλουμε να δούμε τον Ιησού » .
43012022	Έρχεται ο Φίλιππος και το λέει στον Ανδρέα και κατόπιν ο Ανδρέας μαζί με το Φίλιππο το λένε στον Ιησού .
43012023	Αποκρίθηκε τότε ο Ιησούς λέγοντάς τους : « Έχει έρθει πια η ώρα να δοξαστεί ο Γιος του Ανθρώπου .
43012024	Η αλήθεια είναι , και σας το τονίζω , πως αν ο σπόρος του σιταριού δεν πέσει στη γη και πεθάνει , μόνο αυτός μένει . Αν όμως πεθάνει , παράγει καρπό πολύ .
43012025	Όποιος αγαπάει τη ζωή του , θα τη χάσει . Μα όποιος απαρνιέται τη ζωή του στον κόσμο τούτο , αυτός θα τη διαφυλάξει για την αιώνια ζωή .
43012026	Αν κάποιος θέλει να υπηρετεί εμένα , εμένα ν' ακολουθεί . Και όπου είμαι εγώ , εκεί θα είναι και ο υπηρέτης ο δικός μου . Κι αν κανείς υπηρετεί εμένα , αυτόν θα τον τιμήσει ο Πατέρας » .
43012027	« Τώρα η ψυχή μου είναι ταραγμένη , όμως τι να πω ; Πατέρα απάλλαξέ με από την ώρα αυτή ; Μα γι' αυτό ακριβώς ήρθα στην ώρα αυτή .
43012028	Πατέρα , δόξασε το όνομά σου » . Τότε ακούστηκε μια φωνή από τον ουρανό : « Και το δόξασα και πάλι θα το δοξάσω » !
43012029	Από τον όχλο , λοιπόν , που στεκόταν εκεί και άκουσε , μερικοί έλεγαν : « Έγινε βροντή » ! Άλλοι έλεγαν : « Κάποιος άγγελος του μίλησε ! » .
43012030	Αποκρίθηκε ο Ιησούς και είπε : « Η φωνή αυτή δεν ακούστηκε για μένα αλλά για σας .
43012031	Τώρα είναι πια η ώρα της κρίσης του κόσμου αυτού . Τώρα πια ο άρχοντας του κόσμου αυτού θα πεταχτεί έξω .
43012032	Κι εγώ , σαν υψωθώ από τη γη , όλους θα τους προσελκύσω σε μένα » .
43012033	Και το έλεγε αυτό φανερώνοντας με τι είδους θάνατο θα πέθαινε .
43012034	Το πλήθος του αποκρίθηκε : « Εμείς μάθαμε από τη Γραφή πως ο Χριστός ζει για πάντα , και πώς λες εσύ ότι πρέπει ο Γιος του Ανθρώπου να υψωθεί ; Ποιος είναι αυτός ο Γιος του Ανθρώπου ; » .
43012035	Τότε ο Ιησούς τους είπε : « Για ένα μικρό χρονικό διάστημα ακόμα το φως είναι μαζί σας . Περπατάτε όσο έχετε το φως για να μη σας προφτάσει το σκοτάδι . Γιατί όποιος περπατάει μέσα στο σκοτάδι , δεν ξέρει πού πηγαίνει .
43012036	Όσο έχετε το φως , να πιστεύετε στο φως , για να γίνετε παιδιά του φωτός » . Αυτά είπε ο Ιησούς κι έπειτα έφυγε και κρύφτηκε απ' αυτούς .
43012037	Κι ενώ είχε κάνει τόσα θαύματα μπροστά στα μάτια τους , δεν πίστευαν σ' αυτόν ,
43012038	για να εκπληρωθεί έτσι ο λόγος του προφήτη Ησαΐα , που είπε : « Κύριε , ποιος πίστεψε στο μήνυμά μας και σε ποιον φανερώθηκε η δύναμη του Κυρίου ; » .
43012039	Γι' αυτό και δεν μπορούσαν να πιστέψουν , όπως το είπε πάλι ο Ησαΐας :
43012040	« Έχει τυφλώσει τα μάτια τους κι έχει σκληρύνει την καρδιά τους , έτσι που να μη δουν με τα μάτια τους και νιώσουν με την καρδιά τους κι επιστρέψουν και τους γιατρέψω » .
43012041	Αυτά τα είπε ο Ησαΐας , όταν οραματίστηκε τη δόξα του και προφήτεψε γι' αυτόν .
43012042	Πάντως και από τους άρχοντες πίστεψαν πολλοί σ' αυτόν , αλλά δεν το ομολογούσαν εξαιτίας των Φαρισαίων , για να μην αποβληθούν από τη συναγωγή .
43012043	Κι αυτό , γιατί προτίμησαν την ανθρώπινη δόξα περισσότερο από τη δόξα του Θεού .
43012044	Ο Ιησούς , πάντως , το διακήρυξε δυνατά και είπε : « Όποιος πιστεύει σ' εμένα , πιστεύει σ' εκείνον που με απέστειλε κι όχι σ' εμένα .
43012045	Κι όποιος βλέπει εμένα , βλέπει εκείνον που με απέστειλε .
43012046	Φως ήρθα εγώ στον κόσμο , έτσι ώστε , όποιος πιστεύει σ' εμένα , να μην παραμείνει πια στο σκοτάδι .
43012047	Κι αν ακούσει κανείς τα λόγια μου και δεν πιστέψει , δεν τον κρίνω εγώ , γιατί δεν ήρθα να κρίνω τον κόσμο , αλλά να σώσω τον κόσμο .
43012048	Όποιος με απορρίπτει και δε δέχεται τα λόγια μου , έχει τον κριτή του . Είναι ο λόγος που κήρυξα . Αυτός θα τον κρίνει την έσχατη μέρα .
43012049	Γιατί εγώ δε μίλησα από μόνος μου , αλλά ο Πατέρας που με απέστειλε , εκείνος μου καθόρισε τι να πω και τι να διδάξω .
43012050	Και ξέρω πως ο ορισμός εκείνου είναι ζωή αιώνια . Αυτά , λοιπόν , που λέω εγώ , έτσι όπως μου τα είπε ο Πατέρας , έτσι ακριβώς τα λέω » .
43013001	Πριν από τη γιορτή του Πάσχα , ξέροντας ο Ιησούς πως έχει έρθει πια η ώρα του να αναχωρήσει από τον κόσμο αυτό και να πάει κοντά στον Πατέρα , κι επειδή αγάπησε τους δικούς του που ήταν μέσα στον κόσμο , και μάλιστα τους αγάπησε στον τελειότερο βαθμό ,
43013002	γι' αυτό και στη διάρκεια του δείπνου , κι ενώ ο διάβολος είχε βάλει κιόλας στην καρδιά του Ιούδα , γιου του Σίμωνα του Ισκαριώτη , να τον προδώσει ,
43013003	επειδή ήξερε ο Ιησούς ότι στα δικά του χέρια είχε αναθέσει ο Πατέρας τα πάντα και ότι από το Θεό ήρθε και στο Θεό πηγαίνει ,
43013004	σηκώνεται από το δείπνο και βάζοντας στην άκρη τα ιμάτιά του , παίρνει μια πετσέτα και την περιζώνεται .
43013005	Βάζει κατόπιν νερό στη λεκάνη κι αρχίζει να πλένει τα πόδια των μαθητών και να τα σκουπίζει με την πετσέτα που είχε ζωστεί .
43013006	Έρχεται , λοιπόν , και στο Σίμωνα Πέτρο αλλά εκείνος του λέει : « Κύριε , εσύ να μου πλύνεις τα πόδια ; » .
43013007	Ο Ιησούς του αποκρίθηκε : « Αυτό που κάνω εγώ , εσύ δεν ξέρεις ακόμα τι σημαίνει . Θα το μάθεις όμως κατόπιν » .
43013008	Του λέει ο Πέτρος : « Όχι , δε θα πλύνεις τα πόδια μου ποτέ » . Ο Ιησούς απάντησε : « Αν δε σε πλύνω , δεν έχεις θέση κοντά μου » .
43013009	Του λέει τότε ο Σίμων Πέτρος : « Κύριε , όχι μόνο τα πόδια μου αλλά και τα χέρια μου να πλύνεις και το κεφάλι μου » !
43013010	Του λέει ο Ιησούς : « Αυτός που έχει ήδη λουστεί , δεν έχει ανάγκη παρά μονάχα τα πόδια του να πλύνει , και τότε είναι καθαρός ολόκληρος . Κι εσείς είστε καθαροί , μα όχι όλοι » .
43013011	Γιατί ήξερε βέβαια εκείνον που επρόκειτο να τον προδώσει , γι' αυτό και είπε : « Δεν είστε όλοι καθαροί » .
43013012	Όταν λοιπόν έπλυνε τα πόδια τους και ξαναφόρεσε τα ιμάτιά του , κάθισε πάλι στο τραπέζι και τους είπε : « Καταλαβαίνετε τι έχω κάνει σε σας ;
43013013	Εσείς με προσφωνείτε Δάσκαλο και Κύριο , και καλά κάνετε , γιατί πραγματικά είμαι .
43013014	Αν λοιπόν έπλυνα τα πόδια σας εγώ , που είμαι ο Κύριος και ο Δάσκαλος , οφείλετε κι εσείς να πλένετε ο ένας τα πόδια του άλλου .
43013015	Παράδειγμα λοιπόν σας έδωσα , έτσι ώστε , όπως συμπεριφέρθηκα εγώ σε σας , έτσι να συμπεριφέρεστε κι εσείς .
43013016	Ναί , πραγματικά , σας λέω , δεν υπάρχει δούλος ανώτερος από τον κύριό του , κι ούτε αποσταλμένος ανώτερος από εκείνον που τον έστειλε .
43013017	Αν τα ξέρετε αυτά , είστε μακάριοι αν τα εφαρμόζετε .
43013018	Δεν τα λέω για όλους σας . Εγώ ξέρω ποιους διάλεξα . Μα για να εκπληρωθεί η προφητεία της Γραφής : εκείνος που συντρώγει ψωμί μαζί μου , στράφηκε εναντίον μου .
43013019	Από τώρα σας τα λέω αυτά , πριν γίνουν , ώστε όταν γίνουν να πιστέψετε ότι Εγώ Είμαι .
43013020	Σας λέω με έμφαση , πως εκείνος που δέχεται όποιον στείλω , εμένα δέχεται . Κι εκείνος που δέχεται εμένα , δέχεται αυτόν που με απέστειλε » .
43013021	Όταν τα είπε αυτά ο Ιησούς , ταράχτηκε το πνεύμα του και μίλησε ξεκάθαρα και είπε : « Ναι , πραγματικά , σας λέω , ένας από σας θα με προδώσει » .
43013022	Κοίταζαν λοιπόν οι μαθητές ο ένας τον άλλο , απορώντας για ποιον το λέει .
43013023	Στο μεταξύ , γερμένος στο στήθος του Ιησού , καθόταν στο τραπέζι ένας από τους μαθητές του , που ο Ιησούς τον αγαπούσε ιδιαίτερα .
43013024	Σ' αυτόν , λοιπόν , κάνει νόημα ο Σίμων Πέτρος να ρωτήσει και να μάθει , ποιος τάχα να είναι αυτός για τον οποίο το λέει .
43013025	Τότε εκείνος , αφού έγειρε στο στήθος του Ιησού , του λέει : « Κύριε , ποιος είναι ; » .
43013026	Ο Ιησούς αποκρίνεται : « Είναι εκείνος στον οποίο θα δώσω το ψωμί , αφού πρώτα το βουτήξω στην κούπα » . Έτσι , αφού βούτηξε το ψωμί , το δίνει στον Ιούδα , το γιο του Σίμωνα του Ισκαριώτη .
43013027	Και μετά που το πήρε εκείνος το ψωμί , μπήκε μέσα του ο Σατανάς . Του λέει τότε ο Ιησούς : « Αυτό που είναι να κάνεις , κάνε το γρήγορα » .
43013028	Αυτό , όμως , κανένας από εκείνους που κάθονταν στο τραπέζι δεν κατάλαβε γιατί του το είπε .
43013029	Μερικοί μάλιστα , επειδή ο Ιούδας κρατούσε το ταμείο , νόμιζαν πως του λέει ο Ιησούς : « Αγόρασε όσα μας χρειάζονται για τη γιορτή » ή να δώσει κάτι στους φτωχούς .
43013030	Εκείνος , λοιπόν , μόλις πήρε το ψωμί , βγήκε αμέσως έξω . Και ήταν νύχτα .
43013031	Κι όταν πια εκείνος βγήκε έξω , λέει ο Ιησούς : « Τώρα δοξάστηκε ο Γιος του Ανθρώπου και στο πρόσωπό του δοξάστηκε ο Θεός .
43013032	Κι αφού στο πρόσωπό του δοξάστηκε ο Θεός , θα δοξάσει κι αυτόν ο Θεός στο δικό του πρόσωπο , και θα τον δοξάσει παρευθύς .
43013033	Παιδιά μου αγαπημένα , για πολύ λίγο θα είμαι ακόμα μαζί σας . Θα με αναζητήσετε , μα , όπως είπα κιόλας στους Ιουδαίους : Όπου πηγαίνω εγώ , εσείς δεν μπορείτε να έρθετε , το ίδιο λέγω και σε σας τώρα : Όπου πηγαίνω εγώ , εσείς δεν μπορείτε να έρθετε .
43013034	Σας δίνω μια καινούργια εντολή : Να αγαπάτε ο ένας τον άλλο . Όπως σας αγάπησα εγώ , έτσι ακριβώς να αγαπάτε κι εσείς ο ένας τον άλλο .
43013035	Απ' αυτό θα μάθουν όλοι ότι είστε μαθητές μου , αν έχετε αγάπη μεταξύ σας » .
43013036	Του λέει ο Σίμων Πέτρος : « Κύριε , πού πηγαίνεις ; » . Ο Ιησούς του απάντησε : « Εκεί που πηγαίνω εγώ , δεν μπορείς να με ακολουθήσεις τώρα . Αργότερα όμως θα με ακολουθήσεις » .
43013037	Του λέει ο Πέτρος : « Κύριε , γιατί τάχα δεν μπορώ τώρα να σε ακολουθήσω ; Τη ζωή μου και την ψυχή μου θα θυσιάσω για χάρη σου » .
43013038	Ο Ιησούς του απάντησε : « Θα θυσιάσεις , λες , τη ζωή σου για χάρη μου ; Σε πληροφορώ , πως πραγματικά , πριν λαλήσει ο πετεινός απόψε , εσύ θα με απαρνηθείς τρεις φορές » !
43014001	« Ας μην ταράζεται η καρδιά σας . Πιστεύετε στο Θεό και σ' εμένα πιστεύετε .
43014002	Στο σπίτι του Πατέρα μου υπάρχουν πολλοί χώροι διαμονής , διαφορετικά θα σας το έλεγα . Πηγαίνω , λοιπόν , να σας ετοιμάσω τόπο .
43014003	Κι αφού πάω και σας ετοιμάσω τόπο , θα έρθω πάλι και θα σας πάρω κοντά μου για να είστε κι εσείς όπου είμαι εγώ .
43014004	Άλλωστε ξέρετε πού πηγαίνω και το δρόμο τον ξέρετε » .
43014005	Του λέει ο Θωμάς : « Κύριε , δεν ξέρουμε πού πηγαίνεις , και πώς μπορούμε να ξέρουμε το δρόμο ; » .
43014006	Του λέει ο Ιησούς : « Εγώ είμαι ο Δρόμος και η Αλήθεια και η Ζωή . Κανένας δεν έρχεται στον Πατέρα παρά μονάχα περνώντας από μένα .
43014007	Αν θα είχατε γνωρίσει εμένα , θα είχατε γνωρίσει και τον Πατέρα μου . Έτσι , από τώρα πια , τον γνωρίζετε και τον έχετε δει » .
43014008	Του λέει ο Φίλιππος : « Κύριε , δείξε μας τον Πατέρα , κι αυτό μας φτάνει » !
43014009	Του λέει ο Ιησούς : « Τόσον καιρό είμαι μαζί σας , Φίλιππε , και δε με έχεις γνωρίσει ; Όποιος έχει δει εμένα , έχει δει τον Πατέρα . Πώς , λοιπόν , λες εσύ : Δείξε μας τον Πατέρα ;
43014010	Δεν πιστεύεις πως εγώ είμαι μέσα στον Πατέρα κι ο Πατέρας μέσα σε μένα ; Τα λόγια που σας λέω δεν τα λέγω αυθαίρετα , και ο Πατέρας , που μένει μέσα μου , αυτός πραγματοποιεί τα έργα .
43014011	Να με πιστεύετε που σας λέω πως εγώ είμαι μέσα στον Πατέρα και ο Πατέρας μέσα σε μένα . Διαφορετικά , πιστέψτε με χάρη στα έργα αυτά .
43014012	Σας το τονίζω και να είστε βέβαιοι πως εκείνος που πιστεύει σε μένα θα κάνει κι αυτός τα έργα που κάνω εγώ , και μεγαλύτερα απ' αυτά θα κάνει , γιατί εγώ πηγαίνω στον Πατέρα μου
43014013	κι ό,τι ζητήσετε στ' όνομά μου , θα το κάνω , για να δοξαστεί ο Πατέρας στο πρόσωπο του Γιου .
43014014	Αν ζητήσετε κάτι στ' όνομά μου , εγώ θα το κάνω » .
43014015	« Αν με αγαπάτε , τις δικές μου εντολές να τηρήσετε .
43014016	Κι εγώ θα παρακαλέσω τον Πατέρα και θα σας δώσει άλλον Παράκλητο , για να παραμένει μαζί σας για πάντα ,
43014017	το Πνεύμα της αλήθειας , που ο κόσμος δεν μπορεί να το δεχτεί , γιατί δεν το διακρίνει ούτε το γνωρίζει . Εσείς όμως το γνωρίζετε , γιατί μαζί σας μένει και μέσα σας θα κατοικεί .
43014018	Δε θα σας αφήσω ορφανούς . Θα έρθω κοντά σας .
43014019	Λίγον καιρό ακόμα , κι ο κόσμος δε θα με βλέπει πια , εσείς όμως θα με βλέπετε . Γιατί , επειδή εγώ ζω , κι εσείς θα ζήσετε .
43014020	Εκείνη την ημέρα θα καταλάβετε εσείς ότι εγώ είμαι ενωμένος με τον Πατέρα κι εσείς μ' εμένα κι εγώ μ' εσάς .
43014021	Όποιος κατέχει τις εντολές μου και τις εκτελεί , εκείνος είναι που με αγαπάει · κι εκείνον που με αγαπάει , θα τον αγαπήσει ο Πατέρας μου , κι εγώ θα τον αγαπήσω και θα του φανερώσω τον εαυτό μου » .
43014022	Του λέει ο Ιούδας - όχι ο Ισκαριώτης : « Και τι σημαίνει Κύριε , ότι θα φανερώσεις τον εαυτό σου σ' εμάς και όχι στον κόσμο ; » .
43014023	Αποκρίθηκε ο Ιησούς και του είπε : « Αν με αγαπάει κάποιος , θα εφαρμόσει το λόγο μου , και ο Πατέρας μου θα τον αγαπήσει , και θα έρθουμε σ' αυτόν και θα κατοικήσουμε μαζί του .
43014024	Όποιος δε με αγαπάει , δεν τηρεί τα λόγια μου . Και ο Λόγος που ακούτε , δεν είναι δικός μου αλλά του Πατέρα , που με απέστειλε .
43014025	» Αυτά σας τα έχω διδάξει όσο έμενα μαζί σας .
43014026	Κι ο Παράκλητος , πάλι , το Πνεύμα το Άγιο που θα σας στείλει ο Πατέρας στ' όνομά μου , εκείνος θα σας τα διδάξει όλα και θα σας ξαναθυμίσει όλα όσα σας είπα .
43014027	» Ειρήνη αφήνω σε σας . Την ειρήνη τη δική μου σας δίνω . Δε σας δίνω εγώ , έτσι όπως δίνει ο κόσμος . Να μην ταράζεται η καρδιά σας μήτε να δειλιάζει .
43014028	Το ακούσατε αυτό που εγώ σας είπα : Φεύγω , μα θα ξανάρθω . Αν με αγαπούσατε θα είχατε χαρεί που είπα ότι πηγαίνω στον Πατέρα , γιατί ο Πατέρας μου είναι ανώτερός μου .
43014029	Και σας το είπα τώρα , προτού γίνει , ώστε όταν γίνει να πιστέψετε .
43014030	Δε θα μιλήσω πια για πολύ μαζί σας , γιατί έρχεται ο άρχοντας αυτού του κόσμου . Και πάνω σε μένα δεν έχει , βέβαια , καμιά εξουσία ,
43014031	αλλά για να γνωρίσει ο κόσμος ότι εγώ αγαπώ τον Πατέρα και κάνω έτσι ακριβώς , όπως εκείνος με πρόσταξε . Σηκωθείτε τώρα να φύγουμε από εδώ » .
43015001	« Εγώ είμαι το αμπέλι το αληθινό και ο Πατέρας μου είναι ο αμπελουργός .
43015002	Κάθε κλήμα φυτεμένο σε μένα που δεν καρποφορεί , το ξεριζώνει . Και κάθε κλήμα που καρποφορεί , το καθαρίζει για να δώσει περισσότερο καρπό .
43015003	Εσείς είστε κιόλας καθαροί , χάρη σ' αυτά που σας έχω διδάξει .
43015004	Μείνετε ριζωμένοι σ' εμένα κι εγώ σ' εσάς . Όπως δεν μπορεί το κλήμα να καρποφορήσει μόνο του , αν δεν παραμείνει στο αμπέλι , το ίδιο κι εσείς , αν δεν παραμείνετε ριζωμένοι σε μένα .
43015005	Εγώ είμαι το αμπέλι , εσείς τα κλήματα . Εκείνος που παραμένει ενωμένος μαζί μου κι εγώ μαζί του , αυτός παράγει άφθονο καρπό , γιατί χωρίς εμένα δεν μπορείτε να κάνετε τίποτε .
43015006	Αν κάποιος δεν παραμείνει ενωμένος μαζί μου , αυτός βρίσκεται πεταμένος έξω σαν το ξεραμένο κλήμα . Κι αυτά τα μαζεύουν , βέβαια , και τα βάζουν στη φωτιά και καίγονται .
43015007	Αν παραμείνετε ενωμένοι μαζί μου και τα λόγια μου μείνουν ριζωμένα μέσα σας , ό,τι κι αν θέλετε ζητήστε το και θα σας δοθεί .
43015008	Με τούτο φανερώθηκε η δόξα του Πατέρα μου , με το να φέρετε άφθονο καρπό , και να γίνετε έτσι δικοί μου μαθητές » .
43015009	« Όπως με αγάπησε ο Πατέρας , έτσι σας αγάπησα κι εγώ . Παραμείνετε στην αγάπη μου .
43015010	Αν τηρήσετε τις εντολές μου , θα παραμείνετε στην αγάπη μου , όπως έχω τηρήσει εγώ τις εντολές του Πατέρα μου και παραμένω σ' εκείνου την αγάπη .
43015011	» Σας τα έχω πει αυτά , ώστε η χαρά η δική μου να παραμείνει μέσα σας , κι έτσι η χαρά σας να ολοκληρωθεί .
43015012	Τούτη είναι η δική μου εντολή : Να αγαπάτε ο ένας τον άλλο , όπως ακριβώς σας αγάπησα .
43015013	Κανένας δεν έχει αγάπη μεγαλύτερη απ' αυτήν που τον οδηγεί να θυσιάσει τη ζωή του για χάρη των φίλων του .
43015014	Εσείς είστε φίλοι μου , αν εφαρμόζετε στην πράξη όσα σας παραγγέλλω .
43015015	Δε σας ονομάζω πια δούλους , γιατί ο δούλος δεν ξέρει τι κάνει ο κύριός του . Εσάς όμως σας έχω ονομάσει φίλους , γιατί όλα όσα άκουσα από τον Πατέρα μου , σας τα έκανα γνωστά .
43015016	δε διαλέξατε εσείς εμένα , αλλά εγώ διάλεξα εσάς και σας όρισα να πάτε εσείς και να παράγετε καρπό και ο καρπός σας να μένει , έτσι ώστε , ό,τι κι αν ζητήσετε από τον Πατέρα στ' όνομά μου να σας το δώσει .
43015017	Σας δίνω τις εντολές αυτές , ώστε να αγαπάτε ο ένας τον άλλο » .
43015018	« Αν ο κόσμος σας μισεί , να ξέρετε πως πριν από σας εμένα έχει μισήσει .
43015019	Αν είσασταν άνθρωποι του κόσμου , ο κόσμος θα σας φερόταν φιλικά . Επειδή όμως δεν είστε του κόσμου , μα σας ξεχώρισα εγώ από τον κόσμο , γι' αυτό σας μισεί ο κόσμος .
43015020	Να θυμάστε αυτό που σας είπα , πως δεν υπάρχει δούλος ανώτερος από τον κύριό του . Αν εμένα με κατέτρεξαν , κι εσάς θα σας κατατρέξουν . Αν τη διδαχή μου την τήρησαν , και τη δική σας θα την τηρήσουν .
43015021	Αλλά όλα αυτά θα σας τα κάνουν επειδή τιμάτε το όνομά μου , γιατί δεν ξέρουν εκείνον που με απέστειλε .
43015022	Αν δεν είχα έρθει και δεν τους είχα μιλήσει , δε θα τους βάραινε αμαρτία . Μα τώρα δεν έχουν πια προσχήματα για την αμαρτία τους .
43015023	Όποιος μισεί εμένα και τον Πατέρα μου μισεί .
43015024	Αν δεν είχα κάνει ανάμεσά τους τα έργα , τα οποία κανένας άλλος δεν έχει κάνει , δε θα τους καταλογιζόταν αμαρτία . Τώρα όμως και έχουν δει και έχουν μισήσει κι εμένα και τον Πατέρα μου .
43015025	Και τούτο για να εκπληρωθεί η προφητεία που είναι γραμμένη στο νόμο τους : Με μίσησαν χωρίς αιτία .
43015026	» Όταν , λοιπόν , έρθει ο Παράκλητος , που θα σας τον στείλω εγώ από τον Πατέρα , το Πνεύμα της Αλήθειας , που εκπορεύεται από τον Πατέρα , εκείνος θα δώσει τη μαρτυρία του για μένα .
43015027	Μα κι εσείς επίσης δίνετε τη μαρτυρία σας , γιατί μαζί μου είστε από την αρχή » .
43016001	« Σας τα είπα αυτά για να μην κλονιστείτε .
43016002	Θα σας αποκόψουν από τις συναγωγές , κι έρχεται μάλιστα ώρα που όποιος σας σκοτώσει , θα νομίσει πως προσφέρει υπηρεσία στο Θεό !
43016003	Και θα τα κάνουν αυτά , γιατί δε γνώρισαν τον Πατέρα ούτε εμένα .
43016004	Σας τα είπα όμως αυτά , ώστε , όταν έρθει εκείνη η ώρα , να θυμάστε ότι εγώ σας προειδοποίησα γι' αυτά . Αυτά βέβαια δε σας τα είπα από την αρχή , γιατί ήμουν μαζί σας » .
43016005	« Τώρα όμως πηγαίνω κοντά σ' εκείνον που με απέστειλε , και κανένας από σας δε με ρωτάει : Πού πηγαίνεις ;
43016006	Αντίθετα , επειδή σας τα είπα αυτά , την καρδιά σας την έχει γεμίσει λύπη .
43016007	Εγώ όμως σας τη λέω την αλήθεια , ότι σας συμφέρει να αναχωρήσω εγώ . Γιατί αν δεν αναχωρήσω , δε θα έρθει σε σας ο Παράκλητος . Αν όμως αναχωρήσω , θα τον στείλω σε σας .
43016008	Κι όταν έρθει εκείνος , θα ελέγξει τον κόσμο σχετικά με το θέμα της αμαρτίας , το θέμα της δικαιοσύνης και το θέμα της κρίσεως .
43016009	Για το θέμα της αμαρτίας , πρώτα , γιατί δεν πιστεύουν σε μένα .
43016010	Για το θέμα της δικαιοσύνης έπειτα , γιατί πηγαίνω στον Πατέρα μου και δε θα με βλέπετε πια .
43016011	Και για το θέμα της κρίσεως , τελικά , επειδή ο άρχοντας του κόσμου αυτού είναι κιόλας καταδικασμένος .
43016012	» Έχω πολλά ακόμα να σας πω , αλλά δεν μπορείτε να τα αντέξετε τώρα .
43016013	Μα σαν έρθει εκείνος , το Πνεύμα της Αλήθειας , θα σας καθοδηγήσει σε όλη την αλήθεια , γιατί δε θα μιλήσει αυθαίρετα , αλλά θα πει όσα θ' ακούσει . Και θα σας προαναγγείλει εκείνα που πρόκειται να συμβούν .
43016014	Εμένα θα δοξάσει εκείνος , γιατί από το δικό μου πλούτο θα πάρει και θα σας αναγγείλει .
43016015	Όλα όσα έχει ο Πατέρας , δικά μου είναι . Γι' αυτό σας είπα πως από το δικό μου πλούτο θα πάρει και θα αναγγείλει σε σας » .
43016016	« Λίγο ακόμα και δε με βλέπετε πια , αλλά ακόμα λίγο καιρό και θα με ξαναδείτε γιατί πηγαίνω στον Πατέρα » .
43016017	Είπαν τότε μερικοί από τους μαθητές μεταξύ τους : « Τι σημαίνει αυτό που λέει : Λίγο ακόμα και δε με βλέπετε , αλλά ακόμα λίγο καιρό και θα με ξαναδείτε , γιατί πηγαίνω στον Πατέρα » ;
43016018	Αναρωτιόνταν λοιπόν : « Τι σημαίνει άραγε αυτό το : λίγο ακόμα , που λέει ; Δεν καταλαβαίνουμε τι λέει » .
43016019	Γνωρίζοντας λοιπόν ο Ιησούς ότι ήθελαν να τον ρωτήσουν , τους είπε : « Γι' αυτό που είπα , ότι λίγο ακόμα και δε με βλέπετε , αλλά ακόμα λίγο καιρό και θα με ξαναδείτε , συζητάτε μεταξύ σας ;
43016020	Ναι , πραγματικά , σας λέω , εσείς θα κλάψετε και θα θρηνήσετε , ενώ ο κόσμος θα χαρεί . Όμως παρόλο που θα λυπηθείτε , η λύπη σας θα μεταβληθεί σε χαρά .
43016021	Η γυναίκα όταν γεννάει υποφέρει , γιατί ήρθε η ώρα της . Όταν όμως γεννήσει το παιδί , δε θυμάται πια τους πόνους της από τη χαρά της που γεννήθηκε άνθρωπος στον κόσμο .
43016022	Το ίδιο , τώρα , κι εσάς σας κατέχει βέβαια λύπη , αλλά θα σας δω ξανά και τότε θα χαρεί η καρδιά σας , και τη χαρά σας αυτή κανένας δεν έχει τη δύναμη να την αφαιρέσει από σας .
43016023	Και την ημέρα εκείνη από μένα δε θα ζητήσετε πια τίποτε . Σας το τονίζω και να είστε βέβαιοι , πως όσα ζητήσετε από τον ίδιο τον Πατέρα στ' όνομά μου , θα σας το δώσει .
43016024	Μέχρι τώρα δε ζητήσατε τίποτε στ' όνομά μου . Ζητάτε και θα λάβετε για να είναι ολοκληρωμένη η χαρά σας » .
43016025	« Αυτά σας τα είπα χρησιμοποιώντας παραδείγματα , μα έρχεται η ώρα που δε θα σας μιλώ πια με παραδείγματα , αλλά θα σας μιλήσω ξεκάθαρα για τον Πατέρα .
43016026	Την ημέρα εκείνη θα υποβάλλετε απευθείας αιτήματα στ' όνομά μου . Συνεπώς , δε σας λέω ότι θα παρακαλέσω εγώ τον Πατέρα για σας .
43016027	Γιατί ο ίδιος ο Πατέρας σάς αγαπά επειδή εσείς έχετε αγαπήσει εμένα κι έχετε πιστέψει πως εγώ ήρθα από το Θεό .
43016028	Από το Θεό Πατέρα βγήκα και ήρθα στον κόσμο . Τώρα αφήνω πάλι τον κόσμο και αναχωρώ στον Πατέρα » .
43016029	Του λένε οι μαθητές : « Να ! Τώρα μας μιλάς φανερά και δε χρησιμοποιείς κανένα παράδειγμα .
43016030	Τώρα ξέρουμε πως είσαι παντογνώστης και πως δε χρειάζεται καν να σου διατυπώσει κανείς τα ερωτήματά του . Απ' αυτό πιστεύουμε ότι βγήκες από το Θεό » .
43016031	Ο Ιησούς τους αποκρίθηκε : « Τώρα πιστεύετε ;
43016032	Ορίστε , έρχεται ώρα , η οποία έχει κιόλας έρθει τώρα , που θα σκορπιστείτε παίρνοντας ο καθένας το δρόμο του και θ' αφήσετε εμένα μόνο μου , μα εγώ δεν είμαι μόνος , γιατί ο Πατέρας είναι μαζί μου .
43016033	Αυτά σας τα είπα , ώστε μένοντας ενωμένοι μαζί μου να έχετε ειρήνη μέσα σας . Μέσα στον κόσμο θα έχετε θλίψη , αλλά νάχετε θάρρος , τον έχω νικήσει εγώ τον κόσμο » .
43017001	Αφού τα είπε αυτά ο Ιησούς , σήκωσε τα μάτια του στον ουρανό και είπε : « Πατέρα , έχει έρθει κιόλας η ώρα . Δόξασε το Γιο σου , έτσι που να σε δοξάσει και ο Γιος σου
43017002	σύμφωνα με την εξουσία που του έδωσες να έχει πάνω σε όλους τους ανθρώπους , ώστε σε όλους εκείνους που του έχεις εμπιστευθεί , να τους χορηγήσει ζωή αιώνια .
43017003	Και τούτη είναι η αιώνια ζωή , το να γνωρίζουν εσένα το μόνο αληθινό Θεό κι εκείνον που απέστειλες , τον Ιησού Χριστό .
43017004	Εγώ σε δόξασα πάνω στη γη . Το έργο , που μου έχεις αναθέσει να κάνω , το έφερα σε πέρας .
43017005	Και τώρα , Πατέρα , δόξασέ με εσύ δίπλα σε σένα , με τη δόξα που είχα στο πλάϊ σου προτού υπάρξει ο κόσμος .
43017006	» Φανέρωσα το χαρακτήρα σου στους ανθρώπους τους οποίους μου έχεις εμπιστευθεί από τον κόσμο . Δικοί σου ήταν και τους έχεις εμπιστευθεί σε μένα , και το λόγο σου τον έχουν τηρήσει .
43017007	Τώρα πια το ξέρουν πως όσα μου έδωσες προέρχονται από σένα ,
43017008	γιατί τους μετέδωσα τις αλήθειες που εσύ μου έχεις δώσει . Κι αυτοί τις δέχτηκαν και αναγνώρισαν πως πραγματικά βγήκα από σένα , και πίστεψαν ότι εσύ με απέστειλες .
43017009	» Γι' αυτούς παρακαλώ εγώ . Δεν παρακαλώ για τον κόσμο , αλλά γι' αυτούς που μου έδωσες , γιατί είναι δικοί σου .
43017010	Κι όσα έχω εγώ είναι όλα δικά σου , και τα δικά σου είναι δικά μου , κι έχω δοξαστεί ανάμεσά τους .
43017011	Κι εγώ δε μένω πια στον κόσμο , αυτοί όμως μένουν στον κόσμο , ενώ εγώ έρχομαι κοντά σου . Πατέρα άγιε , φύλαξέ τους στ' όνομά σου , το οποίο μου χάρισες , για να είναι κι αυτοί ένα , όπως είμαστε εμείς .
43017012	Όσο βρισκόμουν μαζί τους στον κόσμο , εγώ τους φύλαγα στ' όνομά σου . Αυτούς που μου έχεις δώσει τους φύλαξα , και κανένας απ' αυτούς δε χάθηκε εκτός από το γιο της απώλειας , έτσι ώστε να εκπληρωθεί η Γραφή .
43017013	Όμως τώρα πια έρχομαι σε σένα κι αυτά τα λέω όσο βρίσκομαι στον κόσμο , για να έχουν τη χαρά μου ολοκληρωμένη μέσα τους .
43017014	Εγώ τους έχω μεταδώσει το λόγο σου , αλλά ο κόσμος τους μίσησε , γιατί δεν είναι από τους ανθρώπους που ανήκουν στον κόσμο , όπως εγώ δεν ανήκω στον κόσμο .
43017015	Δε ζητώ να τους πάρεις από τον κόσμο , μα να τους φυλάξεις από τον πονηρό .
43017016	Δεν ανήκουν στον κόσμο , όπως κι εγώ δεν ανήκω στον κόσμο .
43017017	Αγίασέ τους με την αλήθεια σου . Ο Λόγος ο δικός σου είναι η αλήθεια .
43017018	Όπως με απέστειλες εσύ στον κόσμο , το ίδιο κι εγώ απέστειλα αυτούς στον κόσμο .
43017019	Και στη θέση τη δική τους αγιάζω εγώ τον εαυτό μου , για να είναι κι αυτοί αγιασμένοι με την αλήθεια σου .
43017020	» Όμως δεν προσεύχομαι μονάχα γι' αυτούς , μα και για εκείνους που θα πιστεύουν σε μένα με το κήρυγμα το δικό τους ,
43017021	έτσι ώστε όλοι να είναι ένα . Όπως εσύ , Πατέρα , είσαι με μένα κι εγώ με σένα , έτσι να είναι κι αυτοί ένα χάρη σε μας , για να πιστέψει ο κόσμος ότι εσύ με απέστειλες » .
43017022	« Κι εγώ τη δόξα που μου έδωσες τη μετέδωσα σ' αυτούς , για να είναι ένα , όπως είμαστε εμείς ένα .
43017023	Εγώ μαζί τους κι εσύ μαζί μου , για να είναι ολοκληρωμένοι σε μια ενότητα , και για να ξέρει ο κόσμος ότι εσύ με απέστειλες και ότι τους αγάπησες όπως ακριβώς αγάπησες εμένα .
43017024	» Πατέρα , αυτούς που μου έχεις δώσει , θέλω , όπου είμαι εγώ να είναι κι αυτοί μαζί μου , για να βλέπουν τη δόξα τη δική μου , την οποία εσύ μου έδωσες , γιατί με αγάπησες προτού δημιουργηθεί ο κόσμος .
43017025	Πατέρα δίκαιε , ο κόσμος δε σε γνώρισε , αλλά εγώ σε γνώρισα κι αυτοί κατάλαβαν ότι εσύ με απέστειλες .
43017026	Κι έκανα γνωστό σ' αυτούς το χαρακτήρα σου και θα συνεχίσω να τους το κάνω γνωστό , έτσι ώστε να υπάρχει μέσα τους η αγάπη με την οποία με αγάπησες , κι εγώ να είμαι ριζωμένος μέσα τους » .
43018001	Αφού τα είπε αυτά ο Ιησούς , πέρασε μαζί με τους μαθητές του στην απέναντι πλευρά του χειμάρρου των Κέδρων , όπου υπήρχε ένας κήπος , στον οποίο και μπήκε αυτός και οι μαθητές του .
43018002	Τον τόπο αυτόν τον ήξερε ο Ιούδας , ο προδότης του , γιατί πολλές φορές πήγε εκεί ο Ιησούς μαζί με τους μαθητές του .
43018003	Έτσι , αφού πήρε ο Ιούδας τη στρατιωτική φρουρά και αρκετούς από τους υπηρέτες των αρχιερέων και των Φαρισαίων , τους φέρνει εκεί εφοδιασμένους με φανάρια , με λαμπάδες και με όπλα .
43018004	Ο Ιησούς , λοιπόν , που ήξερε όλα όσα επρόκειτο να συμβούν , βγήκε και τους ρώτησε : « Ποιον ζητάτε ; » .
43018005	Του αποκρίθηκαν : « Τον Ιησού το Ναζωραίο » . Τους λέει ο Ιησούς : « Εγώ Είμαι » . Μαζί τους στεκόταν κι ο Ιούδας ο προδότης .
43018006	Μόλις λοιπόν τους είπε ο Ιησούς : « Εγώ Είμαι » , οπισθοχώρησαν κι έπεσαν καταγής .
43018007	Τότε τους ξαναρώτησε : « Ποιον ζητάτε ; » . Κι εκείνοι είπαν : « Τον Ιησού το Ναζωραίο » .
43018008	Ο Ιησούς αποκρίθηκε : « Σας είπα ότι Εγώ Είμαι . Αν , λοιπόν , ζητάτε εμένα , αφήστε τους αυτούς να φύγουν » .
43018009	Κι αυτό , για να βρει την εκπλήρωσή του ο λόγος που είχε πει : « Απ' αυτούς που μου έδωσες , δεν άφησα να χαθεί κανένας » .
43018010	Τότε ο Σίμων Πέτρος τράβηξε ένα μαχαίρι που είχε , και χτύπησε τον υπηρέτη του αρχιερέα και του απέκοψε το δεξί του αυτί . Το όνομα του υπηρέτη ήταν Μάλχος .
43018011	Είπε τότε ο Ιησούς στον Πέτρο : « Βάλε το μαχαίρι σου στη θήκη του . Το ποτήρι που μου έχει δώσει ο Πατέρας θ' αρνηθώ να το πιω ; »
43018012	Έτσι , η στρατιωτική φρουρά μαζί με το χιλίαρχο και τους υπηρέτες των Ιουδαίων συνέλαβαν τον Ιησού , τον έδεσαν ,
43018013	και τον έφεραν πρώτα στον Άννα , που ήταν πεθερός του Καϊάφα , ο οποίος ήταν αρχιερέας τη χρονιά εκείνη .
43018014	Και ήταν ο Καϊάφας εκείνος που είχε δώσει τη συμβουλή στους Ιουδαίους , ότι συμφέρει να θανατωθεί ένας άνθρωπος για χάρη του λαού .
43018015	Στο μεταξύ , τον Ιησού τον ακολουθούσε ο Σίμων Πέτρος μαζί με τον άλλο μαθητή , που ήταν γνωστός του αρχιερέα , ο οποίος και μπήκε μαζί με τον Ιησού στην αυλή του αρχιερέα .
43018016	Ο Πέτρος όμως στεκόταν έξω , κοντά στην πόρτα . Βγήκε , λοιπόν , ο άλλος μαθητής , που ήταν γνωστός του αρχιερέα , και μίλησε στη θυρωρό κι άφησε τον Πέτρο να μπει μέσα .
43018017	Ρωτάει τότε η θυρωρός , που ήταν μια νεαρή δούλη , τον Πέτρο : « Μήπως είσαι κι εσύ ένας από τους μαθητές του ανθρώπου αυτού ; » . Απαντάει εκείνος : « Δεν είμαι » .
43018018	Οι δούλοι , λοιπόν , και οι υπηρέτες στέκονταν εκεί κι επειδή έκανε κρύο είχαν ανάψει φωτιά και ζεσταίνονταν . Ανάμεσά τους ήταν και ο Πέτρος , που στεκόταν κι αυτός εκεί και ζεσταινόταν .
43018019	Ο αρχιερέας , λοιπόν , ρώτησε τον Ιησού για τους μαθητές του και για τη διδαχή του .
43018020	Ο Ιησούς του αποκρίθηκε : « Εγώ μίλησα φανερά στον κόσμο . Τη διδαχή μου εγώ την έκανα πάντοτε μέσα στη συναγωγή και μέσα στο ναό , όπου συγκεντρώνονται οι Ιουδαίοι , και δε δίδαξα τίποτε στα κρυφά .
43018021	Τι ρωτάς , λοιπόν , εμένα ; Ρώτα αυτούς που έχουν ακούσει τι τους είπα . Ορίστε , αυτοί ξέρουν τα όσα τους είπα εγώ » .
43018022	Μόλις τα είπε αυτά ο Ιησούς , ένας από τους υπηρέτες που στέκονταν εκεί , έδωσε ένα χαστούκι στον Ιησού λέγοντας : « Έτσι αποκρίνεσαι στον αρχιερέα ; » .
43018023	Ο Ιησούς του είπε : « Αν μίλησα άσχημα απόδειξέ το . Αν όμως μίλησα σωστά , γιατί με χτυπάς ; » .
43018024	Από εκεί ο Άννας τον έστειλε δεμένο στον Καϊάφα τον αρχιερέα .
43018025	Στο μεταξύ , καθώς ο Σίμων Πέτρος συνέχιζε να στέκεται εκεί και να ζεσταίνεται , τον ρώτησαν : « Μήπως είσαι κι εσύ ένας από τους μαθητές του ; » . Εκείνος το αρνήθηκε και είπε : « Όχι , δεν είμαι » .
43018026	Λέει ένας από τους δούλους του αρχιερέα , που ήταν συγγενής εκείνου που ο Πέτρος είχε αποκόψει το αυτί του : « Δε σε είδα εγώ μαζί του στον κήπο ; » .
43018027	Μα ο Πέτρος το αρνήθηκε και πάλι , κι αμέσως τότε λάλησε ένας πετεινός .
43018028	Φέρνουν κατόπιν τον Ιησού από τον Καϊάφα στο Διοικητήριο . Ήταν ώρα πρωϊνή . Οι ίδιοι όμως δεν μπήκαν στο Διοικητήριο , για να μη μολυνθούν , ώστε να μπορέσουν να φάνε το Πάσχα .
43018029	Έτσι , βγήκε ο Πιλάτος έξω σ' αυτούς και τους ρώτησε : « Ποια κατηγορία έχετε να παρουσιάσετε εναντίον του ανθρώπου αυτού ; » .
43018030	Εκείνοι του απάντησαν : « Αν αυτός δεν ήταν κακοποιός , δε θα σου τον παραδίναμε » .
43018031	Τους είπε τότε ο Πιλάτος : « Πάρτε τον εσείς και δικάστε τον σύμφωνα με το νόμο σας » . Τότε οι Ιουδαίοι του απάντησαν : « Σ' εμάς δεν επιτρέπεται να καταδικάζουμε σε θάνατο κανέναν » .
43018032	Και με τον τρόπο αυτό εύρισκε την εκπλήρωσή του αυτό που είπε ο Ιησούς , αποκαλύπτοντας με ποιο είδος θανάτου επρόκειτο να πεθάνει .
43018033	Μπήκε λοιπόν ξανά στο Διοικητήριο ο Πιλάτος , κάλεσε τον Ιησού και τον ρώτησε : « Εσύ είσαι ο βασιλιάς των Ιουδαίων ; » .
43018034	Ο Ιησούς του αποκρίθηκε : « Από μόνος σου το ρωτάς αυτό ή άλλοι σου μίλησαν για μένα ; » .
43018035	Ο Πιλάτος αποκρίθηκε : « Λες και είμαι Ιουδαίος εγώ ; Ο λαός ο δικός σου και οι αρχιερείς σε παρέδωσαν σε μένα . Τι έκανες ; » .
43018036	Ο Ιησούς αποκρίθηκε : « Η βασιλεία η δική μου δεν είναι από τον κόσμο τούτο . Αν η βασιλεία μου ήταν από τον κόσμο τούτο , οι στρατιώτες μου θ' αγωνίζονταν να μην παραδοθώ στους Ιουδαίους . Επομένως η δική μου βασιλεία δεν είναι από εδώ » .
43018037	Του είπε τότε ο Πιλάτος : « Άρα λοιπόν είσαι βασιλιάς . Έτσι δεν είναι ; » . Ο Ιησούς απάντησε : « Μόνος σου το λες ότι εγώ είμαι βασιλιάς . Εγώ για ένα σκοπό γεννήθηκα και για έναν σκοπό ήρθα : Να γίνω μάρτυρας της αλήθειας . Όποιος προέρχεται από την αλήθεια ακούει τη φωνή μου » .
43018038	Τον ρωτάει ο Πιλάτος : « Τι είναι αλήθεια ; » Και μόλις το είπε αυτό , βγήκε πάλι έξω στους Ιουδαίους και τους λέει : « Καμιά ενοχή δε βρίσκω εγώ σ' αυτόν .
43018039	Κι επιπλέον , επειδή υπάρχει η συνήθεια σε σας να σας ελευθερώνω έναν κρατούμενο κάθε Πάσχα , θα θέλατε να σας ελευθερώσω το βασιλιά των Ιουδαίων ; » .
43018040	Μα εκείνοι κραύγασαν λέγοντας πάλι : « Όχι αυτόν , αλλά τον Βαραββά ! » . Και ήταν αυτός ο Βαραββάς , ένας ληστής !
43019001	Τότε λοιπόν , πήρε ο Πιλάτος τον Ιησού και τον μαστίγωσε .
43019002	Και οι στρατιώτες , αφού έπλεξαν ένα αγκάθινο στεφάνι και του το φόρεσαν στο κεφάλι , τον έντυσαν με ένα βαθυκόκκινο μανδύα κι
43019003	έλεγαν : « Ζήτω ο βασιλιάς των Ιουδαίων ! » και τον χαστούκιζαν .
43019004	Κατόπιν ξαναβγήκε ο Πιλάτος έξω και τους λέει : « Κοιτάξτε , σας τον φέρνω έξω , για να δείτε πως δε βρίσκω σ' αυτόν καμιά ενοχή » .
43019005	Έτσι , βγήκε έξω ο Ιησούς φορώντας το αγκάθινο στεφάνι και το βαθυκόκκινο μανδύα , και τους λέει ο Πιλάτος : « Κοιτάξτε τον άνθρωπο » !
43019006	Μόλις τον είδαν οι αρχιερείς και οι υπηρέτες , κραύγασαν λέγοντας : « Σταύρωσέ τον ! Σταύρωσέ τον ! » . Τους λέει ο Πιλάτος : « Πάρτε τον , γιατί εγώ δε βρίσκω σ' αυτόν καμιά ενοχή » .
43019007	Οι Ιουδαίοι του αποκρίθηκαν : « Εμείς έχουμε νόμο και σύμφωνα με το νόμο το δικό μας , πρέπει να θανατωθεί , γιατί παρουσίασε τον εαυτό του ως Γιο του Θεού ! » .
43019008	Όταν ο Πιλάτος άκουσε το πράγμα αυτό , φοβήθηκε πιο πολύ .
43019009	Έτσι , ξαναμπήκε στο Διοικητήριο και ρωτάει τον Ιησού : « Ποια είναι η καταγωγή σου ; » . Ο Ιησούς όμως δεν του έδωσε απάντηση .
43019010	Του λέει τότε ο Πιλάτος : « Σε μένα δεν αποκρίνεσαι ; Δεν το ξέρεις πως έχω την εξουσία να σε σταυρώσω και την εξουσία να σε αφήσω ελεύθερο ; » .
43019011	Ο Ιησούς του απάντησε : « Δε θα είχες καμιά εξουσία πάνω μου , αν δε σου είχε δοθεί η εξουσία αυτή από το Θεό . Γι' αυτό και η αμαρτία εκείνου που με παρέδωσε σε σένα είναι μεγαλύτερη » .
43019012	Από τη στιγμή που τα άκουσε αυτά ο Πιλάτος , αναζητούσε τρόπο να τον αφήσει ελεύθερο , μα οι Ιουδαίοι φώναζαν λέγοντας : « Αν τον αφήσεις αυτόν ελεύθερο , δεν είσαι φίλος του Καίσαρα , γιατί όποιος κάνει τον εαυτό του βασιλιά , στρέφεται εναντίον του Καίσαρα » !
43019013	Ο Πιλάτος , λοιπόν , όταν άκουσε την απειλή αυτή , έφερε τον Ιησού έξω και κάθισε ο ίδιος στην έδρα , στον τόπο που ονομάζεται Λιθόστρωτο , και στα εβραϊκά Γαββαθά .
43019014	Η ώρα ήταν περίπου δώδεκα το μεσημέρι , παραμονή του Πάσχα . Λέει τότε ο Πιλάτος στους Ιουδαίους : « Δείτε το βασιλιά σας ! » .
43019015	Κι εκείνοι κραύγασαν : « Πάρτον πια ! Πάρτον πια ! Σταύρωσέ τον ! » . Τους λέει ο Πιλάτος : « Το βασιλιά σας να σταυρώσω ; » . Αποκρίθηκαν οι αρχιερείς : « Δεν έχουμε άλλον βασιλιά , παρά μόνο τον Καίσαρα ! » .
43019016	Τότε πλέον τον παρέδωσε σ' αυτούς ο Πιλάτος για να σταυρωθεί . Τον παρέλαβαν λοιπόν τον Ιησού και αναχώρησαν .
43019017	Έτσι , κουβαλώντας ο ίδιος το σταυρό του , βγήκε στην τοποθεσία που ονομάζεται Τόπος Κρανίου και στα εβραϊκά Γολγοθάς .
43019018	Εκεί τον σταύρωσαν , και μαζί με αυτόν άλλους δύο , τον ένα από τη μια μεριά και τον άλλο από την άλλη , και στη μέση τον Ιησού .
43019019	Έγραψε και μια επιγραφή ο Πιλάτος και την τοποθέτησε πάνω στο σταυρό . Η επιγραφή έλεγε : Ο ΙΗΣΟΥΣ Ο ΝΑΖΩΡΑΙΟΣ , Ο ΒΑΣΙΛΙΑΣ ΤΩΝ ΙΟΥΔΑΙΩΝ .
43019020	Και την επιγραφή αυτή τη διάβασαν πολλοί από τους Ιουδαίους , γιατί ήταν κοντά στην πόλη ο τόπος όπου σταυρώθηκε ο Ιησούς , και ήταν γραμμένη στα εβραϊκά , στα ελληνικά και στα λατινικά .
43019021	Έλεγαν λοιπόν στον Πιλάτο οι αρχιερείς των Ιουδαίων : « Μη γράφεις : Ο Βασιλιάς των Ιουδαίων αλλά γράψε ότι εκείνος είπε , Είμαι ο Βασιλιάς των Ιουδαίων » .
43019022	Ο Πιλάτος τους απάντησε : « Ό,τι έγραψα , έγραψα » .
43019023	Στο μεταξύ οι στρατιώτες , όταν σταύρωσαν τον Ιησού , πήραν τα ρούχα του και τα χώρισαν σε μερίδια , ένα μερίδιο για κάθε στρατιώτη . Πήραν επίσης και το χιτώνα . Ο χιτώνας όμως ήταν άραφος , υφαντός ολόκληρος από πάνω ως κάτω .
43019024	Είπαν , λοιπόν , οι στρατιώτες μεταξύ τους : « Να μην τον σκίσουμε , αλλά να τον βάλουμε σε κλήρωση , και σε όποιον τύχει » . Κι εκπληρώθηκε έτσι η Γραφή , που λέει : « Μοιράστηκαν τα ρούχα μου μεταξύ τους και το ρουχισμό μου τον έβαλαν σε κλήρο » .
43019025	Ενώ , λοιπόν , οι στρατιώτες τα έκαναν αυτά , εκεί κοντά στο σταυρό του Ιησού στέκονταν η μητέρα του και η αδελφή της μητέρας του , η Μαρία η γυναίκα του Κλωπά , και η Μαρία η Μαγδαληνή .
43019026	Ο Ιησούς , λοιπόν , όταν είδε τη μητέρα του και το μαθητή , που ιδιαίτερα αγαπούσε , να της συμπαραστέκεται , λέει στη μητέρα του : « Γυναίκα , να ο γιος σου » .
43019027	Έπειτα λέει στο μαθητή : « Να η μητέρα σου » . Και από εκείνη την ώρα , την πήρε ο μαθητής στο σπίτι του .
43019028	Ύστερα απ' αυτά , γνωρίζοντας ο Ιησούς πως όλα έχουν πια τελειώσει , για να εκπληρωθεί η Γραφή , λέει : « Διψώ » .
43019029	Εκεί , λοιπόν , υπήρχε ένα δοχείο γεμάτο ξίδι . Εκείνοι τότε , αφού γέμισαν ένα σφουγγάρι με ξίδι και το περιτύλιξαν σ' ένα κλαδί από ύσσωπο , το έφεραν στο στόμα του Ιησού .
43019030	Κι όταν ο Ιησούς γεύτηκε το ξίδι , είπε : « Τετέλεσται » ! κι αφού έγειρε το κεφάλι του , παρέδωσε το πνεύμα του .
43019031	Οι Ιουδαίοι , στο μεταξύ , επειδή ήταν Παρασκευή η ημέρα εκείνη , και για να μη μείνουν τα σώματα πάνω στο σταυρό το Σάββατο , γιατί ήταν γιορτή μεγάλη το Σάββατο εκείνο , ζήτησαν από τον Πιλάτο να διατάξει να σπάσουν τα σκέλη τους και να τους μεταφέρουν από εκεί .
43019032	Ήρθαν τότε οι στρατιώτες κι έσπασαν τα σκέλη του πρώτου και του άλλου , που είχαν σταυρώσει μαζί του .
43019033	Μα σαν ήρθαν στον Ιησού και διαπίστωσαν πως είχε κιόλας πεθάνει , δεν του έσπασαν τα σκέλη ,
43019034	αλλά ένας από τους στρατιώτες τρύπησε το πλευρό του με τη λόγχη , κι αμέσως βγήκε αίμα και νερό .
43019035	Κι αυτός που τα έχει δει αυτά με τα ίδια του τα μάτια , τα έχει βεβαιώσει με τη μαρτυρία του και είναι αληθινή η μαρτυρία του . Και ξέρει αυτός πως αυτά που λέει είναι η αλήθεια , ώστε να πιστέψετε κι εσείς .
43019036	Κι αυτά έγιναν για να εκπληρωθεί η Γραφή που λέει : « Κόκαλο δικό του δε θα συντριφτεί » .
43019037	Επίσης κι άλλη προφητεία της Γραφής που λέει : « Θ' ατενίσουν σ' εκείνον που λόγχισαν » .
43019038	Ύστερα πια απ' όλα αυτά , ο Ιωσήφ , ο οποίος καταγόταν από την Αριμαθαία και ήταν κρυφός μαθητής του Ιησού , γιατί φοβόταν τους Ιουδαίους , παρακάλεσε τον Πιλάτο να του επιτρέψει να σηκώσει το σώμα του Ιησού . Κι ο Πιλάτος του το επέτρεψε . Ήρθε λοιπόν και σήκωσε το σώμα του Ιησού .
43019039	Ήρθε επίσης και ο Νικόδημος , αυτός που αρχικά είχε πάει νύχτα στον Ιησού , κι έφερε ένα μείγμα από σμύρνα και αλόη , περίπου τριάντα τρία κιλά .
43019040	Πήραν λοιπόν το σώμα του Ιησού και το περιτύλιξαν με σεντόνια μαζί με τα αρώματα , έτσι όπως είναι η συνήθεια στους Ιουδαίους να ενταφιάζουν .
43019041	Στον τόπο που σταυρώθηκε ο Ιησούς υπήρχε κι ένας κήπος , και μέσα στον κήπο ένα άδειο μνήμα , στο οποίο δεν είχε ταφεί ποτέ κανένας .
43019042	Έτσι , επειδή ήταν ημέρα προπαρασκευής για τη γιορτή των Ιουδαίων και ήταν κοντά το μνήμα , έθαψαν τον Ιησού εκεί .
43020001	Το πρωί λοιπόν της πρώτης μέρας της εβδομάδας κι ενώ ακόμα ήταν σκοτεινιά , πάει η Μαρία η Μαγδαληνή στο μνήμα και βλέπει την πέτρα μετατοπισμένη από το μνήμα .
43020002	Έρχεται τότε τρέχοντας στο Σίμωνα Πέτρο και στον άλλο μαθητή , που ο Ιησούς αγαπούσε ιδιαίτερα , και τους λέει : « Πήραν τον Κύριο από το μνήμα και δεν ξέρουμε πού τον έβαλαν » .
43020003	Βγήκαν τότε ο Πέτρος και ο άλλος μαθητής έξω και ξεκίνησαν για το μνήμα .
43020004	Έτρεχαν λοιπόν και οι δύο τους , αλλά ο άλλος μαθητής έτρεξε γρηγορότερα από τον Πέτρο κι έφτασε πρώτος στο μνήμα .
43020005	Σκύβει αμέσως μέσα και βλέπει να βρίσκονται εκεί τα σάβανα , αλλά δεν μπήκε μέσα .
43020006	Έρχεται κατόπιν ο Σίμων Πέτρος , που τον ακολουθούσε , και μπήκε μέσα στο μνήμα και βλέπει τα σάβανα κάτω ,
43020007	και το σουδάριο που ήταν στο κεφάλι του , να βρίσκεται όχι μαζί με τα σάβανα , αλλά τυλιγμένο και τοποθετημένο χωριστά σε μια άκρη .
43020008	Τότε πια μπήκε μέσα και ο άλλος μαθητής , που είχε έρθει πρώτος στο μνήμα , και είδε και πίστεψε ότι είχαν πάρει το σώμα .
43020009	Γιατί μέχρι τότε δεν είχαν καταλάβει ακόμα τη Γραφή ότι ήταν προκαθορισμένο ν' αναστηθεί ο Χριστός από τους νεκρούς .
43020010	Έτσι γύρισαν οι δύο μαθητές ξανά στα σπίτια τους .
43020011	Η Μαρία , λοιπόν , στεκόταν έξω , κοντά στο μνήμα κι έκλαιγε . Και καθώς έκλαιγε , έσκυψε να δει μέσα στο μνήμα
43020012	και βλέπει δύο αγγέλους με λευκές στολές να κάθονται εκεί που ήταν τοποθετημένο το σώμα του Ιησού , ο ένας προς το σημείο που βρισκόταν το κεφάλι του και ο άλλος προς το σημείο που βρίσκονταν τα πόδια του .
43020013	Της λένε τότε εκείνοι : « Γυναίκα , γιατί κλαις ; » . Τους απαντάει : « Σήκωσαν τον Κύριό μου και δεν ξέρω πού τον έβαλαν » .
43020014	Και καθώς τα είπε αυτά , γύρισε προς τα πίσω και βλέπει να στέκεται ο Ιησούς , αλλά δεν τον αναγνώρισε πως ήταν ο Ιησούς .
43020015	Της λέει τότε ο Ιησούς : « Γυναίκα , γιατί κλαις ; Ποιον γυρεύεις ; » . Εκείνη νομίζοντας πως είναι ο κηπουρός , του λέει : « Κύριε , αν τον σήκωσες εσύ , πες μου πού τον έβαλες κι εγώ θα τον πάρω .
43020016	Της λέει ο Ιησούς : « Μαρία ! » . Γυρίζει εκείνη και του λέει : « Ραββουνί ! » που σημαίνει : « Δάσκαλε ! » .
43020017	Της λέει ο Ιησούς : « Μη με κρατάς . Άλλωστε δεν έχω ανέβει ακόμα κοντά στον Πατέρα μου . Πήγαινε λοιπόν και πες στους αδελφούς μου ότι ανεβαίνω προς τον Πατέρα μου και Πατέρα σας , και Θεό μου και Θεό σας » .
43020018	Έρχεται η Μαρία η Μαγδαληνή στους μαθητές και τους διηγείται πως είδε τον Κύριο και τι της είπε .
43020019	Κι ενώ το σούρουπο είχε φτάσει πια την ημέρα εκείνη , δηλαδή την Κυριακή , κι ήταν κλειδωμένες οι πόρτες του χώρου που ήταν συγκεντρωμένοι οι μαθητές , γιατί φοβούνταν τους Ιουδαίους , ήρθε ο Ιησούς και στάθηκε στη μέση , και τους λέει : « Ειρήνη σε σας » !
43020020	Κι αφού το είπε αυτό , τους έδειξε τα χέρια του και το πλευρό του . Χάρηκαν τότε οι μαθητές , που είδαν τον Κύριο .
43020021	Τους ξανάπε τότε ο Ιησούς : « Ειρήνη σε σας ! Όπως με έχει αποστείλει ο Πατέρας , το ίδιο κι εγώ αποστέλλω εσάς » .
43020022	Κι αφού το είπε αυτό , φύσηξε πάνω τους και τους λέει : « Πάρτε Πνεύμα Άγιο .
43020023	Σε όσους συγχωρείτε τις αμαρτίες τους , θα τους συγχωρεθούν . Σε όσους τις αφήσετε ασυγχώρητες , θα τους μείνουν ασυγχώρητες » .
43020024	Ο Θωμάς όμως , ένας από τους δώδεκα μαθητές , που λεγόταν Δίδυμος , δεν ήταν μαζί τους όταν ήρθε ο Ιησούς .
43020025	Του έλεγαν λοιπόν οι άλλοι μαθητές : « Είδαμε τον Κύριο » ! Μα εκείνος τους είπε : « Αν δε δω τα σημάδια των καρφιών στα χέρια του και δε βάλω το δάχτυλό μου στα σημάδια αυτά των καρφιών και δε βάλω το χέρι μου στο πλευρό του , δε θα πιστέψω , όχι » !
43020026	Ύστερα από οχτώ μέρες , ήταν πάλι συγκεντρωμένοι μέσα οι μαθητές του , και μαζί τους κι ο Θωμάς . Ήρθε ο Χριστός , ενώ οι πόρτες ήταν κλειστές , και στάθηκε στη μέση και είπε : « Ειρήνη σε σας » !
43020027	Έπειτα λέει στο Θωμά : « Φέρε το δάχτυλό σου εδώ , και κοίτα τα χέρια μου . Και φέρε το χέρι σου και βάλε το στο πλευρό μου , και μη γίνεσαι άπιστος , αλλά πιστός » .
43020028	Τότε ο Θωμάς είπε : « Κύριέ μου ! και Θεέ μου ! » .
43020029	Του λέει ο Ιησούς : « Επειδή με είδες με τα μάτια σου , πίστεψες . Μακάριοι όσοι πίστεψαν χωρίς να με δουν » .
43020030	Βέβαια έκανε και άλλα πολλά θαύματα ο Ιησούς μπροστά στους μαθητές του , που δεν είναι γραμμένα στο βιβλίο αυτό .
43020031	Κι ο σκοπός γι' αυτά που έχουν γραφτεί είναι να πιστέψετε ότι ο Ιησούς είναι ο Χριστός , ο Γιος του Θεού και πιστεύοντάς το , να έχετε ζωή αιώνια στ' όνομά του .
43021001	Ύστερα απ' αυτά εμφανίστηκε πάλι ο Ιησούς στους μαθητές του στη λίμνη της Τιβεριάδας . Και να πώς εμφανίστηκε :
43021002	Βρίσκονταν σ' ένα μέρος μαζί ο Σίμων Πέτρος , ο Θωμάς , που λεγόταν Δίδυμος , ο Ναθαναήλ από την Κανά της Γαλιλαίας , οι γιοι του Ζεβεδαίου και άλλοι δύο από τους μαθητές του .
43021003	Τους λέει ο Σίμων Πέτρος : « Πηγαίνω για ψάρεμα » . Του λένε : « Ερχόμαστε κι εμείς μαζί σου » . Βγήκαν λοιπόν αμέσως κι ανέβηκαν στο πλοίο , αλλά εκείνη τη νύχτα δεν έπιασαν τίποτε .
43021004	Κι όταν πια είχε ξημερώσει , στάθηκε ο Ιησούς στο γιαλό , αλλά οι μαθητές δεν είχαν καταλάβει ακόμα ότι ήταν ο Ιησούς .
43021005	Τους λέει λοιπόν ο Ιησούς : « Παιδιά , μήπως έχετε τίποτε προσφάγι ; » . Του απάντησαν : « Όχι » .
43021006	Κι εκείνος τους είπε : « Ρίξτε το δίχτυ στη δεξιά μεριά του πλοίου , και θα βρείτε » . Το έριξαν , λοιπόν , και δεν μπορούσαν πια να το τραβήξουν εξαιτίας της μεγάλης ποσότητας των ψαριών , που είχαν πιάσει !
43021007	Λέει τότε στον Πέτρο ο μαθητής εκείνος , που ο Ιησούς τον αγαπούσε ιδιαίτερα : « Ο Κύριος είναι ! » . Ο Σίμων Πέτρος λοιπόν , μόλις άκουσε ότι είναι ο Κύριος , τυλίχτηκε με τη χλαίνη του , γιατί ήταν γυμνός , και ρίχτηκε μέσα στη λίμνη ,
43021008	ενώ οι άλλοι μαθητές ήρθαν με το πλοίο στη στεριά , σέρνοντας το δίχτυ με τα ψάρια , μια και δεν απείχαν μακριά από τη στεριά , μα λιγότερο από εκατό μέτρα .
43021009	Μόλις λοιπόν , αποβιβάστηκαν στη στεριά , βλέπουν εκεί μια ανθρακιά κι ένα ψάρι πάνω σ' αυτήν , καθώς και ψωμί .
43021010	Τους λέει ο Ιησούς : « Φέρτε από τα ψάρια που πιάσατε μόλις τώρα » .
43021011	Βγήκε ο Σίμων Πέτρος από το νερό και τράβηξε το δίχτυ στη στεριά , γεμάτο με εκατόν πενήντα τρία μεγάλα ψάρια . Και παρόλο που ήταν τόσο πολλά , δε σκίστηκε το δίχτυ .
43021012	Τους λέει ο Ιησούς : « Ελάτε να φάτε » . Και κανένας από τους μαθητές δεν τολμούσε να τον ρωτήσει : « Εσύ ποιος είσαι ; » γιατί είχαν πια καταλάβει πως είναι ο Κύριος .
43021013	Πλησιάζει τότε ο Ιησούς , παίρνει το ψωμί και τους το δίνει . Το ίδιο κάνει και με το ψάρι .
43021014	Κι αυτή ήταν η τρίτη κιόλας φορά , που εμφανίστηκε ο Ιησούς στους μαθητές του , αφότου αναστήθηκε από τους νεκρούς .
43021015	Κι αφού πια έφαγαν , λέει ο Ιησούς στο Σίμωνα Πέτρο : « Σίμωνα , γιε του Ιωνά , μ' αγαπάς περισσότερο απ' ό,τι αυτοί εδώ ; » . Του απαντάει εκείνος : « Ναι , Κύριε , εσύ ξέρεις πως είμαι φίλος σου » . Του λέει ο Ιησούς : « Βόσκε τα αρνιά μου » .
43021016	Του λέει πάλι για δεύτερη φορά : « Σίμωνα , γιε του Ιωνά , με αγαπάς ; » . Εκείνος απαντάει : « Ναι , Κύριε , εσύ ξέρεις πως είμαι φίλος σου » . Του λέει ο Ιησούς : « Ποίμενε τα πρόβατά μου » .
43021017	Του λέει την τρίτη φορά : « Σίμωνα , γιε του Ιωνά , είσαι φίλος μου ; » . Λυπήθηκε ο Πέτρος που την τρίτη φορά τον ρώτησε : « Είσαι φίλος μου ; » και του απάντησε : « Κύριε , εσύ ξέρεις τα πάντα ! Εσύ ξέρεις ότι είμαι φίλος σου » . Του λέει ο Ιησούς : « Βόσκε τα πρόβατά μου .
43021018	Σου λέω , πως ναι , πράγματι , όταν ήσουν νεότερος , μόνος σου περίζωνες τον εαυτό σου και πήγαινες όπου ήθελες , όταν όμως γεράσεις , θα απλώσεις τα χέρια σου κι άλλος θα σε περιζώσει και θα σε πάει εκεί που δε θέλεις » .
43021019	Κι αυτό του το είπε φανερώνοντας με τι είδους θάνατο θα δόξαζε το Θεό . Κι αφού του το είπε αυτό , του λέει : « Ακολούθα με » .
43021020	Καθώς προχωρούσαν , γύρισε για μια στιγμή ο Πέτρος το κεφάλι πίσω , και βλέπει να τους ακολουθεί ο μαθητής , που ο Ιησούς τον αγαπούσε ιδιαίτερα , και που είχε πέσει στο στήθος του Ιησού την ώρα του δείπνου και τον είχε ρωτήσει : « Κύριε , ποιος είναι αυτός που πρόκειται να σε προδώσει ; » .
43021021	Όταν τον είδε αυτόν ο Πέτρος , λέει στον Ιησού : « Κύριε , και σ' αυτόν εδώ ; Τι θα του συμβεί ; » .
43021022	Του λέει ο Ιησούς : « Κι αν αυτόν τον θέλω να μείνει μέχρι που να ξανάρθω , τι σ' ενδιαφέρει εσένα ; Εσύ ακολούθα με » .
43021023	Διαδόθηκε λοιπόν στους αδελφούς η φήμη ότι ο μαθητής εκείνος δεν πρόκειται να πεθάνει . Ο Ιησούς όμως δεν του είπε πως δε θα πεθάνει , αλλά : « Κι αν αυτόν τον θέλω να μείνει μέχρι που να ξανάρθω , τι σ' ενδιαφέρει εσένα ; »
43021024	Αυτός είναι ο μαθητής που σαν αυτόπτης μάρτυρας τα βεβαιώνει αυτά και τα έγραψε , και ξέρουμε πως η μαρτυρία του είναι αληθινή .
43021025	Υπάρχουν βέβαια και πολλά άλλα , που έκανε ο Ιησούς , τα οποία αν γράφονταν ένα προς ένα , υποθέτω πως ούτε ο κόσμος ολόκληρος δε θα χωρούσε τα βιβλία που θα γράφονταν . Αμήν .
44001001	Την πρώτη εξιστόρηση ήδη την έκανα , Θεόφιλε , για όλα εκείνα που άρχισε να κάνει και να διδάσκει ο Ιησούς
44001002	ως την ημέρα που αναλήφθηκε , αφού πρώτα έδωσε εντολές με την ενέργεια του Αγίου Πνεύματος , στους αποστόλους που είχε διαλέξει .
44001003	Σ' αυτούς παρουσιάστηκε ζωντανός μετά το θάνατό του , με πολλές αναμφισβήτητες αποδείξεις , εμφανιζόμενος σ' αυτούς για σαράντα μέρες και μιλώντας τους για τη βασιλεία του Θεού .
44001004	Συναναστρεφόμενος επίσης μαζί τους , τους παράγγειλε να μην απομακρυνθούν απο τα Ιεροσόλυμα , αλλά να περιμένουν την εκπλήρωση της υπόσχεσης του Πατέρα , « την οποία » , είπε , « ακούσατε από μένα ,
44001005	ότι ο Ιωάννης βάφτισε με νερό , εσείς όμως θα βαφτιστείτε με το Άγιο Πνεύμα πριν περάσουν πολλές μέρες » .
44001006	Εκείνοι , λοιπόν , αφού μαζεύτηκαν όλοι , τον ρωτούσαν : « Κύριε , είναι τώρα ο καιρός που πρόκειται να αποκαταστήσεις τη βασιλεία στον Ισραήλ ; » .
44001007	Κι εκείνος τους είπε : « Δεν ανήκει σε σας το δικαίωμα να γνωρίζετε τους συγκεκριμένους χρόνους ή καιρούς , που ο Πατέρας έθεσε στη δική του αποκλειστική εξουσία .
44001008	Θα πάρετε όμως δύναμη , όταν έρθει το Άγιο Πνεύμα πάνω σας , και θα είστε μάρτυρές μου τόσο στην Ιερουσαλήμ όσο και σε όλη την Ιουδαία και στη Σαμάρεια κι ως τα πέρατα της γης » .
44001009	Μετά που τα είπε αυτά κι ενώ εκείνοι τον έβλεπαν , ανυψώθηκε και μια νεφέλη τον πήρε και τον έκρυψε από τα μάτια τους .
44001010	Καθώς λοιπόν στέκονταν εκεί κοιτάζοντας στον ουρανό , την ώρα που εκείνος ανέβαινε , ξαφνικά στάθηκαν δίπλα τους δύο άντρες , ντυμένοι στα λευκά ,
44001011	και τους είπαν : « Άντρες Γαλιλαίοι , γιατί στέκεστε εκεί με το βλέμμα σας προσηλωμένο στον ουρανό ; Αυτός ο ίδιος ο Ιησούς , που αναλήφθηκε από ανάμεσά σας στον ουρανό , θα έρθει με τον ίδιο τρόπο που τον είδατε να ανεβαίνει στον ουρανό » .
44001012	Τότε επέστρεψαν στην Ιερουσαλήμ από το βουνό που ονομάζεται Όρος των Ελαιών , το οποίο είναι κοντά στην Ιερουσαλήμ , σε μια απόσταση τόση όση επιτρέπεται να βαδίζουν οι Ιουδαίοι την ημέρα του Σαββάτου .
44001013	Κι όταν μπήκαν στην πόλη , ανέβηκαν στο υπερώο , όπου συνήθιζαν να συγκεντρώνονται , ο Πέτρος και ο Ιάκωβος και ο Ιωάννης και ο Ανδρέας , ο Φίλιππος και ο Θωμάς , ο Βαρθολομαίος και ο Ματθαίος , ο Ιάκωβος του Αλφαίου και ο Σίμων ο Ζηλωτής , και ο Ιούδας του Ιακώβου .
44001014	Όλοι αυτοί , μαζί και με τις γυναίκες καθώς επίσης και με τη Μαρία , τη μητέρα του Ιησού και τους αδελφούς του , αφιέρωναν πολύ χρόνο σε προσευχή και δέηση με θέρμη και ομοψυχία .
44001015	Μια από τις μέρες εκείνες , σηκώθηκε ο Πέτρος ανάμεσα στους πιστούς , ενώ ο αριθμός των παρευρισκομένων ήταν γύρω στα εκατόν είκοσι άτομα , και είπε :
44001016	« Άντρες αδελφοί , δεν μπορούσε παρά να εκπληρωθεί η προφητεία εκείνη της Γραφής , που μέσω του Δαβίδ είπε το Άγιο Πνεύμα σχετικά με τον Ιούδα , ο οποίος έγινε ο οδηγός εκείνων που συνέλαβαν τον Ιησού ,
44001017	μολονότι συγκαταλεγόταν μαζί μας και του είχε δοθεί η μερίδα της υπηρεσίας αυτής .
44001018	Αυτός , λοιπόν , ο άνθρωπος , με την αμοιβή που πήρε για την εγκληματική του πράξη , αγόρασε ένα χωράφι . Έπεσε όμως μπρούμυτα κάτω και σκίστηκε η κοιλιά του στη μέση και χύθηκαν έξω όλα τα εντόσθιά του .
44001019	Αυτό μαθεύτηκε σε όλους τους κατοίκους της Ιερουσαλήμ . Γι' αυτό και ονόμασαν το χωράφι εκείνο στη δική τους γλώσσα Ακελδαμά , που ελληνικά σημαίνει Χωράφι Αίματος .
44001020	Άλλωστε έχει προφητευθεί αυτό στο βιβλίο των Ψαλμών με τα λόγια : Έρημη ας καταστεί η έπαυλή του κι ας μην υπάρξει κανείς που να την κατοικεί . Κι επίσης : Το αξίωμά του κάποιος άλλος ας το πάρει .
44001021	» Πρέπει , λοιπόν , ένας από τους άντρες που συμπορεύτηκαν μαζί μας σ' όλο αυτό το διάστημα που μας συναναστράφηκε ο Κύριος Ιησούς ως την αναχώρησή του ,
44001022	αρχίζοντας δηλαδή με το βάφτισμά του από τον Ιωάννη ως την ημέρα που αναλήφθηκε από ανάμεσά μας , ένας απ' αυτούς πρέπει να γίνει μαζί μας μάρτυρας της ανάστασής του » .
44001023	Πρότειναν λοιπόν δύο : Τον Ιωσήφ , που τον έλεγαν Βαρσαββά και που κατόπιν τον ονόμασαν Ιούστο , και τον Ματθία .
44001024	Έπειτα προσευχήθηκαν και είπαν : « Κύριε , εσύ που γνωρίζεις τις καρδιές όλων , δείξε ποιον από τους δύο αυτούς διάλεξες
44001025	να πάρει τη μερίδα του σ' αυτή την υπηρεσία και αποστολή , από την οποία απομακρύνθηκε ο Ιούδας για να πάει στο δικό του τόπο » .
44001026	Ύστερα έριξαν κλήρους κι ο κλήρος έπεσε στον Ματθία , που συγκαταλέχθηκε στους άλλους ένδεκα αποστόλους .
44002001	Και καθώς ο καθορισμένος καιρός συμπληρωνόταν πια την ημέρα της Πεντηκοστής , ήταν όλοι μαζί συγκεντρωμένοι στο ίδιο μέρος .
44002002	Και εντελώς ξαφνικά ακούστηκε μια βουή από τον ουρανό , θαρρείς και φυσούσε δυνατός αέρας , και γέμισε όλο το σπίτι στο οποίο κάθονταν !
44002003	Εμφανίστηκαν τότε σ' αυτούς γλώσσες σαν φλόγες φωτιάς , που χωρίστηκαν και κάθισαν από μία στον καθένα απ' αυτούς .
44002004	Γέμισαν τότε όλοι από Πνεύμα Άγιο κι άρχισαν να μιλούν σε διάφορες γλώσσες , όπως τους φώτιζε το Πνεύμα να εκφράζονται .
44002005	Στην Ιερουσαλήμ κατοικούσαν επίσης και ευσεβείς Ιουδαίοι απ' όλα τα έθνη του κόσμου .
44002006	Έτσι , όταν ακούστηκε η βουή αυτή , μαζεύτηκαν εκεί πλήθος ανθρώπων και παραξενεύτηκαν που ο καθένας απ' αυτούς άκουγε τους αποστόλους να μιλούν στη δική του γλωσσική διάλεκτο .
44002007	Κι όλοι έμεναν κατάπληκτοι και εκφράζανε την απορία τους ο ένας στον άλλο λέγοντας : « Μα όλοι αυτοί εδώ που μιλάνε , δεν είναι Γαλιλαίοι ;
44002008	Πώς γίνεται , λοιπόν , να τους ακούμε εμείς στην ιδιαίτερη διάλεκτο του τόπου που γεννήθηκε ο καθένας μας ;
44002009	Πάρθοι και Μήδοι και Ελαμίτες , οι κάτοικοι επίσης της Μεσοποταμίας , της Ιουδαίας και της Καππαδοκίας , του Πόντου και της Ασίας ,
44002010	κι ακόμα της Φρυγίας και της Παμφυλίας , της Αιγύπτου και των περιοχών της Λιβύης προς την πλευρά της Κυρήνης , και οι Ρωμαίοι που έχουν εγκατασταθεί εδώ , οι Ιουδαίοι , καθώς και οι προσήλυτοι ,
44002011	Κρήτες και Άραβες τους ακούμε να μιλούν στις γλώσσες μας για τα μεγαλεία του Θεού ! » .
44002012	Έμεναν , λοιπόν , κατάπληκτοι όλοι και εκφράζανε την απορία τους ο ένας στον άλλο λέγοντας : « Τι να σημαίνει άραγε αυτό ; » .
44002013	Άλλοι όμως τους χλεύαζαν λέγοντας : « Έχουν παραπιεί γλυκό κρασί ! » .
44002014	Σηκώθηκε τότε ο Πέτρος μαζί με τους ένδεκα αποστόλους , ύψωσε τη φωνή του και τους τόνισε τα εξής : « Άντρες Ιουδαίοι κι όλοι εσείς που κατοικείτε στην Ιερουσαλήμ , ένα πράγμα να ξέρετε , και δώστε προσοχή στα λόγια μου :
44002015	Είναι φανερό πως οι άνθρωποι αυτοί δεν είναι μεθυσμένοι , όπως εσείς υποθέτετε , αφού η ώρα είναι ακόμα εννιά το πρωί .
44002016	Αλλά αυτό είναι το γεγονός που έχει προφητευθεί μέσω του προφήτη Ιωήλ , όταν είπε :
44002017	Στις έσχατες μέρες , λέει ο Θεός , θα διαχύσω από το Πνεύμα μου πάνω σε κάθε άνθρωπο και θα προφητέψουν οι γιοι σας και οι θυγατέρες σας . Οι νέοι σας επίσης θα δουν οράματα και οι γέροντές σας θα δουν όνειρα αποκαλυπτικά .
44002018	Μάλιστα στους άντρες και στις γυναίκες που με υπηρετούν θα διαχύσω τις μέρες εκείνες από το Πνεύμα μου και θα προφητέψουν .
44002019	Θα κάνω ακόμα πράγματα θαυμαστά πάνω στον ουρανό και σημάδια ανεξήγητα κάτω στη γη : Αίμα και φωτιά και σύννεφα καπνού .
44002020	Ο ήλιος θα μεταβληθεί σε σκοτάδι και το φεγγάρι σε αίμα , προτού έρθει η Ημέρα του Κυρίου η μεγάλη και λαμπρή .
44002021	Τότε , όποιος θα επικαλεστεί το όνομα του Κυρίου θα σωθεί .
44002022	» Ισραηλίτες , ακούστε τα λόγια τούτα : Τον Ιησού το Ναζωραίο , τον άνθρωπο που έχει αποδειχτεί σε σας από τον ίδιο το Θεό με θαύματα και με έργα και σημάδια υπερφυσικά , τα οποία ο Θεός πραγματοποίησε μέσω αυτού , ανάμεσά σας , όπως κι εσείς τα ξέρετε ,
44002023	αυτόν , που έχει παραδοθεί σύμφωνα με το θέλημα και την πρόγνωση του Θεού , αφού τον πήρατε , τον σκοτώσατε με τη συνεργασία ανθρώπων που δεν έχουν νόμο Θεού , καρφώνοντάς τον στο σταυρό !
44002024	Αυτόν ο Θεός τον ανέστησε καταργώντας έτσι τους πόνους του θανάτου , καθόσο δεν ήταν δυνατόν να κατακρατείται αυτός από το θάνατο .
44002025	Γι' αυτό κι ο Δαβίδ αναφερόμενος σ' αυτόν λέει : Τον Κύριο έφερνα συνεχώς μπροστά στα μάτια μου , γιατί στα δεξιά μου βρίσκεται για να μην κλονιστώ .
44002026	Γι' αυτό και γέμισε από χαρά η καρδιά μου και η γλώσσα μου διαλάλησε το αναγάλλιασμά μου . Ακόμα και το σώμα μου θα ξαποστάσει μ' ελπίδα ,
44002027	γιατί δε θα εγκαταλείψεις την ψυχή μου στον άδη κι ούτε θ' αφήσεις τον όσιό σου να υποστεί φθορά .
44002028	Μου δίδαξες δρόμους ζωής . Θα με γεμίσεις με ευφροσύνη στην προσωπική σου παρουσία .
44002029	» Άντρες αδελφοί , μού επιτρέπεται να σας πω χωρίς δισταγμό για τον προπάτορα Δαβίδ , ότι και πέθανε και θάφτηκε , και το μνήμα του υπάρχει στον τόπο μας μέχρι σήμερα .
44002030	Αλλά επειδή ήταν προφήτης και γνώριζε καλά την υπόσχεση , που με όρκο του έδωσε ο Θεός , ότι από έναν δικό του απόγονο θα γεννηθεί σαρκικά ο Χριστός για να καθίσει στο θρόνο του ,
44002031	μίλησε προφητικά για την ανάσταση του Χριστού , πως δεν εγκαταλείφθηκε η ψυχή του στον άδη , κι ούτε το σώμα του γνώρισε τη φθορά .
44002032	» Αυτόν τον Ιησού ο Θεός τον ανέστησε , γεγονός για το οποίο όλοι εμείς είμαστε αυτόπτες μάρτυρες .
44002033	Αφού , λοιπόν , υψώθηκε στα δεξιά του Θεού , εκτέλεσε την υπόσχεση που έδωσε ο Θεός για τη χορήγηση του Αγίου Πνεύματος , και το διέχυσε , πράγμα που εσείς τώρα βλέπετε και ακούτε .
44002034	Και δεν είναι βέβαια ο Δαβίδ εκείνος που ανέβηκε στον ουρανό , όμως λέει : Είπε ο Κύριος στον Κύριό μου , στα δεξιά μου να κάθεσαι ,
44002035	ώσπου να κάνω τους εχθρούς σου ακουμπιστήρι των ποδιών σου .
44002036	» Επομένως όλος ο λαός του Ισραήλ ας γνωρίζει με απόλυτη βεβαιότητα ότι και Κύριο και Μεσσία ο Θεός κατέστησε αυτόν τον ίδιο τον Ιησού , τον οποίο εσείς σταυρώσατε ! »
44002037	Όταν τα άκουσαν αυτά , ένιωσαν σαν να σκίζονταν με μαχαίρι οι καρδιές τους , και είπαν στον Πέτρο και στους άλλους αποστόλους : « Τι πρέπει να κάνουμε τώρα , άντρες αδελφοί ; » .
44002038	Κι ο Πέτρος τους απάντησε : « Μετανοήστε κι ας βαφτιστεί ο καθένας σας στ' όνομα του Ιησού Χριστού για να συγχωρηθούν οι αμαρτίες σας , κι έτσι θα λάβετε τη δωρεά του Αγίου Πνεύματος .
44002039	Γιατί η υπόσχεση έχει δοθεί για σας και για τα παιδιά σας και για όλους εκείνους που βρίσκονται μακριά , όσους θα προσκαλέσει ο Κύριος ο Θεός μας » .
44002040	Και με πολλά και διάφορα άλλα λόγια τους παρότρυνε επίμονα και τους θερμοπαρακαλούσε λέγοντάς τους : « Γλιτώστε από τη διεστραμμένη αυτή γενιά ! » .
44002041	Εκείνοι , λοιπόν , δέχτηκαν με μεγάλη χαρά την προτροπή του και βαφτίστηκαν . Κι έτσι την ημέρα εκείνη προστέθηκαν στην εκκλησία γύρω στις τρεις χιλιάδες άτομα .
44002042	Κι ήταν όλοι αυτοί αφοσιωμένοι στη διδαχή των αποστόλων , στη συναναστροφή μεταξύ τους , στην τέλεση της θείας Ευχαριστίας και στις προσευχές .
44002043	Και στου καθενός την καρδιά είχε μπει φόβος , γιατί γίνονταν πολλά και εκπληκτικά θαύματα μέσω των αποστόλων .
44002044	Κι όλοι οι πιστοί ήταν μαζί , και τα είχαν όλα κοινά .
44002045	Ακόμη και τα κτήματα που είχαν και τα υπάρχοντά τους τα πουλούσαν , και τις εισπράξεις τις μοίραζαν μεταξύ τους , ανάλογα με την ανάγκη που είχε ο καθένας τους .
44002046	Έτσι λοιπόν , κάθε μέρα με ζήλο συμμετείχαν όλοι μαζί στη λατρεία μέσα στο ναό και στα σπίτια έστρωναν το τραπέζι κι έτρωγαν σε συντροφιές με μεγάλη χαρά και με απλότητα καρδιάς ,
44002047	δοξολογώντας το Θεό κι έχοντας κερδίσει τη συμπάθεια όλου του λαού . Και ο Κύριος πρόσθετε κάθε μέρα στην εκκλησία εκείνους που σώζονταν .
44003001	Μαζί λοιπόν ο Πέτρος και ο Ιωάννης ανέβαιναν μια μέρα στο ναό την ώρα της προσευχής , στις τρεις το απόγευμα .
44003002	Υπήρχε τότε εκεί και κάποιος που είχε γεννηθεί με παράλυτα πόδια . Τον έφερναν αυτόν και τον έβαζαν κάθε μέρα κοντά στην πόρτα του ναού , που λεγόταν Ωραία , για να ζητάει ελεημοσύνη από εκείνους που έμπαιναν στο ναό .
44003003	Αυτός , όταν είδε τον Πέτρο και τον Ιωάννη έτοιμους να μπουν στο ναό , τους παρακαλούσε να του δώσουν κάποια ελεημοσύνη .
44003004	Τον κοίταξε τότε ο Πέτρος , όπως και ο Ιωάννης , και του είπε : « Κοίταξέ μας » !
44003005	Κι εκείνος τους κοιτούσε με ενδιαφέρον , ελπίζοντας πως θα πάρει κάτι απ' αυτούς .
44003006	Μα ο Πέτρος του είπε : « Ασήμι και χρυσάφι δεν έχω εγώ , αλλ' ό,τι έχω αυτό σου δίνω : Στο όνομα του Ιησού Χριστού του Ναζωραίου , σήκω όρθιος και περπάτα » !
44003007	Κι αφού τον έπιασε από το δεξί του χέρι , τον σήκωσε . Και παρευθύς στερεώθηκαν τα πόδια και οι αστράγαλοί του ,
44003008	κι αναπηδώντας μπρος , στάθηκε όρθιος κι άρχισε να περπατάει . Έτσι , μπήκε μαζί τους στο ναό περπατώντας κι αναπηδώντας και υμνώντας το Θεό .
44003009	Κι όλος ο λαός τον είδε να περπατάει και να υμνεί το Θεό .
44003010	Και βέβαια , τον αναγνώριζαν , πως αυτός ήταν που καθόταν στην Ωραία Πύλη του ναού και ζητιάνευε . Έτσι τους κυρίεψε όλους θαυμασμός και κατάπληξη γι' αυτό που συνέβη .
44003011	Κι ενώ αυτός δεν αποχωριζόταν από τον Πέτρο και τον Ιωάννη , έτρεξε όλος ο λαός μαζί προς τη στοά , που την έλεγαν Στοά του Σολομώντα , γεμάτος θαυμασμό .
44003012	Βλέποντάς το αυτό ο Πέτρος , απευθύνθηκε στο πλήθος και είπε : « Άντρες Ισραηλίτες , γιατί θαυμάζετε γι' αυτό που έγινε και τι μας κοιτάτε έτσι , σα να ήταν με δική μας δύναμη ή ευσέβεια που τον κάναμε αυτόν να περπατάει ;
44003013	Ο Θεός του Αβραάμ και του Ισαάκ και του Ιακώβ , ο Θεός των προγόνων μας , δόξασε το Γιο του τον Ιησού , τον οποίο όμως εσείς τον παραδώσατε για εκτέλεση . Κι όταν ο Πιλάτος είχε αποφασίσει να τον αφήσει ελεύθερο εσείς το αρνηθήκατε αυτό μπροστά στον Πιλάτο .
44003014	Κι ενώ αρνηθήκατε εσείς τον άγιο και δίκαιο , ζητήσατε να σας χαριστεί ένας φονιάς .
44003015	Κι έτσι τον Αρχηγό της ζωής τον σκοτώσατε ! Αυτόν , ο Θεός τον ανέστησε από τους νεκρούς κι εμείς είμαστε μάρτυρές του .
44003016	Και χάρη στην πίστη μας στ' όνομά του , τούτον εδώ , που και τον βλέπετε και τον αναγνωρίζετε , τον στέριωσε στα πόδια του το όνομα εκείνου . Και η πίστη που ενεργεί μέσω εκείνου , του έδωσε τη σωματική του ακεραιότητα μπροστά σε όλους σας !
44003017	Και τώρα , αδέλφια , ξέρω ότι το κάνατε από άγνοια , όπως και οι άρχοντές σας .
44003018	Ο Θεός όμως με τον τρόπο αυτό πραγματοποίησε όλα εκείνα , που με το στόμα των προφητών είχε προαναγγείλει ότι θα πάθει ο Χριστός .
44003019	Μετανοήστε , λοιπόν , και επιστρέψτε στο Θεό , για να εξαλειφτούν οι αμαρτίες σας ,
44003020	έτσι που να έρθουν καιροί αναζωογόνησης από τον ίδιο προσωπικά τον Κύριο και να στείλει τον Ιησού , τον προκαθορισμένο για σας Μεσσία .
44003021	Τον οποίο , βέβαια , πρέπει να υποδεχτεί ο ουρανός μέχρι τον καιρό που θα αποκατασταθούν όλα όσα είπε ο Θεός με το στόμα όλων των προφητών του εδώ και αιώνες .
44003022	Γιατί βέβαια κι ο ίδιος ο Μωυσής είπε στους προγόνους μας : Προφήτη θα σας αναδείξει ο Κύριος ο Θεός μέσα από τους ομοεθνείς σας , όπως ανέδειξε εμένα . Αυτόν θα ακούτε σε όλα όσα θα σας πει .
44003023	Και κάθε άνθρωπος , που δε θ' ακούσει τον προφήτη εκείνον , θα εξολοθρευτεί μέσα από το λαό .
44003024	Αλλά κι όλοι οι προφήτες , όσοι μίλησαν από το Σαμουήλ κι έπειτα , προανάγγειλαν επίσης τις μέρες αυτές .
44003025	Εσείς είστε οι γιοι των προφητών και οι κληρονόμοι της διαθήκης που έκανε ο Θεός στους προπάτορές μας , όταν έλεγε στον Αβραάμ : Και μέσω του Απογόνου σου θα ευλογηθούν όλες οι φυλές της γης .
44003026	Έτσι , αφού ο Θεός ανέστησε το Γιο του , σε σας τον έστειλε πρώτα για να σας ευλογήσει , αποστρέφοντας τον καθένα σας από τις πονηρές σας διαθέσεις » .
44004001	Και την ώρα που αυτοί μιλούσαν στο λαό , κατέφτασαν κοντά τους οι ιερείς και ο επικεφαλής της φρουράς του ναού και οι Σαδδουκαίοι ,
44004002	φοβερά ενοχλημένοι από το γεγονός ότι αυτοί δίδασκαν στο λαό και κήρυτταν την ανάσταση των νεκρών μέσω του Ιησού .
44004003	Τους συλλάβανε , λοιπόν , και τους έβαλαν στο κρατητήριο ως την άλλη μέρα , γιατί ήταν κιόλας βράδυ .
44004004	Πολλοί όμως από εκείνους που είχαν ακούσει το κήρυγμα , πίστεψαν , και ο αριθμός των πιστών ανδρών έφτασε γύρω στους πέντε χιλιάδες .
44004005	Την άλλη μέρα , λοιπόν , μαζεύτηκαν στην Ιερουσαλήμ οι άρχοντες των Ιουδαίων και οι πρεσβύτεροι και οι νομοδιδάσκαλοι ,
44004006	καθώς και ο Άννας ο αρχιερέας , ο Καϊάφας , ο Ιωάννης , ο Αλέξανδρος κι όλοι εκείνοι που κατάγονταν από αρχιερατική οικογένεια .
44004007	Κατόπιν , αφού τους έβαλαν να σταθούν στη μέση , άρχισαν να τους ρωτούνε : « Με ποια δύναμη ή στο όνομα τίνος το κάνετε αυτό εσείς ; » .
44004008	Τότε ο Πέτρος γέμισε με Πνεύμα Άγιο και τους είπε : « Άρχοντες του λαού και πρεσβύτεροι του Ισραήλ ,
44004009	αν εμείς ανακρινόμαστε σήμερα , επειδή ευεργετήθηκε ένας άρρωστος , για να εξηγήσουμε με ποιανού τη δύναμη έχει σωθεί αυτός ,
44004010	ας γίνει γνωστό σε όλους σας και σε όλο το λαό του Ισραήλ , ότι στο όνομα του Ιησού Χριστού του Ναζωραίου , τον οποίο εσείς σταυρώσατε και τον οποίο ο Θεός ανέστησε από τους νεκρούς , χάρη σ' αυτόν ο άνθρωπος αυτός στέκεται υγιής μπροστά σας .
44004011	Αυτός ο Ιησούς είναι η πέτρα η περιφρονημένη από σας τους οικοδόμους , που έγινε το αγκωνάρι της οικοδομής .
44004012	Και σε κανέναν άλλον δε βρίσκεται η σωτηρία κι ούτε υπάρχει πρόσωπο διαφορετικό απ' αυτό , δοσμένο κάτω από τον ουρανό μεταξύ των ανθρώπων , μέσω του οποίου να μπορούμε εμείς να σωθούμε » .
44004013	Παρατηρώντας τότε εκείνοι το θάρρος του Πέτρου και του Ιωάννη , κι έχοντας υπόψη τους ότι είναι άνθρωποι αγράμματοι και χωρίς ειδική μόρφωση , απορούσαν ( Το ήξεραν βέβαια ότι αυτοί ήταν μαζί με τον Ιησού ) .
44004014	Βλέποντας όμως και τον άνθρωπο που είχε θεραπευτεί να στέκεται μαζί τους , δεν είχαν τίποτε να τους αντικρούσουν .
44004015	Έτσι , αφού τους πρόσταξαν να βγουν έξω από την αίθουσα του συνεδρίου , συσκέφτηκαν μεταξύ τους
44004016	λέγοντας : « Τι να κάνουμε με τους ανθρώπους αυτούς ; Γιατί , βέβαια , το ότι έχει γίνει ένα αναμφισβήτητο θαύμα μέσω αυτών , είναι ολοφάνερο σε όλους τους κατοίκους της Ιερουσαλήμ και δεν μπορούμε εμείς να το αρνηθούμε .
44004017	Για να μη διαδοθεί όμως περισσότερο η διδαχή τους στο λαό , ας τους φοβερίσουμε με απειλές , ώστε να μη μιλούν πια σε κανέναν σχετικά με τ' όνομα αυτό .
44004018	Έτσι λοιπόν , αφού τους κάλεσαν , τους παράγγειλαν να μην αναφέρουν καθόλου κι ούτε να διδάσκουν στ' όνομα του Ιησού .
44004019	Μα ο Πέτρος και ο Ιωάννης αποκρίθηκαν σ' αυτούς και τους είπαν : « Αν είναι σωστό μπροστά στο Θεό να υπακούμε σε σας παρά στο Θεό , κρίνετέ το εσείς .
44004020	Εμείς , πάντως , δεν μπορούμε να μη μιλάμε για εκείνα που είδαμε κι ακούσαμε » .
44004021	Τότε εκείνοι , αφού τους απείλησαν ξανά , τους άφησαν ελεύθερους , επειδή δεν εύρισκαν τρόπο να τους τιμωρήσουν , γιατί φοβούνταν το λαό , καθότι όλοι δόξαζαν το Θεό για το θαύμα ,
44004022	αφού μάλιστα ο άνθρωπος στον οποίο έγινε το θαύμα αυτό της θεραπείας ήταν πάνω από σαράντα χρόνων .
44004023	Όταν , λοιπόν , αφέθηκαν ελεύθεροι , ήρθαν στους δικούς τους και τους διηγήθηκαν όσα τους είπαν οι αρχιερείς και οι πρεσβύτεροι .
44004024	Και όταν τους άκουσαν εκείνοι , ύψωσαν όλοι μαζί τη φωνή τους προς το Θεό και είπαν : « Απόλυτε Κυρίαρχε ! Εσύ που δημιούργησες τον ουρανό και τη γη και τη θάλασσα και όλα όσα βρίσκονται σ' αυτά !
44004025	Εσύ που είπες με το στόμα του Δαβίδ του δούλου σου : Γιατί τάχα έξαγριώθηκαν τα έθνη , και γιατί οι λαοί κατέστρωσαν σχέδια ανώφελα ;
44004026	Παρατάχθηκαν οι βασιλιάδες της γης και οι άρχοντες συγκεντρώθηκαν όλοι μαζί ενάντια στον Κύριο και ενάντια στο Χρισμένο του . -
44004027	Και ενώθηκαν πράγματι εναντίον του Ιησού του Γιου σου του αγίου , που εσύ τον έχρισες , τόσο ο Ηρώδης όσο και ο Πόντιος Πιλάτος μαζί με τους εθνικούς και πλήθη Ισραηλιτών ,
44004028	για να κάνουν όσα η παντοδυναμία σου και το θέλημά σου προκαθόρισε να γίνουν -
44004029	Τώρα , λοιπόν , Κύριε , θέσε κάτω από το άγρυπνο βλέμμα σου τις απειλές τους , και αξίωσε τους δούλους σου να κηρύττουν με όλο το θάρρος το Λόγο σου ,
44004030	ενώ παράλληλα θα εκτείνεις το χέρι σου για να πραγματοποιούνται θεραπείες και θαυμαστά υπερφυσικά γεγονότα στ' όνομα του Ιησού , του Γιου σου του αγίου » .
44004031	Και μόλις τέλειωσαν την προσευχή τους , σείστηκε ο τόπος όπου ήταν συγκεντρωμένοι και γέμισαν όλοι με Άγιο Πνεύμα και κήρυτταν το Λόγο του Θεού χωρίς κανένα δισταγμό .
44004032	Και το πλήθος των ανθρώπων που πίστεψαν είχαν μια καρδιά και μια ψυχή και κανένας τους δεν έλεγε πως κάτι από τα υπάρχοντά του είναι προσωπικό του κτήμα , αλλά τα είχαν όλα κοινά .
44004033	Και τη μαρτυρία τους για την ανάσταση του Κυρίου Ιησού την έδιναν οι απόστολοι με μεγάλο κύρος και πάνω σε όλους υπήρχε μια ξεχωριστή θεία χάρη .
44004034	Γι' αυτό και δεν υπήρχε κανένας ανάμεσά τους που να στερείται τα αναγκαία . Γιατί όσοι ήταν ιδιοκτήτες χωραφιών ή σπιτιών , τα πουλούσαν κι έφερναν το αντίτιμό τους
44004035	και το έθεταν στη διάθεση των αποστόλων . Κατόπιν διανεμόταν στον καθένα ανάλογα με την ανάγκη που είχε .
44004036	Έτσι κι ο Ιωσής , ένας Λευίτης , που καταγόταν από την Κύπρο και που οι απόστολοι τον είχαν ονομάσει Βαρνάβα , που ελληνικά σημαίνει : Άνθρωπος Παρηγοριάς ,
44004037	πούλησε ένα χωράφι που είχε και έφερε τα χρήματα και τα έθεσε στη διάθεση των αποστόλων .
44005001	Κάποιος άλλος όμως , που ονομαζόταν Ανανίας , σε συμφωνία με τη γυναίκα του τη Σαπφείρα , πούλησε ένα κτήμα ,
44005002	κι αφού κατακράτησε από το αντίτιμο για τον εαυτό του , πράγμα που το γνώριζε και η γυναίκα του , έφερε μόνο ένα μέρος απ' αυτό και το έθεσε στη διάθεση των αποστόλων .
44005003	Του είπε τότε ο Πέτρος : « Ανανία , γιατί την καρδιά σου την κυρίεψε ο Σατανάς , ώστε να πεις ψέματα στο Άγιο Πνεύμα και να κατακρατήσεις για τον εαυτό σου από το αντίτιμο του χωραφιού ;
44005004	Δεν ήταν μήπως δικό σου όσο έμενε απούλητο ; Και μετά που πουλήθηκε δεν ήταν μήπως δικαίωμά σου να διαχειριστείς όπως θέλεις την αξία του ; Πώς συνέβη , λοιπόν , να διανοηθείς το πράγμα αυτό ; Το ψέμα δεν το είπες σε ανθρώπους , αλλά στο Θεό » !
44005005	Ο Ανανίας ακούγοντας τα λόγια αυτά έπεσε κάτω και ξεψύχησε ! Κι όλους εκείνους που τα άκουγαν αυτά , τους κυρίεψε μεγάλος φόβος .
44005006	Σηκώθηκαν τότε οι νεώτεροι , κι αφού τον περιτύλιξαν , τον έβγαλαν έξω και τον έθαψαν .
44005007	Κι αφού πέρασε ένα διάστημα τριών περίπου ωρών , μπήκε μέσα και η γυναίκα του , χωρίς να ξέρει αυτό που είχε συμβεί .
44005008	Τότε ο Πέτρος απευθύνθηκε σ' αυτήν και της είπε : « Πες μου αν το χωράφι το πουλήσατε για τόσα χρήματα » . Κι εκείνη απάντησε : « Ναι , για τόσα » .
44005009	Τότε ο Πέτρος της είπε : « Πώς έγινε και συμφωνήσατε μεταξύ σας να πειράξετε το Πνεύμα του Κυρίου ; Να ! εδώ έξω από την πόρτα βρίσκονται εκείνοι που έθαψαν τον άντρα σου , και οι οποίοι θα βγάλουν κι εσένα » .
44005010	Και στη στιγμή έπεσε μπροστά στα πόδια του και ξεψύχησε . Κι όταν οι νέοι μπήκαν μέσα , τη βρήκαν νεκρή . Την έβγαλαν , λοιπόν , κι αυτήν και την έθαψαν κοντά στον άντρα της .
44005011	Προκλήθηκε τότε μεγάλος φόβος σ' όλη την εκκλησία και σε όλους εκείνους που τα άκουγαν .
44005012	Μέσω των αποστόλων , λοιπόν , γίνονταν πολλά θαύματα και υπερφυσικά γεγονότα ανάμεσα στο λαό , κι ήταν συγκεντρωμένοι όλοι μαζί μέσα στη Στοά του Σολομώντα .
44005013	Από τους άλλους όμως κανένας δεν τολμούσε να προσκολληθεί σ' αυτούς , ενώ ο λαός τους εγκωμίαζε ,
44005014	με αποτέλεσμα να προστίθενται σ' αυτούς όλο και μεγαλύτερος αριθμός αντρών και γυναικών , που πίστευαν στον Κύριο .
44005015	Είχαν φτάσει στο σημείο να βγάζουν τους αρρώστους ακόμα και στις πλατείες και να τους βάζουν πάνω σε κρεβάτια και φορεία , ώστε , καθώς περνούσε ο Πέτρος να πέσει έστω και η σκιά του πάνω σε κάποιον απ' αυτούς !
44005016	Επίσης κι από τις πόλεις γύρω από την Ιερουσαλήμ , συνέρρεε πλήθος ανθρώπων , οι οποίοι έφερναν αρρώστους κι άλλους που βασανίζονταν από πονηρά πνεύματα , κι όλοι αυτοί θεραπεύονταν .
44005017	Τότε ξεσηκώθηκε ο αρχιερέας κι όλοι εκείνοι που μαζί του ανήκαν στην παράταξη των Σαδδουκαίων και , γεμάτοι από ζηλοφθονία ,
44005018	συνέλαβαν τους αποστόλους και τους έκλεισαν σε μια δημόσια φυλακή .
44005019	Τη νύχτα , όμως , ένας άγγελος του Κυρίου , άνοιξε τις πόρτες της φυλακής κι αφού τους έβγαλε έξω , τους είπε :
44005020	« Πηγαίνετε να σταθείτε στο ναό κι εκεί να λέτε στο λαό όλες τις αλήθειες τις σχετικές με τη ζωή αυτή » .
44005021	Όταν τ' άκουσαν αυτά , μπήκαν από τα χαράματα στο ναό , όπου και άρχισαν να διδάσκουν . Στο μεταξύ ο αρχιερέας και εκείνοι που ήταν μαζί του , αφού ήρθαν στον τόπο των συνεδριάσεων και κάλεσαν σε συμβούλιο τα μέλη του δικαστηρίου και όλους τους πρεσβυτέρους του λαού Ισραήλ , έστειλαν ανθρώπους να τους φέρουν .
44005022	Όμως όταν ήρθαν οι κλητήρες , δεν τους βρήκαν στη φυλακή . Γύρισαν τότε και το ανέφεραν
44005023	λέγοντας : « Ενώ τη φυλακή τη βρήκαμε κλειδωμένη και τελείως ασφαλισμένη καθώς και τους φύλακες να στέκονται έξω από τις πόρτες , όταν όμως ανοίξαμε , δε βρήκαμε κανέναν μέσα ! » .
44005024	Σαν τ' άκουσαν τα λόγια αυτά , τόσο ο ιερέας και ο αξιωματικός της φρουράς του ναού όσο και οι αρχιερείς , αναρωτιόνταν με απορία πού θα κατέληγε τελικά η ιστορία αυτή μ' αυτούς τους ανθρώπους !
44005025	Ήρθε τότε κάποιος και τους είπε : « Ακούστε ! Οι άνθρωποι που βάλατε στη φυλακή βρίσκονται στο ναό και διδάσκουν το λαό ! » .
44005026	Τότε ο αρχηγός της φρουράς πήγε μαζί με τους φρουρούς και τους έφερε , χωρίς όμως να χρησιμοποιήσει βία , γιατί φοβούνταν το λαό , μήπως και τους λιθοβολήσουν .
44005027	Τους έφεραν , λοιπόν , και τους έβαλαν να σταθούν μέσα στο συνέδριο . Έπειτα τους ανέκρινε ο αρχιερέας
44005028	λέγοντας : « Δε σας διατάξαμε αυστηρά να μη διδάσκετε για τ' όνομα αυτό ; Αλλά , να ! Εσείς έχετε γεμίσει την Ιερουσαλήμ με τη διδαχή σας ! Και ο σκοπός σας είναι να ρίξετε πάνω μας την ενοχή για το θάνατο του ανθρώπου αυτού » .
44005029	Απαντώντας τότε ο Πέτρος και οι άλλοι απόστολοι , είπαν : « Είναι επιβεβλημένο να πειθαρχεί κανείς στο Θεό παρά στους ανθρώπους .
44005030	Ο Θεός των πατέρων μας ανέστησε τον Ιησού , που εσείς τον σκοτώσατε κρεμώντας τον πάνω στο ξύλο του σταυρού .
44005031	Αυτόν ο Θεός τον ύψωσε στα δεξιά του Αρχηγό και Σωτήρα για να προσφέρει μετάνοια στο λαό Ισραήλ και συγχώρηση αμαρτιών .
44005032	Κι εμείς είμαστε μάρτυρές του για να επιβεβαιώνουμε τις αλήθειες αυτές , όπως μάρτυρας είναι και το Πνεύμα το Άγιο , που ο Θεός το έδωσε σ' εκείνους που πειθαρχούν σ' αυτόν » .
44005033	Εκείνοι , λοιπόν , ακούγοντάς τα αυτά , φρύαζαν από το θυμό τους και σχεδίαζαν να τους σκοτώσουν .
44005034	Σηκώθηκε τότε μέσα από το συνέδριο ένας Φαρισαίος νομοδιδάσκαλος , που ονομαζόταν Γαμαλιήλ και που τον εκτιμούσε όλος ο λαός , κι αφού διέταξε να βγάλουν έξω για λίγη ώρα τους αποστόλους ,
44005035	είπε στους συνέδρους : « Άντρες Ισραηλίτες ! Σκεφτείτε το καλά τι πάτε να κάνετε στους ανθρώπους αυτούς !
44005036	Γιατί πριν από καιρό παρουσιάστηκε ο Θευδάς , παριστάνοντας το σπουδαίο , στον οποίο και προσκολλήθηκε ένας αριθμός αντρών γύρω στους τετρακόσιους . Αυτός όμως σκοτώθηκε , κι όλοι όσοι τον ακολουθούσαν διαλύθηκαν και κατάντησαν σ' ένα τίποτε .
44005037	Ύστερα απ' αυτόν παρουσιάστηκε ο Ιούδας ο Γαλιλαίος , τον καιρό της απογραφής , και παρέσυρε αρκετό κόσμο κατόπι του . Κι εκείνος επίσης σκοτώθηκε , κι όλοι όσοι τον ακολουθούσαν διασκορπίστηκαν .
44005038	Και τώρα σας λέω , κρατηθείτε μακριά από τους ανθρώπους αυτούς κι αφήστε τους ήσυχους . Γιατί , αν είναι αυτή μια ανθρώπινη πρωτοβουλία και είναι έργο ανθρώπινο , θα σβήσει .
44005039	Αν όμως είναι από το Θεό , δεν μπορείτε να το αφανίσετε , μα μη βρεθείτε επιπλέον και θεομάχοι » .
44005040	Πείστηκαν , λοιπόν , απ' αυτόν , κι έτσι κάλεσαν τους αποστόλους κι αφού τους έδειραν , τους πρόσταξαν να μη μιλούν για τον Ιησού , και τους έδιωξαν .
44005041	Εκείνοι , λοιπόν , αποχωρούσαν χαρούμενοι από το συνέδριο , επειδή αξιώθηκαν να υποστούν κακομεταχείριση για χάρη του Χριστού .
44005042	Έτσι , δεν έπαυαν να διδάσκουν καθημερινά και να κηρύττουν για τον Ιησού Χριστό τόσο στο ναό όσο και στα σπίτια .
44006001	Στο μεταξύ , εκείνες τις μέρες , καθώς ο αριθμός των μαθητών μεγάλωνε , εκφράστηκαν παράπονα από τους Ελληνόγλωσσους Ιουδαίους πιστούς κατά των Εβραιόγλωσσων πιστών , ότι στην καθημερινή διανομή τροφίμων παραμελούνταν οι δικές τους χήρες .
44006002	Τότε οι δώδεκα , αφού προσκάλεσαν το σύνολο των μαθητών , τους είπαν : « Δεν είναι σωστό να εγκαταλείψουμε εμείς το Λόγο του Θεού και να καταγινόμαστε με το στρώσιμο τραπεζιών .
44006003	Γι' αυτό αδελφοί , ξεχωρίστε από ανάμεσά σας προσεκτικά εφτά άντρες με καλή μαρτυρία από τους άλλους , γεμάτους με το Άγιο Πνεύμα και με σοφία , στους οποίους και θα αναθέσουμε το έργο αυτό .
44006004	Έτσι , εμείς θα ασχολούμαστε απερίσπαστα με την προσευχή και το έργο του κηρύγματος » .
44006005	Η πρόταση αυτή άρεσε σε όλους τους πιστούς και διάλεξαν το Στέφανο , έναν άντρα γεμάτο με πίστη και με το Πνεύμα το Άγιο , κι επίσης το Φίλιππο , τον Πρόχωρο , το Νικάνωρα , τον Τίμωνα , τον Παρμενά και το Νικόλαο , που ήταν προσήλυτος από την Αντιόχεια .
44006006	Τους παρουσίασαν κατόπιν στους αποστόλους , οι οποίοι , αφού προσευχήθηκαν , έβαλαν πάνω τους τα χέρια τους .
44006007	Κι ο Λόγος του Θεού απλωνόταν και ο αριθμός των μαθητών στην Ιερουσαλήμ μεγάλωνε πάρα πολύ . Ακόμα κι από τους ιερείς ένας μεγάλος αριθμός αποδέχονταν την πίστη .
44006008	Στο μεταξύ ο Στέφανος , που ήταν γεμάτος με πίστη και δύναμη , έκανε θαύματα εκπληκτικά ανάμεσα στο λαό .
44006009	Τότε ξεσηκώθηκαν μερικοί από τη συναγωγή που λεγόταν Συναγωγή των Λιβερτίνων , όπως και μερικοί Κυρηναίοι και Αλεξανδρινοί κι άλλοι απ' αυτούς που ήταν από την Κιλικία και την Ασία , και συζητούσαν με το Στέφανο .
44006010	Δεν μπορούσαν όμως να αντικρούσουν τη σοφία και το πνεύμα με το οποίο μιλούσε .
44006011	Τότε δασκάλεψαν ανθρώπους να πουν πως τον άκουσαν να λέει λόγια βλάσφημα εναντίον του Μωυσή και του Θεού .
44006012	Με τον τρόπο αυτό ερέθισαν τόσο το λαό όσο και τους πρεσβυτέρους και τους νομοδιδασκάλους και ήρθαν ξαφνικά και τον συνέλαβαν και τον έσυραν στο συνέδριο .
44006013	Παρουσίασαν επίσης και ψευδομάρτυρες , που έλεγαν : « Ο άνθρωπος αυτός δε σταματάει να λέει λόγια βλάσφημα εναντίον του αγίου αυτού τόπου και του νόμου .
44006014	Γιατί τον έχουμε ακούσει να λέει ότι ο Ιησούς ο Ναζωραίος θα καταστρέψει τον τόπο αυτόν και θα αλλάξει τα έθιμα που μας παρέδωσε ο Μωυσής » .
44006015	Και καθώς όλοι εκείνοι που κάθονταν στις έδρες του συνεδρίου έστρεψαν το βλέμμα τους στο Στέφανο , είδαν το πρόσωπό του να είναι σαν πρόσωπο αγγέλου .
44007001	Ρώτησε τότε ο αρχιερέας : « Είναι λοιπόν , στ' αλήθεια έτσι τα πράγματα ; » .
44007002	Κι εκείνος είπε : « Άντρες αδελφοί και πατέρες , ακούστε : Ο δοξασμένος Θεός φανερώθηκε στον πατέρα μας τον Αβραάμ , τότε που ήταν στη Μεσοποταμία , πριν ακόμα κατοικήσει στη Χαρράν ,
44007003	και του είπε : Βγες από τη χώρα σου και ανάμεσα από τους συγγενείς σου και πήγαινε σε μια χώρα που θα σου δείξω .
44007004	Βγήκε τότε από τη χώρα των Χαλδαίων και κατοίκησε στη Χαρράν . Κι από εκεί , ύστερα από το θάνατο του πατέρα του , τον εγκατέστησε ο Θεός στη χώρα αυτή , που τώρα κατοικείτε εσείς .
44007005	Δεν έδωσε όμως κληρονομιά στον ίδιο μέσα στη χώρα αυτή ούτε ένα βήμα γης , αλλά του υποσχέθηκε να τη δώσει σαν ιδιοκτησία σ' αυτόν και μετά απ' αυτόν στους απογόνους του , αν και δεν είχε παιδί !
44007006	Και με τον τρόπο αυτό ο Θεός του είπε πως οι απόγονοί του θα ζουν σαν ξένοι σε χώρα διαφορετικών ανθρώπων , οι οποίοι και θα τους υποδουλώσουν και θα τους κακομεταχειριστούν για τετρακόσια χρόνια .
44007007	Και το έθνος που θα τους υποδουλώσει , εγώ θα το κρίνω , είπε ο Θεός , και ύστερα απ' όλα αυτά θα βγουν απ' αυτό και θα με λατρέψουν σ' αυτόν εδώ τον τόπο .
44007008	Και του έδωσε διαθήκη με γνώρισμα την περιτομή . Έτσι , λοιπόν , ο Αβραάμ απέκτησε τον Ισαάκ , και του έκανε περιτομή την όγδοη μέρα . Το ίδιο και ο Ισαάκ στον Ιακώβ και ο Ιακώβ στους δώδεκα πατριάρχες .
44007009	» Και οι πατριάρχες , επειδή ζήλεψαν τον Ιωσήφ , τον παρέδωσαν στην Αίγυπτο . Όμως ο Θεός ήταν μαζί του
44007010	και τον ελευθέρωσε απ' όλες τις θλίψεις του και του έδωσε χάρη και σοφία μπροστά στο Φαραώ , το βασιλιά της Αιγύπτου , έτσι που τον διόρισε Διοικητή της Αιγύπτου και ολόκληρου του παλατιού του .
44007011	Ύστερα έπεσε φοβερή πείνα και μεγάλη θλίψη σ' ολόκληρη την Αίγυπτο και την Χαναάν , και οι πατέρες μας δεν εύρισκαν τρόφιμα .
44007012	Άκουσε όμως ο Ιακώβ πως υπάρχει σιτάρι στην Αίγυπτο κι έστειλε εκεί τους πατέρες μας για πρώτη φορά .
44007013	Και τη δεύτερη φορά αποκαλύφθηκε ο Ιωσήφ στους αδελφούς του , κι έγινε έτσι γνωστό στο Φαραώ η καταγωγή του Ιωσήφ .
44007014	Έστειλε τότε ο Ιωσήφ και κάλεσε κοντά του τον Ιακώβ , τον πατέρα του και όλους τους συγγενείς του , συνολικά εβδομήντα πέντε άτομα .
44007015	Έτσι λοιπόν , κατέβηκε ο Ιακώβ στην Αίγυπτο , όπου και πέθανε τελικά αυτός και οι πατέρες μας .
44007016	Και τα οστά τους τα μετέφεραν και τα έθαψαν στο μνήμα που είχε αγοράσει ο Αβραάμ από τους γιους του Εμώρ του Συχεμίτη , πληρώνοντάς τους με ασημένια νομίσματα .
44007017	» Και καθώς πλησίαζε πια ο καιρός να εκπληρωθεί η υπόσχεση , που με όρκο έδωσε ο Θεός στον Αβραάμ , είχε κιόλας αυξηθεί ο λαός και είχε πληθύνει στην Αίγυπτο .
44007018	Ώσπου τελικά έγινε βασιλιάς ένας άλλος , που δεν είχε γνωρίσει τον Ιωσήφ .
44007019	Αυτός , έχοντας συλλάβει ένα ύπουλο σχέδιο εναντίον του λαού μας , κακομεταχειρίστηκε τους πατέρες μας προσπαθώντας να τους αναγκάσει να αφήνουν έκθετα τα βρέφη τους , για να μη διατηρούνται στη ζωή .
44007020	Τον καιρό εκείνο γεννήθηκε ο Μωυσής , ο οποίος ήταν το κατάλληλο πρόσωπο για το Θεό και ο οποίος ανατράφηκε τρεις μήνες στο σπίτι του πατέρα του .
44007021	Κι όταν , έπειτα , τον άφησαν έκθετο , τον περιμάζεψε η κόρη του Φαραώ και τον ανέθρεψε σαν δικό της γιο .
44007022	Έτσι μορφώθηκε ο Μωυσής με όλη τη σοφία των Αιγυπτίων και ήταν δυνατός στα λόγια και στα έργα .
44007023	» Κι όταν πια συμπλήρωνε τα σαράντα χρόνια της ηλικίας του , του γεννήθηκε η επιθυμία να επισκεφτεί τους αδελφούς του τους Ισραηλίτες .
44007024	Και όταν είδε έναν απ' αυτούς να αδικείται , τον υπερασπίστηκε και πήρε εκδίκηση για λογαριασμό του σκοτώνοντας τον Αιγύπτιο .
44007025	Νόμιζε λοιπόν πως θα καταλάβαιναν οι αδελφοί του ότι ο Θεός χρησιμοποιώντας αυτόν σαν όργανό του , τους δίνει τη λευτεριά τους . Μα εκείνοι δεν το κατάλαβαν .
44007026	Έτσι , την άλλη μέρα παρουσιάστηκε μπροστά τους , σε ώρα που μαλώνανε , και τους παρακινούσε να ειρηνέψουν μεταξύ τους λέγοντάς τους : Άντρες , εσείς είστε αδέλφια , γιατί αδικείτε ο ένας τον άλλο ;
44007027	Τότε εκείνος που αδικούσε το γείτονά του , τον έσπρωξε λέγοντάς του : Ποιος σε διόρισε άρχοντα και δικαστή πάνω μας ;
44007028	Μήπως θέλεις εσύ να με σκοτώσεις , όπως σκότωσες χτες τον Αιγύπτιο ;
44007029	Ο Μωυσής λοιπόν , στο άκουσμα των λόγων αυτών , έφυγε και εγκαταστάθηκε σαν ξένος στη χώρα Μαδιάμ , όπου απέκτησε δύο γιους .
44007030	» Κι όταν συμπληρώθηκαν σαράντα χρόνια , του φανερώθηκε ένας άγγελος του Κυρίου στην έρημο του όρους Σινά , μέσα στη φλόγα μιας αναμμένης βάτου .
44007031	Ο Μωυσής , τότε , σαν είδε το φαινόμενο , απόρησε . Κι ενώ πλησίαζε για να σχηματίσει σαφέστερη αντίληψη του φαινομένου , άκουσε τη φωνή του Κυρίου να του λέει :
44007032	Εγώ είμαι ο Θεός των πατέρων σου , ο Θεός του Αβραάμ και ο Θεός του Ισαάκ και ο Θεός του Ιακώβ . Κι ο Μωυσής , κυριευμένος από τρόμο , δεν τολμούσε πια να κοιτάξει .
44007033	Του είπε τότε ο Κύριος : Βγάλε τα υποδήματα από τα πόδια σου , γιατί ο τόπος στον οποίο στέκεσαι είναι τόπος ιερός .
44007034	Κοίταξα και είδα την κακομεταχείριση του λαού μου , που βρίσκεται στην Αίγυπτο και το στεναγμό τους τον άκουσα και κατέβηκα να τους ελευθερώσω . Τώρα , λοιπόν , έλα , θα σε στείλω στην Αίγυπτο » .
44007035	Τον Μωυσή λοιπόν , αυτόν που αρνήθηκαν λέγοντάς του : Ποιος σε διόρισε άρχοντα και δικαστή , αυτόν έστειλε ο Θεός άρχοντα και λυτρωτή μέσω του αγγέλου που του φανερώθηκε μέσα από τη βάτο .
44007036	Αυτός τους έβγαλε από την Αίγυπτο , κάνοντας θαύματα εκπληκτικά στην Αίγυπτο και στην Ερυθρά θάλασσα και στην έρημο για σαράντα χρόνια .
44007037	Είναι αυτός ο ίδιος ο Μωυσής που είπε στους Ισραηλίτες : Προφήτη θα σας αναδείξει ο Κύριος ο Θεός σας μέσα από τους ομοεθνείς σας , όπως ανέδειξε εμένα . Αυτόν θα ακούτε .
44007038	Αυτός είναι που στη συνέλευση του λαού Ισραήλ στην έρημο έγινε ο μεσάζοντας ανάμεσα στον άγγελο που του μιλούσε στο όρος Σινά και στους πατέρες μας , και που παρέλαβε λόγια προφορικά απ' ευθείας από το στόμα του Κυρίου , για να τα μεταδώσει σε μας .
44007039	» Σ' αυτόν όμως οι πατέρες μας δε θέλησαν να πειθαρχήσουν , αλλά τον απέκρουσαν και άφησαν την καρδιά τους να επιθυμήσει ξανά την Αίγυπτο ,
44007040	όταν είπαν στον Ααρών : Κατασκεύασέ μας θεούς που θα προπορεύονται στο δρόμο μας , μια και δεν ξέρουμε τι απέγινε αυτός ο Μωυσής , που μας έβγαλε από την Αίγυπτο .
44007041	Έτσι κατασκεύασαν ένα ομοίωμα μοσχαριού τον καιρό εκείνο , και πρόσφεραν θυσία στο είδωλο και πανηγύριζαν για τα έργα των χεριών τους .
44007042	Άλλαξε τότε στάση ο Θεός και τους άφησε να λατρεύουν τα αστέρια τ' ουρανού , όπως είναι γραμμένο στο βιβλίο των προφητών : Μήπως μου προσφέρατε σφαχτά και θυσίες για σαράντα χρόνια στην έρημο , λαέ του Ισραήλ ;
44007043	Απεναντίας μάλιστα , περιφέρατε τη σκηνή του Μολόχ και το αστέρι του θεού σας του Ρεμφάν , τα ομοιώματα που κατασκευάσατε για να τα προσκυνάτε ! Γι' αυτό και θα σας εξορίσω πέρα από τη Βαβυλώνα .
44007044	» Για τους πατέρες μας υπήρχε στην έρημο η Σκηνή του Μαρτυρίου , όπως διέταξε εκείνος που μιλούσε στο Μωυσή να την κατασκευάσει σύμφωνα με το υπόδειγμα που είχε δει .
44007045	Τη Σκηνή αυτή , όταν οι πατέρες μας διαδέχτηκαν το Μωυσή , την έφεραν μαζί τους στη γη που κατέκτησαν από τους εθνικούς , τους οποίους έδιωξε ο Θεός μπροστά από τους προγόνους μας ως τις μέρες του Δαβίδ ,
44007046	ο οποίος βρήκε χάρη μπροστά στο Θεό και ζήτησε να κατασκευάσει κατοικία για το Θεό του Ιακώβ .
44007047	Και κατοικία γι' αυτόν έχτισε τελικά ο Σολομών .
44007048	Όμως ο Ύψιστος δεν κατοικεί μέσα σε χειροποίητους ναούς , όπως λέει ο προφήτης :
44007049	Ο ουρανός είναι ο θρόνος μου και η γη το ακουμπιστήρι των ποδιών μου . Τι λογής οίκημα θα μου χτίσετε τάχα και ποιος τόπος μπορεί να γίνει το αναπαυτήριό μου ;
44007050	Δεν είναι μήπως το χέρι μου που τα έκανε όλα αυτά ;
44007051	Άνθρωποι σκληροτράχηλοι , που έχετε κλείσει πεισματικά τις καρδιές και τ' αυτιά σας , εσείς πάντοτε παίρνετε στάση εχθρική στο Πνεύμα το Άγιο . Όπως έκαναν οι πατέρες σας το ίδιο κάνετε κι εσείς .
44007052	Και ποιον από τους προφήτες δεν κατέτρεξαν οι πρόγονοί σας ; Σκότωσαν εκείνους που προανάγγειλαν τον ερχομό του Δίκαιου , του οποίου εσείς τώρα γίνατε προδότες και φονιάδες !
44007053	Εσείς οι ίδιοι , που παραλάβατε το νόμο που μεταδόθηκε μέσω αγγέλων και δεν τον τηρήσατε ! »
44007054	Καθώς λοιπόν , τα άκουγαν αυτά , λύσσαζαν μέσα τους από το θυμό τους και έτριζαν τα δόντια τους εναντίον του .
44007055	Αυτός όμως γεμάτος από το Πνεύμα το Άγιο ατενίζοντας στον ουρανό , είδε τη δόξα του Θεού και τον Ιησού να στέκεται στα δεξιά του Θεού ,
44007056	και είπε : « Να ! Τώρα βλέπω τους ουρανούς ανοιχτούς και το Γιο του Ανθρώπου να στέκεται στα δεξιά του Θεού » !
44007057	Τότε εκείνοι , αφού κραύγασαν με δυνατή φωνή , έκλεισαν τ' αυτιά τους και όρμησαν όλοι μαζί καταπάνω του .
44007058	Κατόπιν τον έβγαλαν έξω από την πόλη και άρχισαν να τον λιθοβολούν . Και οι μάρτυρες είχαν αποθέσει τα ρούχα τους μπροστά σ' ένα νεαρό που ονομαζόταν Σαύλος ,
44007059	και λιθοβολούσαν το Στέφανο , ενώ εκείνος επικαλούνταν το Χριστό κι έλεγε : « Κύριε Ιησού , δέξου το πνεύμα μου » .
44007060	Ύστερα , αφού έπεσε στα γόνατα , κραύγασε με δυνατή φωνή : « Κύριε , μην πάρεις υπόψη σου τη βαρύτητα της αμαρτίας τους αυτής » ! Κι όταν το είπε αυτό , πέθανε .
44008001	Στη θανάτωση του Στέφανου έστεργε και ο Σαύλος . Την ημέρα εκείνη , λοιπόν , έγινε διωγμός μεγάλος κατά της εκκλησίας των Ιεροσολύμων , κι έτσι όλοι διασκορπίστηκαν στα χωριά της Ιουδαίας και της Σαμάρειας , εκτός από τους αποστόλους .
44008002	Και το Στέφανο τον πήραν και τον έθαψαν μερικοί ευλαβείς άντρες και θρήνησαν πάρα πολύ γι' αυτόν .
44008003	Ο Σαύλος στο μεταξύ , ρήμαζε την εκκλησία , και μπαίνοντας από σπίτι σε σπίτι , έσερνε έξω άντρες και γυναίκες και τους παρέδινε για να ριχτούν στη φυλακή .
44008004	Εκείνοι , λοιπόν , που είχαν διασκορπιστεί , άρχισαν να περιοδεύουν κηρύττοντας το Ευαγγέλιο .
44008005	Έτσι , κατέβηκε κι ο Φίλιππος σε μια πόλη της Σαμάρειας και τους κήρυττε το Χριστό .
44008006	Και τα πλήθη με μια καρδιά πρόσεχαν σ' αυτά που έλεγε ο Φίλιππος , καθώς άκουγαν και έβλεπαν τα θαύματα που έκανε .
44008007	Γιατί πολλοί από εκείνους που κατέχονταν από δαιμονικά πνεύματα ελευθερώνονταν καθώς εκείνα έβγαιναν κραυγάζοντας με δυνατή φωνή , και επίσης πολλοί παράλυτοι και κουτσοί θεραπεύονταν .
44008008	Κι έγινε χαρά μεγάλη στην πόλη εκείνη .
44008009	Στην πόλη αυτή ζούσε από πιο παλιά και κάποιος που ονομαζόταν Σίμων , κι αυτός εξέπληττε το λαό της Σαμάρειας με τις μαγείες που έκανε , παρουσιάζοντας συνάμα τον εαυτό του για κάποιο σπουδαίο πρόσωπο .
44008010	Κι όλοι , μικροί και μεγάλοι , τον πρόσεχαν λέγοντας : « Αυτός είναι η δύναμη του Θεού η μεγάλη ! » .
44008011	Και τον πρόσεχαν επειδή για αρκετό καιρό τους είχε αφήσει έκπληκτους με τις μαγείες του .
44008012	Όταν όμως πίστεψαν στο Φίλιππο , που τους κήρυττε τα καλά νέα για τη βασιλεία του Θεού και για το πρόσωπο του Ιησού Χριστού , βαφτίζονταν άντρες και γυναίκες .
44008013	Ο Σίμων , λοιπόν , πίστεψε κι αυτός , κι αφού βαφτίστηκε παρέμενε προσηλωμένος στο Φίλιππο , και βλέποντας να γίνονται θαύματα μεγάλα και εκπληκτικά , έμενε κατάπληκτος .
44008014	Όταν λοιπόν άκουσαν οι απόστολοι που βρίσκονταν στα Ιεροσόλυμα ότι η Σαμάρεια έχει δεχτεί το Λόγο του Θεού , τους έστειλαν τον Πέτρο και τον Ιωάννη .
44008015	Κι αυτοί κατέβηκαν και προσευχήθηκαν γι' αυτούς , ώστε να λάβουν Πνεύμα Άγιο -
44008016	επειδή σε κανέναν απ' αυτούς δεν είχε κατεβεί ακόμα , αλλά ήταν απλώς βαφτισμένοι στ' όνομα του Κυρίου Ιησού .
44008017	Κατόπιν έθεταν τα χέρια τους πάνω τους και λάβαιναν Πνεύμα Άγιο .
44008018	Σαν είδε , λοιπόν , ο Σίμων ότι με το ακούμπημα των χεριών των αποστόλων πάνω στους πιστούς δινόταν το Πνεύμα το Άγιο , τους πρόσφερε χρήματα
44008019	λέγοντας : « Δώστε και σε μένα την εξουσία αυτή , ώστε σε όποιον επάνω ακουμπήσω τα χέρια μου να λαβαίνει Πνεύμα Άγιο .
44008020	Αλλ' ο Πέτρος του είπε : « Ας μείνει το χρήμα σου μαζί σου στο χαμό σου , γιατί νόμισες πως τη δωρεά του Θεού μπορείς να την αγοράσεις με χρήματα !
44008021	Δεν υπάρχει για σένα μερίδιο ούτε θέση στην υπόθεση αυτή , γιατί η καρδιά σου δεν είναι ειλικρινής μπροστά στο Θεό .
44008022	Μετανόησε , λοιπόν , από την κακία σου αυτή και παρακάλεσε το Θεό , ίσως και σου συγχωρηθεί το επινόημα αυτό της καρδιάς σου ,
44008023	γιατί σε βλέπω να έχεις καταντήσει πικρή χολή κι έχεις μπλεχτεί στα δεσμά της παρανομίας » .
44008024	Αποκρίθηκε τότε ο Σίμων και είπε : « Δεηθείτε εσείς στον Κύριο για μένα , ώστε να μη μου συμβεί τίποτε απ' όσα είπατε » .
44008025	Έτσι λοιπόν , οι δύο απόστολοι μετά που έδωσαν δημόσια μαρτυρία και κήρυξαν το Λόγο του Κυρίου , γύρισαν στα Ιεροσόλυμα , αφού έφεραν στο μεταξύ το μήνυμα του Ευαγγελίου σε πολλά χωριά των Σαμαρειτών .
44008026	Εκεί , λοιπόν , μίλησε ένας άγγελος του Κυρίου στο Φίλιππο και του είπε : « Σήκω και πήγαινε κατά το νότο , στο δρόμο που κατεβαίνει από την Ιερουσαλήμ στη Γάζα » . Ο δρόμος αυτός είναι ερημικός .
44008027	Σηκώθηκε τότε και ξεκίνησε . Την ώρα εκείνη στο δρόμο βρισκόταν ένας Αιθίοπας ευνούχος , ανώτερος αυλικός αξιωματούχος και επικεφαλής όλων των οικονομικών υπηρεσιών της Κανδάκης , της βασίλισσας των Αιθιόπων , που είχε έρθει στην Ιερουσαλήμ για να προσκυνήσει .
44008028	Και τώρα επέστρεφε πίσω καθισμένος στην άμαξά του και διάβαζε τον προφήτη Ησαΐα .
44008029	Είπε τότε το Πνεύμα στο Φίλιππο : « Πλησίασε και ακολούθα από κοντά την άμαξα εκείνη » .
44008030	Κι όταν ο Φίλιππος την πλησίασε τρέχοντας , άκουσε τον Αιθίοπα που διάβαζε τον προφήτη Ησαΐα , και του είπε : « Τα καταλαβαίνεις άραγε αυτά που διαβάζεις ; » .
44008031	Κι εκείνος απάντησε : « Και πώς θα μπορούσα να τα καταλάβω αν δε με καθοδηγήσει κάποιος ; » και παρακάλεσε το Φίλιππο να ανεβεί και να καθίσει μαζί του .
44008032	Και η περικοπή της Γραφής που διάβαζε ήταν τούτη : « Σαν πρόβατο οδηγήθηκε στη σφαγή , και σαν αρνί άφωνο μπροστά στον κουρευτή του . Το ίδιο κι αυτός δεν ανοίγει το στόμα του .
44008033	Μέσα στην ταπείνωσή του αρνήθηκαν να τον αναγνωρίσουν . Και τη γενιά του ποιος θα μπορέσει να την περιγράψει ; Γιατί αφαιρούν τη ζωή του από το πρόσωπο της γης ! »
44008034	Στράφηκε λοιπόν ο ευνούχος στο Φίλιππο και του είπε : « Σε παρακαλώ πες μου για ποιον το λέει αυτό ο προφήτης ; Για τον εαυτό του ή για κάποιον άλλο ; » .
44008035	Τότε ο Φίλιππος άρχισε να μιλά και ξεκινώντας από την περικοπή αυτή , του μετέδωσε τα χαρμόσυνα νέα για τον Ιησού .
44008036	Και καθώς προχωρούσαν στο δρόμο , έφτασαν κάπου που υπήρχε νερό . Λέει τότε ο ευνούχος : « Να , εδώ υπάρχει νερό , τι μ' εμποδίζει να βαφτιστώ ; » .
44008037	Κι ο Φίλιππος του απάντησε : « Αν πιστεύεις με όλη την καρδιά σου , μπορείς να βαφτιστείς » . Εκείνος αποκρίθηκε : « Πιστεύω ότι ο Ιησούς Χριστός είναι ο Γιος του Θεού » .
44008038	Διέταξε τότε να σταματήσει η άμαξα και κατέβηκαν και οι δύο στο νερό , ο Φίλιππος δηλαδή και ο ευνούχος , και τον βάφτισε .
44008039	Κι όταν βγήκαν έξω από το νερό , το Πνεύμα του Κυρίου άρπαξε το Φίλιππο και δεν τον ξαναείδε πια ο ευνούχος , αλλά συνέχισε το δρόμο του χαρούμενος .
44008040	Στο μεταξύ ο Φίλιππος βρέθηκε στην Άζωτο κι ώσπου να φτάσει στην Καισάρεια κήρυττε το Ευαγγέλιο σε όλες τις πόλεις από τις οποίες περνούσε .
44009001	Στο μεταξύ ο Σαύλος αποπνέοντας ακόμα διαθέσεις απειλής και φόνου κατά των μαθητών του Κυρίου , πήγε στον αρχιερέα
44009002	και του ζήτησε συστατικές επιστολές προς τις συναγωγές της Δαμασκού , ώστε , αν βρει κάποιους που ακολουθούν τον καινούργιο αυτό δρόμο , άντρες και γυναίκες , να τους φέρει δεμένους στην Ιερουσαλήμ .
44009003	Και καθώς προχωρούσε , κι ενώ πια πλησίαζε στη Δαμασκό , άστραψε ξαφνικά γύρω του φως από τον ουρανό .
44009004	Έπεσε τότε κάτω στο έδαφος κι άκουσε μια φωνή που του έλεγε : « Σαούλ ! Σαούλ ! Γιατί με καταδιώκεις ; » . Κι εκείνος ρώτησε : « Ποιος είσαι , Κύριε ; » .
44009005	Και ο Κύριος απάντησε : « Εγώ είμαι ο Ιησούς , που εσύ καταδιώκεις ! Είναι σκληρό για σένα να κλοτσάς σε καρφιά » .
44009006	Κι εκείνος τρέμοντας και έκθαμβος από την κατάπληξή του ρώτησε : « Κύριε τι θέλεις να κάνω ; » . Και του απάντησε ο Κύριος : « Σήκω και μπες στην πόλη και θα σου ειπωθεί τι πρέπει να κάνεις » .
44009007	Στο μεταξύ οι άντρες που τον συνόδευαν , έστεκαν άναυδοι καθώς άκουγαν τη φωνή αλλά δεν έβλεπαν κανέναν .
44009008	Σηκώθηκε τότε ο Σαύλος από κάτω , κι ενώ τα μάτια του ήταν ανοιχτά , δεν έβλεπε κανέναν . Έτσι , πιάνοντάς τον από το χέρι του , τον οδήγησαν στη Δαμασκό .
44009009	Εκεί έμεινε τρεις μέρες χωρίς να βλέπει κι ούτε έφαγε ούτε ήπιε τίποτε .
44009010	Στη Δαμασκό υπήρχε κι ένας μαθητής , που ονομαζόταν Ανανίας . Είπε λοιπόν σ' αυτόν ο Κύριος σε όραμα : « Ανανία ! » . Κι εκείνος αποκρίθηκε : « Κύριε , είμαι στη διάθεσή σου » .
44009011	Του είπε τότε ο Κύριος : « Σήκω και πήγαινε στη στενή οδό , που ονομάζεται Ευθεία Οδός κι εκεί , στο σπίτι του Ιούδα , ζήτησε να δεις κάποιον από την Ταρσό , που ονομάζεται Σαύλος . Γιατί τώρα ακριβώς προσεύχεται ,
44009012	και είδε σε όραμα ότι μπήκε κάποιος , που λέγεται Ανανίας , κι ότι έβαλε επάνω του το χέρι του για να ξαναβρεί το φως του » .
44009013	Αποκρίθηκε τότε ο Ανανίας : « Κύριε , έχω ακούσει από πολλούς για τον άνθρωπο αυτόν , και πόσα κακά έκανε στους αγίους σου στην Ιερουσαλήμ .
44009014	Κι εδώ που βρίσκεται έχει την εξουσιοδότηση από τους αρχιερείς να συλλάβει όλους εκείνους που επικαλούνται το όνομά σου » .
44009015	Αλλ' ο Κύριος του είπε : « Πήγαινε , γιατί αυτός είναι δικό μου διαλεγμένο όργανο , για να φανερώνει τ' όνομά μου μπροστά σε έθνη και σε βασιλιάδες , καθώς και σε Ισραηλίτες .
44009016	Γιατί θα του δείξω εγώ όσα είναι ανάγκη να πάθει για χάρη του ονοματός μου » .
44009017	Αναχώρησε τότε ο Ανανίας και πήγε στο σπίτι . Εκεί , βάζοντας τα χέρια του πάνω του , είπε : « Σαούλ , αδελφέ , ο Κύριος με έχει στείλει , ο ίδιος ο Ιησούς που σου φανερώθηκε στο δρόμο που ερχόσουν , για να αποκτήσεις ξανά την όρασή σου και να γεμίσεις με Πνεύμα Άγιο » .
44009018	Αμέσως τότε , έπεσαν από τα μάτια του κάτι σαν λέπια και ξαναβρήκε το φως του και σηκώθηκε και βαφτίστηκε .
44009019	Κατόπιν έφαγε και τονώθηκε . Στη συνέχεια ο Σαύλος έμεινε μερικές μέρες μαζί με τους μαθητές που ήταν στη Δαμασκό .
44009020	Εκεί , λοιπόν , στη Δαμασκό , άρχισε χωρίς χρονοτριβή να κηρύττει τον Ιησού , λέγοντας ότι αυτός είναι ο Γιος του Θεού .
44009021	Κι όλοι όσοι τον άκουγαν έμεναν κατάπληκτοι κι έλεγαν : « Μα αυτός δεν είναι που κατέτρεξε στην Ιερουσαλήμ όλους εκείνους που επικαλούνται το όνομα αυτό , και γι' αυτό είχε έρθει κι εδώ για να τους πάει δεμένους στους αρχιερείς ; »
44009022	Στο μεταξύ ο Σαύλος δυνάμωνε περισσότερο και προκαλούσε σύγχυση στους Ιουδαίους που κατοικούσαν στη Δαμασκό , αποδεικνύοντας ότι ο Ιησούς είναι ο Μεσσίας .
44009023	Και καθώς πέρασαν έτσι αρκετές μέρες , οι Ιουδαίοι συνωμότησαν μεταξύ τους να τον σκοτώσουν .
44009024	Αλλά η δολοπλοκία τους αυτή έγινε γνωστή στον Παύλο . Κι ενώ εκείνοι παραφύλαγαν τις πόρτες μέρα και νύχτα για να τον σκοτώσουν ,
44009025	τον πήραν οι μαθητές στη διάρκεια της νύχτας και τον φυγάδεψαν κατεβάζοντάς τον από το τείχος μέσα σε κοφίνι .
44009026	Πήγε τότε ο Σαύλος στην Ιερουσαλήμ και προσπαθούσε να μπει στη συντροφιά των εκεί μαθητών , όμως όλοι τον φοβούνταν , γιατί δεν πίστευαν ότι είναι μαθητής .
44009027	Ο Βαρνάβας όμως τον πήρε μαζί του και τον παρουσίασε στους αποστόλους και τους διηγήθηκε πώς είδε ο Παύλος στο δρόμο τον Κύριο και ότι του μίλησε , κι επίσης πώς ομολόγησε άφοβα στη Δαμασκό την πίστη του στον Ιησού .
44009028	Κι έτσι μπαινόβγαινε πια ελεύθερα στη συντροφιά τους στην Ιερουσαλήμ και διακήρυττε φανερά την πίστη του στον Κύριο Ιησού .
44009029	Μιλούσε μάλιστα και συζητούσε με τους ελληνόγλωσσους Εβραίους . Εκείνοι όμως επιδίωκαν να τον σκοτώσουν .
44009030	Όταν το έμαθαν αυτό οι αδελφοί , τον κατέβασαν στην Καισάρεια και από εκεί τον έστειλαν στην Ταρσό .
44009031	Έτσι , λοιπόν , οι εκκλησίες σε όλη την Ιουδαία και στη Γαλιλαία και στη Σαμάρεια είχαν ειρήνη , ενώ ταυτόχρονα στέριωναν και ζούσαν με σεβασμό στον Κύριο , και με τη βοήθεια του Αγίου Πνεύματος πλήθαιναν .
44009032	Κάποτε , λοιπόν , καθώς ο Πέτρος περιόδευε σε όλα αυτά τα μέρη , κατέβηκε και στους πιστούς που κατοικούσαν στη Λύδδα .
44009033	Εκεί βρήκε κάποιον που ονομαζόταν Αινέας , ο οποίος ήταν κατάκοιτος για οχτώ χρόνια , γιατί ήταν παράλυτος .
44009034	Του είπε , λοιπόν , ο Πέτρος : « Αινέα , σε γιατρεύει ο Ιησούς Χριστός ! Σήκω και τακτοποίησε μόνος σου το κρεβάτι σου » . Κι αμέσως σηκώθηκε !
44009035	Και τον είδαν όλοι οι κάτοικοι της Λύδδας και του Σάρωνα , και πίστεψαν στον Κύριο .
44009036	Στην Ιόππη επίσης , ζούσε μια πιστή που ονομαζόταν Ταβιθά και που στα Ελληνικά σημαίνει Δορκάδα . Η ζωή της ήταν γεμάτη από καλά έργα και ελεημοσύνες που έκανε .
44009037	Αρρώστησε όμως τις μέρες εκείνες και πέθανε . Την έλουσαν λοιπόν και την έβαλαν στη σοφίτα .
44009038	Κι επειδή η Λύδδα ήταν κοντά στην Ιόππη και άκουσαν οι πιστοί πως ο Πέτρος ήταν εκεί , έστειλαν δύο άντρες , παρακαλώντας τον να πάει μέχρι εκεί χωρίς αναβολή .
44009039	Σηκώθηκε λοιπόν ο Πέτρος και πήγε μαζί τους . Μόλις έφτασε εκεί , τον ανέβασαν στη σοφίτα , όπου και τον κύκλωσαν όλες οι χήρες κλαίγοντας και δείχνοντάς του παλτά και άλλα ρούχα , που έφτιαχνε για τους φτωχούς η Δορκάδα όσο ζούσε μαζί τους .
44009040	Τότε ο Πέτρος , αφού τους έβγαλε όλους έξω , έπεσε στα γόνατα και προσευχήθηκε . Έπειτα στράφηκε στο νεκρό σώμα και είπε : « Ταβιθά , σήκω ! » . Κι εκείνη άνοιξε τα μάτια της και βλέποντας τον Πέτρο , ανακάθισε .
44009041	Της έδωσε τότε το χέρι του και τη σήκωσε . Φώναξε κατόπιν τους πιστούς και τις χήρες και τους την παρουσίασε ζωντανή !
44009042	Κι έγινε γνωστό αυτό σε όλη την Ιόππη και πολλοί πίστεψαν στον Κύριο .
44009043	Εκεί , λοιπόν , στην Ιόππη , ο Πέτρος έμεινε αρκετές μέρες στο σπίτι κάποιου Σίμωνα , που ήταν βυρσοδέψης .
44010001	Στο μεταξύ στην Καισάρεια ζούσε ένας εκατόνταρχος , που ονομαζόταν Κορνήλιος και υπηρετούσε στη στρατιωτική μονάδα που λεγόταν Ιταλική .
44010002	Ήταν ευσεβής και θεοφοβούμενος άνθρωπος και μαζί του όλη η οικογένειά του , κι έκανε πολλές ελεημοσύνες στο λαό και προσευχόταν συνεχώς στο Θεό .
44010003	Αυτός λοιπόν είδε φανερά σε όραμα , στις τρεις η ώρα το απόγευμα , έναν άγγελο του Θεού που μπήκε στο σπίτι του και του είπε : « Κορνήλιε ! » .
44010004	Κι εκείνος τον κοίταξε και κυριευμένος από φόβο , είπε : « Τι είναι Κύριε ; » . Του είπε τότε ο άγγελος : « Οι προσευχές σου και οι ελεημοσύνες σου ανέβηκαν σαν ενθύμημα μπροστά στο Θεό .
44010005	Τώρα λοιπόν στείλε στην Ιόππη ανθρώπους και προσκάλεσε το Σίμωνα που αποκαλείται Πέτρος .
44010006	Αυτός φιλοξενείται σε κάποιον Σίμωνα που είναι βυρσοδέψης και το σπίτι του είναι κοντά στη θάλασσα . Αυτός θα σου πει τι πρέπει να κάνεις » .
44010007	Ο Κορνήλιος , λοιπόν , μόλις έφυγε ο άγγελος που του μιλούσε , φώναξε δύο από τους υπηρέτες του και έναν ευσεβή στρατιώτη απ' αυτούς που βρίσκονταν στην προσωπική του υπηρεσία ,
44010008	κι αφού τους τα εξήγησε όλα , τους έστειλε στην Ιόππη .
44010009	Και την άλλη μέρα , κι ενώ εκείνοι οδοιπορούσαν ακόμα και πλησίαζαν πια στην πόλη , ανέβηκε ο Πέτρος στην ταράτσα γύρω στις δώδεκα το μεσημέρι για να προσευχηθεί .
44010010	Μα εκεί ένιωσε μεγάλη πείνα και ήθελε να φάει . Κι ενώ οι άλλοι ετοίμαζαν φαγητό , αυτός περιήλθε ξαφνικά σε κατάσταση έκστασης ,
44010011	και βλέπει τον ουρανό να έχει ανοίξει και ένα αντικείμενο σαν ένα μεγάλο σεντόνι , δεμένο από τις τέσσερις άκρες του , να κατεβαίνει προς αυτόν και να αφήνεται να πέσει πάνω στη γη .
44010012	Και μέσα σ' αυτό υπήρχαν όλα τα τετράποδα της γης - ακόμα και τα άγρια - και τα ερπετά και τα πουλιά τ' ουρανού .
44010013	Άκουσε , έπειτα , μια φωνή να του λέει : « Σήκω , Πέτρο , σφάξε και φάγε » !
44010014	Μα ο Πέτρος απάντησε : « Με κανέναν τρόπο , Κύριε , γιατί ποτέ ως τώρα δεν έφαγα τίποτε το απαγορευμένο από το νόμο ή το ακάθαρτο ! » .
44010015	Ξανάκουσε τότε για δεύτερη φορά τη φωνή να του λέει : « Εκείνα που ο Θεός καθάρισε , εσύ να μην τα θεωρείς ακάθαρτα » .
44010016	Κι αυτό επαναλήφτηκε τρεις φορές κι έπειτα ανασύρθηκε πάλι το αντικείμενο στον ουρανό .
44010017	Κι ενώ ο Πέτρος αναρωτιόταν ακόμα με απορία , τι άραγε να σήμαινε το όραμα που είδε , εμφανίστηκαν κιόλας οι απεσταλμένοι από τον Κορνήλιο , οι οποίοι , αφού ρώτησαν και βρήκαν το σπίτι του Σίμωνα , στάθηκαν μπροστά στην εξώπορτα .
44010018	Εκεί φώναξαν κάποιον και ρωτούσαν να μάθουν αν ο Σίμων , που λεγόταν και Πέτρος , ήταν φιλοξενούμενος σ' αυτό το σπίτι .
44010019	Κι ενώ του Πέτρου τη σκέψη την απασχολούσε ακόμα το όραμα που είδε , του είπε το Πνεύμα : « Αυτή τη στιγμή σε ζητούν μερικοί άντρες .
44010020	Σήκω , λοιπόν , κατέβα και πήγαινε μαζί τους χωρίς καμιά αντίρρηση , γιατί εγώ τους έχω στείλει » .
44010021	Κατέβηκε τότε ο Πέτρος στους άντρες και τους είπε : « Ορίστε , εγώ είμαι αυτός που ζητάτε . Για ποιο λόγο βρίσκεστε εδώ ; » .
44010022	Κι εκείνοι απάντησαν : « Ο εκατόνταρχος Κορνήλιος , που είναι άνθρωπος θεοφοβούμενος και που έχει κερδίσει την εκτίμηση ολόκληρου του Ιουδαϊκού λαού , πήρε οδηγία από έναν άγιο άγγελο να στείλει και να σε προσκαλέσει στο σπίτι του και ν' ακούσει από σένα ορισμένα μηνύματα » .
44010023	Τους κάλεσε τότε να περάσουν μέσα και τους φιλοξένησε . Και την άλλη μέρα σηκώθηκε και ξεκίνησε μαζί τους . Τον συνόδευαν επίσης και μερικοί από τους αδελφούς που κατοικούσαν στην Ιόππη .
44010024	Κι ύστερα από μια ακόμα μέρα μπήκαν στην Καισάρεια . Στο μεταξύ ο Κορνήλιος τους περίμενε μαζί με τους συγγενείς και τους στενούς φίλους του , που τους είχε καλέσει στο σπίτι του .
44010025	Καθώς , λοιπόν , πλησίαζε να μπει μέσα ο Πέτρος , τον υποδέχτηκε ο Κορνήλιος και πέφτοντας στα πόδια του τον προσκύνησε .
44010026	Αλλ' ο Πέτρος τον σήκωσε , λέγοντάς του : « Σήκω επάνω ! Κι εγώ ο ίδιος είμαι απλώς ένας άνθρωπος » !
44010027	Έτσι , συνομιλώντας μαζί του μπήκε μέσα , όπου και βρήκε συγκεντρωμένους πολλούς .
44010028	Είπε τότε σ' αυτούς : « Το ξέρετε εσείς πως είναι απαγορευμένο από το νόμο σε έναν Ιουδαίο να συναναστρέφεται με έναν αλλοεθνή ή να μπαίνει στο σπίτι του . Σε μένα όμως ο Θεός μου φανέρωσε να μη θεωρούμε κανέναν άνθρωπο βέβηλο ή ακάθαρτο .
44010029	Γι' αυτό , όταν προσκαλέστηκα από τους απεσταλμένους σας , ήρθα χωρίς αντίρρηση . Πέστε μου , λοιπόν , για ποιο λόγο με προσκαλέσατε ;
44010030	Κι αποκρίθηκε ο Κορνήλιος : « Νήστευα εδώ και τέσσερις μέρες ως την ώρα αυτή . Και στις τρεις το απόγευμα , καθώς προσευχόμουν στο σπίτι μου , στάθηκε ξαφνικά μπροστά μου ένας άντρας με ρούχα λαμπερά
44010031	και μου λέει : Κορνήλιε , η προσευχή σου εισακούστηκε και οι ελεημοσύνες σου προσέχτηκαν από το Θεό .
44010032	Στείλε , λοιπόν , ανθρώπους στην Ιόππη και προσκάλεσε το Σίμωνα , που λέγεται και Πέτρος . Αυτός φιλοξενείται στο σπίτι του Σίμωνα του βυρσοδέψη , κοντά στη θάλασσα . Όταν έρθει αυτός θα σου μιλήσει .
44010033	Χωρίς να χάσω ώρα , λοιπόν , έστειλα ανθρώπους μου σε σένα , κι εσύ καλά έκανες που ήρθες . Τώρα λοιπόν , όλοι εμείς βρισκόμαστε μπροστά στο Θεό για να ακούσουμε όσα έχουν προσταχθεί σε σένα από το Θεό » .
44010034	Άνοιξε τότε ο Πέτρος το στόμα του και είπε : « Πραγματικά καταλαβαίνω πια ότι ο Θεός δεν κάνει διακρίσεις
44010035	αλλά σε κάθε έθνος , όποιος τον σέβεται και ζει με υποταγή σ' αυτόν , σύμφωνα με το νόμο του , είναι αποδεκτός απ' αυτόν .
44010036	Αυτό είναι το μήνυμα που έστειλε στους Ισραηλίτες αναγγέλλοντας το χαρμόσυνο νέο της ειρήνευσης μέσω του Ιησού Χριστού . Αυτός είναι ο Κύριος όλων .
44010037	Εσείς το ξέρετε το γεγονός αυτό που διαδόθηκε σε όλη την Ιουδαία , αρχίζοντας από τη Γαλιλαία , μετά το βάφτισμα που κήρυξε ο Ιωάννης .
44010038	Πώς , δηλαδή , έχρισε ο Θεός με Πνεύμα Άγιο και με δύναμη τον Ιησού από τη Ναζαρέτ , ο οποίος και περιόδεψε παντού ευεργετώντας και γιατρεύοντας όλους εκείνους που καταπιέζονταν από το διάβολο , γιατί ο Θεός ήταν μαζί του .
44010039	Κι εμείς είμαστε μάρτυρες για όλα όσα έκανε , τόσο στην περιφέρεια της Ιουδαίας όσο και μέσα στην Ιερουσαλήμ . Αυτόν τελικά τον σκότωσαν καρφώνοντάς τον στο σταυρό .
44010040	Ο Θεός όμως τον ανέστησε την τρίτη μέρα και τον άφησε να εμφανιστεί ,
44010041	όχι σε όλο το λαό , αλλά στους μάρτυρες που είχε προκαθορίσει ο Θεός . Σε μας , δηλαδή , που φάγαμε και ήπιαμε μαζί του μετά που αναστήθηκε από τους νεκρούς .
44010042	Και μας παράγγειλε να κηρύξουμε στο λαό και να διαβεβαιώσουμε ότι αυτός είναι ο διορισμένος από το Θεό κριτής των ζωντανών και των νεκρών .
44010043	Γι' αυτόν βεβαιώνουν όλοι οι προφήτες , πως χάρη στ' όνομά του θα λάβει συγχώρηση ο καθένας που πιστεύει σ' αυτόν » .
44010044	Ενώ συνέχιζε ακόμα ο Πέτρος να τα λέει αυτά , κατέβηκε το Πνεύμα το Άγιο επάνω σε όλους αυτούς που άκουγαν το κήρυγμα .
44010045	Κι έμειναν κατάπληκτοι οι πιστοί , που είχαν Ιουδαϊκό παρελθόν και οι οποίοι είχαν έρθει μαζί με τον Πέτρο , βλέποντας πως είχε δοθεί και στους εθνικούς η δωρεά του Αγίου Πνεύματος .
44010046	Γιατί τους άκουγαν να μιλούν σε άλλες γλώσσες και να δοξολογούν το Θεό .
44010047	Τότε ο Πέτρος είπε : « Μπορεί τάχα να εμποδίσει κανείς το νερό , ώστε να μη βαφτιστούν οι άνθρωποι αυτοί που πήραν το Πνεύμα το Άγιο , όπως κι εμείς ; » .
44010048	Κι έτσι πρόσταξε να βαφτιστούν αυτοί στο όνομα του Κυρίου . Τότε τον παρακάλεσαν να παραμείνει μαζί τους μερικές μέρες .
44011001	Στο μεταξύ , οι απόστολοι και οι αδελφοί που κατοικούσαν στην Ιουδαία , άκουσαν πως το Λόγο του Θεού τον δέχτηκαν και τα έθνη .
44011002	Όταν λοιπόν ο Πέτρος ανέβηκε στα Ιεροσόλυμα , τον επέκριναν οι πιστοί που είχαν Ιουδαϊκή καταγωγή ,
44011003	λέγοντάς του : « Μπήκες σε σπίτια απερίτμητων ανθρώπων και έφαγες μαζί τους ! » .
44011004	Άρχισε τότε ο Πέτρος να τους εκθέτει τα πράγματα με τη σειρά , λέγοντας :
44011005	« Βρισκόμουν στην πόλη Ιόππη , όπου , καθώς προσευχόμουν , είδα , σε μια κατάσταση έκστασης , ένα όραμα . Ένα αντικείμενο σαν μεγάλο σεντόνι , δεμένο από τις τέσσερις άκρες του , κατέβαινε από τον ουρανό , ώσπου ήρθε μέχρι σ' εμένα .
44011006	Προσήλωσα λοιπόν το βλέμμα μου σ' αυτό κι άρχισα να το εξετάζω . Είδα τότε τα τετράποδα της γης - ακόμα και τα άγρια - και τα ερπετά και τα πουλιά τ' ουρανού .
44011007	Κι άκουσα μια φωνή να μου λέει : Σήκω , Πέτρο , σφάξε και φάγε .
44011008	Μα εγώ απάντησα : Με κανέναν τρόπο , Κύριε ! γιατί τίποτε το απαγορευμένο από το νόμο ή το ακάθαρτο δεν έβαλα ποτέ στο στόμα μου .
44011009	Άκουσα τότε για δεύτερη φορά τη φωνή από τον ουρανό να μου λέει : Εκείνα που ο Θεός τα καθάρισε , εσύ να μην τα θεωρείς ακάθαρτα !
44011010	Κι αυτό επαναλήφθηκε τρεις φορές , κι έπειτα ανασύρθηκαν πάλι όλα στον ουρανό .
44011011	Ξαφνικά , την ίδια εκείνη ώρα , κατέφτασαν στο σπίτι που έμενα , τρεις άντρες σταλμένοι για μένα από την Καισάρεια .
44011012	Και μου είπε το Πνεύμα να πάω μαζί τους χωρίς να προβάλω καμιά αντίρρηση . Ήρθαν μάλιστα μαζί μου και οι έξι αυτοί αδελφοί και μπήκαμε στο σπίτι του Κορνήλιου ,
44011013	ο οποίος και μας διηγήθηκε πώς είδε τον άγγελο , που μπήκε στο σπίτι του και του είπε : Στείλε στην Ιόππη ανθρώπους και προσκάλεσε το Σίμωνα , που λέγεται και Πέτρος ,
44011014	ο οποίος θα σου μεταδώσει μηνύματα , χάρη στα οποία θα σωθείς κι εσύ κι όλη η οικογένειά σου .
44011015	Και σαν άρχισα να τους μιλώ , κατέβηκε το Πνεύμα το Άγιο πάνω τους , όπως ακριβώς είχε έρθει και πάνω σε μας στην αρχή .
44011016	Θυμήθηκα τότε την υπόσχεση του Κυρίου , που έλεγε : Ο Ιωάννης βάφτισε βέβαια με νερό , αλλά εσείς θα βαφτιστείτε με το Πνεύμα το Άγιο .
44011017	Εφόσον λοιπόν , ο Θεός τους έδωσε την ίδια δωρεά που έδωσε και σε μας , όταν πιστέψαμε στον Κύριο Ιησού Χριστό , ποιος ήμουν εγώ που θα είχα τη δύναμη να εμποδίσω το Θεό ; »
44011018	Όταν τα άκουσαν αυτά ησύχασαν και δόξαζαν το Θεό λέγοντας : « Άρα λοιπόν ο Θεός έδωσε και στους εθνικούς τη μετάνοια σαν μέσο απόκτησης της ζωής ! »
44011019	Στο μεταξύ όμως , εκείνοι που είχαν διασκορπιστεί εξαιτίας της θλίψης που ξέσπασε με τη θανάτωση του Στεφάνου , έφτασαν ως τη Φοινίκη και την Κύπρο και την Αντιόχεια , χωρίς να μεταδίνουν το μήνυμα του Ευαγγελίου σε κανέναν άλλο παρά μόνο στους Ιουδαίους .
44011020	Ανάμεσα σ' αυτούς υπήρχαν και μερικοί Κύπριοι και Κυρηναίοι , οι οποίοι μπήκαν στην Αντιόχεια και κήρυτταν στους ελληνόγλωσσους Ιουδαίους μεταφέροντάς τους το χαρμόσυνο μήνυμα για τον Κύριο Ιησού .
44011021	Και η παρουσία του Κυρίου ήταν δυναμικά μαζί τους και μεγάλος αριθμός ανθρώπων πίστεψε και μεταστράφηκε στον Κύριο .
44011022	Έφτασε λοιπόν το νέο γι' αυτά στην εκκλησία των Ιεροσολύμων και έστειλαν τον Βαρνάβα να πάει μέχρι την Αντιόχεια .
44011023	Όταν αυτός έφτασε εκεί και είδε τα αποτελέσματα της χάρης του Θεού , χάρηκε και πρότρεπε όλους να παραμένουν πιστοί στον Κύριο με όλη τη θέληση της καρδιάς τους ,
44011024	γιατί ήταν άνθρωπος αγαθός και γεμάτος με το Πνεύμα το Άγιο και με πίστη . Κι έτσι , προστέθηκε αρκετός κόσμος στους πιστούς του Κυρίου .
44011025	Ύστερα ο Βαρνάβας πήγε στην Ταρσό για να αναζητήσει το Σαύλο .
44011026	Κι όταν τον βρήκε , τον έφερε στην Αντιόχεια , όπου και συμμετείχαν στις συνάξεις της εκκλησίας για ένα ολόκληρο χρόνο και δίδαξαν πολύ κόσμο . Κι εκεί στην Αντιόχεια ήταν που ονόμασαν για πρώτη φορά τους μαθητές Χριστιανούς .
44011027	Τις μέρες εκείνες , επίσης , κατέβηκαν από τα Ιεροσόλυμα στην Αντιόχεια μερικοί προφήτες .
44011028	Σηκώθηκε λοιπόν ένας απ' αυτούς , που ονομαζόταν Άγαβος , και με το φωτισμό του Πνεύματος προανάγγειλε πως θα ξεσπάσει μεγάλη πείνα σε όλη την οικουμένη , η οποία και έγινε τον καιρό του Καίσαρα Κλαυδίου .
44011029	Οι μαθητές τότε καθόρισαν , ανάλογα με τις προσωπικές τους δυνατότητες , να στείλει ο καθένας τους κάποιο βοήθημα στους αδελφούς που κατοικούσαν στην Ιουδαία ,
44011030	πράγμα το οποίο και έκαναν στέλνοντας το βοήθημα με το Βαρνάβα και το Σαύλο στους πρεσβυτέρους της εκκλησίας των Ιεροσολύμων .
44012001	Τον καιρό εκείνο ξεσηκώθηκε ο βασιλιάς Ηρώδης να κακοποιήσει μερικούς από την εκκλησία .
44012002	Έτσι , σκότωσε με μαχαίρι τον Ιάκωβο , τον αδελφό του Ιωάννη .
44012003	Και όταν είδε ότι άρεσε αυτό στους Ιουδαίους , σκέφτηκε στη συνέχεια να συλλάβει και τον Πέτρο - κι ήταν τότε οι μέρες της γιορτής των Αζύμων .
44012004	Πράγματι , λοιπόν , τον συνέλαβε και τον έβαλε στη φυλακή αναθέτοντας σε τέσσερις τετράδες στρατιωτών να τον φρουρούν , σκοπεύοντας μετά το Πάσχα να τον παρουσιάσει στο λαό .
44012005	Έτσι , ενώ ο Πέτρος φρουρούνταν στη φυλακή , από την εκκλησία γινόταν θερμή εντατική προσευχή προς το Θεό γι' αυτόν .
44012006	Τη νύχτα λοιπόν εκείνη , πριν ξημερώσει η μέρα που επρόκειτο ο Ηρώδης να τον παρουσιάσει στο λαό , ο Πέτρος κοιμόταν ανάμεσα σε δύο στρατιώτες , δεμένος με δύο αλυσίδες . Επιπλέον , φύλακες μπροστά στην πόρτα επιτηρούσαν τη φυλακή .
44012007	Ξαφνικά , τότε , παρουσιάστηκε ένας άγγελος του Κυρίου κι έλαμψε φως μέσα στο κελί . Χτύπησε κατόπιν το πλευρό του Πέτρου και τον ξύπνησε λέγοντάς του : « Σήκω αμέσως ! » . Κι έπεσαν οι αλυσίδες από τα χέρια του !
44012008	Του είπε επίσης ο άγγελος : « Περιζώσου και φόρεσε τα πέδιλά σου » . Έτσι κι έκανε . Του λέει κατόπιν : « Φόρεσε το μανδύα σου και ακολούθα με » .
44012009	Βγήκε λοιπόν και τον ακολουθούσε αλλά δεν είχε συνειδητοποιήσει πως είναι πραγματικότητα αυτό που γίνεται με τον άγγελο και νόμιζε πως βλέπει όραμα .
44012010	Έτσι , αφού πέρασαν την πρώτη φρουρά και κατόπιν τη δεύτερη , έφτασαν μπροστά στην πύλη τη σιδερένια που βγάζει στην πόλη , η οποία και ανοίχτηκε αυτόματα μπροστά τους . Βγήκαν τότε έξω και προχώρησαν σ' ένα στενό και ακριβώς εκείνη την ώρα ο άγγελος εξαφανίστηκε .
44012011	Συνειδητοποίησε τότε ο Πέτρος την πραγματικότητα και είπε : « Τώρα το καταλαβαίνω ότι έστειλε ο Κύριος τον άγγελό του και με γλίτωσε από τα χέρια του Ηρώδη και απ' όλα όσα προσδοκούσε ο Ιουδαϊκός λαός να πάθω ! » .
44012012	Έτσι , μόλις το συνειδητοποίησε αυτό , πήγε στο σπίτι της Μαρίας , της μητέρας του Ιωάννη , που επονομαζόταν Μάρκος , όπου ήταν μαζεμένοι αρκετοί και προσεύχονταν .
44012013	Όταν λοιπόν χτύπησε την εξώπορτα , πλησίασε μια νεαρή υπηρέτρια , που ονομαζόταν Ρόδη , για να ανοίξει .
44012014	Μα μόλις αναγνώρισε τη φωνή του Πέτρου , από τη χαρά που ένιωσε έτρεξε ξανά μέσα χωρίς ν' ανοίξει την πόρτα και ανάγγειλε ότι είναι ο Πέτρος έξω από την πόρτα !
44012015	Εκείνοι , όμως , της είπαν : « Παραλογίζεσαι » ! Μα αυτή επέμενε πως όπως το λέει , έτσι είναι . Αλλ' εκείνοι έλεγαν : « Ο άγγελός του είναι » .
44012016	Στο μεταξύ ο Πέτρος επέμενε να χτυπάει κι όταν άνοιξαν και τον είδαν , έμειναν κατάπληκτοι .
44012017	Τότε ο Πέτρος , αφού τους ζήτησε με μια κίνηση του χεριού του να σωπάσουν , τους διηγήθηκε πώς τον έβγαλε ο Κύριος από τη φυλακή . Κατόπιν τους είπε : « Γνωστοποιείστε τα αυτά στον Ιάκωβο και στους αδελφούς » . Ύστερα βγήκε και αναχώρησε για άλλον τόπο .
44012018	Όταν ξημέρωσε , προκλήθηκε αναστάτωση όχι λίγη μεταξύ των στρατιωτών , για το τι τέλος πάντων να έγινε ο Πέτρος .
44012019	Ο Ηρώδης , πάλι , αφού τον αναζήτησε και δεν τον βρήκε , ανέκρινε τους φύλακες και διέταξε να τους πάνε για εκτέλεση . Ύστερα κατέβηκε από την Ιουδαία στην Καισάρεια κι έμενε εκεί .
44012020	Στο μεταξύ ο Ηρώδης ήταν εξοργισμένος με τους κατοίκους της Τύρου και της Σιδώνας . Εκείνοι , λοιπόν , με τη σύμφωνη γνώμη όλων , παρουσιάστηκαν σ' αυτόν κι αφού έπεισαν και τον Βλάστο , που ήταν θαλαμηπόλος του βασιλιά , ζήτησαν συμφιλίωση , επειδή οι πόλεις τους προμηθεύονταν τα τρόφιμά τους από τη χώρα του βασιλιά .
44012021	Έτσι , την ημέρα που είχαν ορίσει , ο Ηρώδης , αφού ντύθηκε τη βασιλική του στολή και κάθισε στο θρόνο , άρχισε να αγορεύει σ' αυτούς .
44012022	Κι όλος ο λαός φώναζε : « Φωνή Θεού είναι αυτή και όχι ανθρώπου ! » .
44012023	Αμέσως όμως , δέχτηκε ένα δυνατό πλήγμα ο Ηρώδης από έναν άγγελο του Κυρίου για τιμωρία του , επειδή δεν έδωσε τη δόξα στο Θεό . Κι αφού καταφαγώθηκε από σκουλήκια , πέθανε .
44012024	Ο Λόγος του Θεού , όμως , προόδευε και καρποφορούσε .
44012025	Στο μεταξύ ο Βαρνάβας και ο Σαύλος επέστρεψαν από την Ιερουσαλήμ , αφού ολοκλήρωσαν την αποστολή τους εκεί , παίρνοντας μαζί τους και τον Ιωάννη , που είχε μετονομαστεί Μάρκος .
44013001	Στην εκκλησία της Αντιόχειας υπήρχαν μερικοί προφήτες και δάσκαλοι . Αυτοί ήταν : Ο Βαρνάβας , ο Συμεών που τον έλεγαν Νίγερ , ο Λούκιος ο Κυρηναίος , ο Μαναήν που είχε ανατραφεί μαζί με τον Ηρώδη τον Τετράρχη , και ο Σαύλος .
44013002	Καθώς , λοιπόν , εργάζονταν αυτοί για τον Κύριο και νήστευαν , είπε το Πνεύμα το Άγιο : « Ξεχωρίστε μου το Βαρνάβα και το Σαύλο για το έργο που τους έχω καλέσει » .
44013003	Τότε , αφού νήστεψαν και προσευχήθηκαν κι έβαλαν τα χέρια τους πάνω τους , τους άφησαν ελεύθερους να αναχωρήσουν .
44013004	Έτσι λοιπόν , σταλμένοι αυτοί από το Πνεύμα το Άγιο , κατέβηκαν στη Σελεύκεια κι από εκεί απέπλευσαν για την Κύπρο .
44013005	Κι όταν έφτασαν στη Σαλαμίνα της Κύπρου , κήρυτταν το Λόγο του Θεού στις συναγωγές των Ιουδαίων . Μαζί τους είχαν και τον Ιωάννη , που τους υπηρετούσε .
44013006	Κατόπιν , αφού διέσχισαν το νησί μέχρι την Πάφο , βρήκαν κάποιον μάγο ψευδοπροφήτη , Ιουδαίο , που ονομαζόταν Βαριησούς .
44013007	Αυτός ήταν μαζί με τον ανθύπατο Σέργιο Παύλο , ο οποίος ήταν άνθρωπος συνετός . Ο Σέργιος , λοιπόν , προσκάλεσε το Βαρνάβα και το Σαύλο και ζήτησε να ακούσει το Λόγο του Θεού .
44013008	Μα ο Ελύμας ο μάγος - γιατί έτσι μεταφράζεται το όνομά του - αντιδρούσε σ' αυτούς , προσπαθώντας να αποτρέψει τον ανθύπατο από του να πιστέψει .
44013009	Τότε ο Σαύλος , που τον έλεγαν και Παύλο , γέμισε με το Πνεύμα το Άγιο και καρφώνοντας το βλέμμα του σ' αυτόν ,
44013010	είπε : « Εσύ , ο γεμάτος από κάθε δόλο και κάθε ραδιουργία , γιε του διαβόλου , εχθρέ κάθε δικαιοσύνης ! δε θα σταματήσεις να διαστρέφεις τους ίσιους δρόμους του Θεού ;
44013011	Μα τώρα , να ! Το χέρι του Κυρίου πέφτει επάνω σου και θα είσαι τυφλός και δε θα βλέπεις το φως του ήλιου για ένα διάστημα » . Την ίδια στιγμή , τότε , τον περιέβαλε ομίχλη και σκοτάδι , και γυρίζοντας εδώ κι εκεί ζητούσε ανθρώπους για να τον οδηγούν κρατώντας τον από το χέρι !
44013012	Σαν είδε ο ανθύπατος το συμβάν αυτό , πίστεψε , μένοντας βαθιά εντυπωσιασμένος από τη διδαχή για τον Κύριο .
44013013	Ύστερα ο Παύλος και οι συνοδοί του αναχώρησαν από την Πάφο και ήρθαν στην Πέργη της Παμφυλίας , ενώ ο Ιωάννης αποχώρησε απ' αυτούς και γύρισε πίσω στα Ιεροσόλυμα .
44013014	Αυτοί , όμως , αφού πέρασαν από την Πέργη , ήρθαν στην Αντιόχεια της Πισιδίας , όπου μπήκαν στη συναγωγή το Σάββατο και κάθισαν .
44013015	Κι ύστερα από την ανάγνωση του νόμου και των προφητών , τους έστειλαν μήνυμα οι αρχισυνάγωγοι λέγοντάς τους : « Άντρες αδελφοί , αν έχετε να πείτε στο λαό κάποιο λόγο διδακτικό , πέστε το .
44013016	Σηκώθηκε τότε ο Παύλος , κι αφού έκανε νόημα με το χέρι του πως θέλει να μιλήσει , είπε : « Άντρες Ισραηλίτες , κι όσοι σέβεστε το Θεό , ακούστε :
44013017	Ο Θεός του λαού αυτού , του Ισραήλ , διάλεξε τους πατέρες μας και το λαό τον ανέδειξε ενώ κατοικούσαν σε ξένο τόπο , στην Αίγυπτο , και με τη δυναμική επέμβασή του τους έβγαλε απ' αυτήν .
44013018	Και για σαράντα σχεδόν χρόνια υπέμεινε τη συμπεριφορά τους μέσα στην έρημο .
44013019	Στη συνέχεια , αφού εξολόθρεψε εφτά έθνη στη Χαναάν , έδωσε τη γη τους κληρονομιά σ' αυτούς .
44013020	Και μετά απ' αυτά , για τετρακόσια πενήντα περίπου χρόνια τους έδωσε κριτές ως το Σαμουήλ τον προφήτη .
44013021	Απ' εκεί κι ύστερα ζήτησαν βασιλιά , κι ο Θεός τους έδωσε το Σαούλ , το γιο του Κις από τη φυλή του Βενιαμίν , για σαράντα χρόνια .
44013022	Έπειτα τον καθαίρεσε και ανέβασε το Δαβίδ για βασιλιά τους , για τον οποίο και αποκάλυψε την επιδοκιμασία του λέγοντας : Βρήκα το Δαβίδ , το γιο του Ιεσσαί , ότι είναι ένας άνθρωπος όπως τον Θέλει η καρδιά μου . Αυτός θα εκτελέσει όλα τα παραγγέλματά μου .
44013023	Από τους δικούς του απογόνους ο Θεός , σύμφωνα με την υπόσχεσή του , έφερε στον Ισραήλ σωτήρα τον Ιησού ,
44013024	αφού πρώτα , πριν από την επικείμενη εμφάνισή του , κήρυξε ο Ιωάννης βάφτισμα μετάνοιας για όλο το λαό Ισραήλ .
44013025	Και καθώς συμπλήρωνε πια ο Ιωάννης την αποστολή του , έλεγε : Ποιος , υποθέτετε πως είμαι ; Δεν είμαι εγώ ο Μεσσίας , αλλά ακούστε τώρα ! Αυτός έρχεται κιόλας κατόπι μου , του οποίου δεν είμαι άξιος εγώ ούτε τα υποδήματά του να λύσω !
44013026	» Άντρες αδελφοί , εσείς που είστε τέκνα της οικογένειας του Αβραάμ , αλλά κι εκείνοι που ανάμεσά σας σέβεστε το Θεό , σε σας στάλθηκε το μήνυμα της σωτηρίας αυτής .
44013027	Γιατί οι κάτοικοι της Ιερουσαλήμ και οι άρχοντές τους τον αψήφισαν αυτόν και τον καταδίκασαν , εκπληρώνοντας έτσι τις διακηρύξεις των προφητών , που διαβάζονται κάθε Σάββατο .
44013028	Και παρόλο που δε βρήκαν καμιά ενοχή για θανατική του καταδίκη , ζήτησαν από τον Πιλάτο να θανατωθεί !
44013029	Κι όταν πια εκτέλεσαν όλα όσα είχαν προφητευθεί γι' αυτόν , τον κατέβασαν από το σταυρό και τον έβαλαν σ' ένα μνήμα .
44013030	Ο Θεός όμως τον ανέστησε από τους νεκρούς !
44013031	Κι αυτός φανερώθηκε για ένα διάστημα πολλών ημερών σ' εκείνους που ανέβηκαν μαζί του από τη Γαλιλαία στην Ιερουσαλήμ , και οι οποίοι είναι μάρτυρές του στο λαό .
44013032	» Κι εμείς φέρνουμε σε σας το χαρμόσυνο μήνυμα για την υπόσχεση που δόθηκε στους πατέρες μας ,
44013033	ότι αυτήν την υπόσχεση την έχει πραγματοποιήσει ο Θεός στα παιδιά τους , δηλαδή σε μας , με το ν' αναστήσει τον Ιησού , όπως έχει προφητευθεί και στο δεύτερο Ψαλμό : Γιος μου είσαι εσύ . Εγώ σήμερα σ' έχω γεννήσει .
44013034	Και το ότι τον ανέστησε από τους νεκρούς και δεν πρόκειται ποτέ πια να επιστρέψει στη φθορά , το έχει πει έτσι : Σε σας θα δώσω τα υποσχεμένα στο Δαβίδ θεία δώρα , τα αμετάκλητα . Γι' αυτό και σε άλλον Ψαλμό λέει :
44013035	Δε θα επιτρέψεις να υποστεί φθορά ο όσιός σου .
44013036	Και ο μεν Δαβίδ , αφού υπηρέτησε το θέλημα του Θεού στη δική του τη γενιά , πέθανε , βέβαια , και θάφτηκε όπως και οι πρόγονοί του και γνώρισε τη φθορά .
44013037	Εκείνος , όμως , που ο Θεός τον ανέστησε , δε γνώρισε τη φθορά .
44013038	Μάθετε , λοιπόν , άντρες αδελφοί , ότι μέσω αυτού αναγγέλλεται σε σας συγχώρηση αμαρτιών .
44013039	Έτσι , απ' όλα εκείνα από τα οποία δεν μπορέσατε να δικαιωθείτε με την εκτέλεση του νόμου του Μωυσή , δικαιώνεται όποιος πιστεύει σ' αυτόν .
44013040	Επομένως , προσέχετε μην ξεσπάσει πάνω σας αυτό που είναι γραμμένο στους προφήτες :
44013041	Δείτε εσείς οι καταφρονητές , θαυμάστε και εξαφανιστείτε ! Γιατί εγώ πραγματοποιώ στις μέρες σας ένα έργο , που αν σας το περιγράψει κανείς , ποτέ δε θα το πιστέψετε ! »
44013042	Και την ώρα που έβγαιναν πια από τη συναγωγή των Ιουδαίων , τους παρακαλούσαν οι εθνικοί να τους επαναληφθούν τα μηνύματα αυτά το επόμενο Σάββατο .
44013043	Κι όταν σχόλασε η συναγωγή , πολλοί από τους Ιουδαίους και τους θεοσεβείς προσήλυτους στον Ιουδαϊσμό , ακολούθησαν τον Παύλο και το Βαρνάβα , οι οποίοι τους μιλούσαν και τους έπειθαν να παραμένουν σταθεροί στη χάρη του Θεού .
44013044	Έτσι , το επόμενο Σάββατο σχεδόν όλη η πόλη συγκεντρώθηκε για να ακούσει το Λόγο του Θεού .
44013045	Μα οι Ιουδαίοι , σαν είδαν τα πλήθη , γέμισαν από φθόνο και αντιδρούσαν σ' αυτά που έλεγε ο Παύλος αντιμιλώντας και βρίζοντας .
44013046	Τότε , λοιπόν , ο Παύλος και ο Βαρνάβας μιλώντας πια ξεκάθαρα είπαν : « Ήταν επιβεβλημένο ο Λόγος του Θεού να κηρυχτεί πρώτα σε σας . Επειδή όμως τον απωθείτε και δεν ξεχωρίζετε τους εαυτούς σας ως αντάξιους για την αιώνια ζωή , ορίστε τώρα , στρεφόμαστε στους εθνικούς .
44013047	Άλλωστε η προσταγή που μας έχει δώσει ο Κύριος είναι τούτη : Σ' έχω τοποθετήσει φως για τα έθνη , για να είσαι όργανο σωτηρίας ως τα πέρατα της γης .
44013048	Καθώς λοιπόν τα άκουγαν αυτά οι εθνικοί , χαίρονταν και επιδοκίμαζαν το Λόγο του Κυρίου . Κι έτσι πίστεψαν όσοι ήταν ταγμένοι για την αιώνια ζωή .
44013049	Κι ο Λόγος του Θεού διαδιδόταν σε ολόκληρη τη χώρα .
44013050	Οι Ιουδαίοι όμως παρακίνησαν τις προσήλυτες γυναίκες και εκείνες που έχαιραν υπολήψεως καθώς και τους προεστούς της πόλης και ξεσήκωσαν διωγμό εναντίον του Παύλου και του Βαρνάβα και τους έδιωξαν έξω από τα σύνορά τους .
44013051	Κι εκείνοι , αφού τίναξαν τη σκόνη από τα πόδια τους σαν μαρτυρία σε βάρος τους , ήρθαν στο Ικόνιο .
44013052	Στο μεταξύ οι μαθητές πλημμύριζαν από χαρά και Πνεύμα Άγιο . Ο Παύλος και ο Βαρνάβας στο Ικόνιο
44014001	Στο Ικόνιο μπήκαν επίσης στη συναγωγή των Ιουδαίων και μίλησαν κατά τον ίδιο τρόπο , με αποτέλεσμα να πιστέψει μεγάλο πλήθος Ιουδαίων και Ελλήνων .
44014002	Όσοι Ιουδαίοι , όμως , επέμεναν στην άρνησή τους εξερέθισαν τους εθνικούς και προξένησαν κακές διαθέσεις εναντίον των αδελφών .
44014003	Αυτοί , πάντως , έμειναν εκεί αρκετό καιρό μιλώντας χωρίς φόβο για τον Κύριο , ο οποίος και επιβεβαίωνε το κήρυγμα της χάρης του με τα καταπληκτικά θαύματα που τους έδινε τη δύναμη να πραγματοποιούν .
44014004	Έτσι , διχάστηκε ο πληθυσμός της πόλης και τάχθηκαν άλλοι με το μέρος των Ιουδαίων κι άλλοι με το μέρος των αποστόλων .
44014005	Κι όταν πια δημιουργήθηκε ασυγκράτητη διάθεση , τόσο στους εθνικούς όσο και στους Ιουδαίους μαζί με τους άρχοντές τους , να τους προσβάλουν και να τους λιθοβολήσουν ,
44014006	αυτοί το αντιλήφθηκαν και κατέφυγαν στις πόλεις Λύστρα και Δέρβη της Λυκαονίας και στα περίχωρά τους ,
44014007	όπου κήρυτταν το Ευαγγέλιο .
44014008	Στο ακροατήριό τους στα Λύστρα καθόταν κι ένας άντρας ανάπηρος εκ γενετής , με αδύνατα πόδια , που δεν είχε περπατήσει ποτέ στη ζωή του .
44014009	Αυτός άκουγε τον Παύλο που μιλούσε κι όταν ο Παύλος έριξε το βλέμμα του πάνω του και είδε ότι έχει την πίστη για να σωθεί ,
44014010	του είπε με δυνατή φωνή : « Σήκω όρθιος στα πόδια σου » . Αναπήδησε τότε εκείνος κι άρχισε να περπατάει !
44014011	Τα πλήθη , όταν είδαν αυτό που έκανε ο Παύλος , άρχισαν να φωνάζουν δυνατά στη λυκαονική γλώσσα λέγοντας : « Οι θεοί πήραν ανθρώπινη μορφή και κατέβηκαν σε μας ! » .
44014012	Έτσι , τον Βαρνάβα τον ονόμαζαν Δία και τον Παύλο Ερμή , επειδή αυτός ήταν ο κύριος ομιλητής !
44014013	Μάλιστα , ο ιερέας του ναού του Δία , που ήταν χτισμένος μπροστά στην πόλη τους , είχε φέρει ταύρους και στεφάνια στις πύλες και μαζί με τα πλήθη ήθελε να προσφέρει θυσία σ' αυτούς .
44014014	Όταν όμως το άκουσαν οι απόστολοι Παύλος και Βαρνάβας , ξέσχισαν τα ρούχα τους σε ένδειξη διαμαρτυρίας και όρμησαν μέσα στο πλήθος φωνάζοντας δυνατά
44014015	και λέγοντας : « Άντρες , τι είναι αυτά που κάνετε ; Είμαστε κι εμείς άνθρωποι ομοιοπαθείς με σας και σας φέρνουμε το χαρμόσυνο μήνυμα να μεταστραφείτε από αυτούς τους ψεύτικους στο Ζωντανό Θεό , που δημιούργησε τον ουρανό και τη γη και τη θάλασσα και όλα όσα υπάρχουν σ' αυτά .
44014016	Ο οποίος στις περασμένες γενιές επέτρεψε σε όλα τα έθνη να πορεύονται το δρόμο τους .
44014017	Παρόλο , βέβαια , που δεν άφησε χωρίς μαρτυρικές βεβαιώσεις τον εαυτό του και συνέχισε να ευεργετεί δίνοντάς σας βροχές από τον ουρανό καθώς και εποχές καρποφορίας και γεμίζοντάς σας έτσι με τροφή και με ικανοποίηση τις καρδιές σας » .
44014018	Λέγοντάς τα λοιπόν αυτά , μόλις και μετά βίας σταμάτησαν τον κόσμο , ώστε να μην προσφέρουν θυσία σ' αυτούς .
44014019	Κατέφτασαν όμως κάποιοι Ιουδαίοι από την Αντιόχεια και το Ικόνιο κι αφού έπεισαν τα πλήθη , λιθοβόλησαν τον Παύλο · και νομίζοντας πως πέθανε , τον έσυραν έξω από την πόλη .
44014020	Κι όταν κατόπιν τον περικύκλωσαν οι μαθητές , σηκώθηκε και μπήκε στην πόλη . Και την άλλη μέρα ξεκίνησε μαζί με το Βαρνάβα για τη Δέρβη .
44014021	Έτσι , αφού κήρυξαν το Ευαγγέλιο στην πόλη εκείνη και οδήγησαν στην πίστη αρκετούς , γύρισαν πάλι στα Λύστρα , στο Ικόνιο και στην Αντιόχεια
44014022	εμψυχώνοντας τους μαθητές και προτρέποντάς τους να παραμένουν σταθεροί στην πίστη , « καθότι » , τους έλεγαν , « για να μπούμε στη βασιλεία του Θεού , πρέπει να περάσουμε από πολλές θλίψεις » .
44014023	Κι αφού χειροτόνησαν γι' αυτούς πρεσβυτέρους σε κάθε εκκλησία , προσευχήθηκαν συνοδεύοντας τις προσευχές τους με νηστεία , και τους εναπόθεσαν στην προστασία του Κυρίου , στον οποίο είχαν πιστέψει .
44014024	Έπειτα διέσχισαν την Πισιδία και ήρθαν στην Παμφυλία .
44014025	Κι αφού κήρυξαν το Λόγο στην Πέργη , κατέβηκαν στην Αττάλεια .
44014026	Κι από εκεί σάλπαραν για την Αντιόχεια , απ' όπου και είχαν ξεκινήσει παραδομένοι στη χάρη του Θεού για το έργο που πραγματοποίησαν .
44014027	Όταν έφτασαν εκεί , σύναξαν την εκκλησία και τους διηγήθηκαν όσα έκανε ο Θεός χρησιμοποιώντας αυτούς και ότι άνοιξε στους εθνικούς πόρτα πίστεως .
44014028	Και για αρκετό καιρό συνέχισαν να μένουν εκεί μαζί με τους πιστούς .
44015001	Κατέβηκαν όμως και μερικοί από την Ιουδαία και δίδασκαν τους αδελφούς , λέγοντάς τους : « Αν δεν περιτέμνεστε , όπως το καθιέρωσε ο Μωυσής , δεν μπορείτε να σωθείτε » .
44015002	Επειδή λοιπόν διαφώνησαν και είχαν όχι λίγη συζήτηση μαζί τους ο Παύλος και ο Βαρνάβας , αποφάσισαν να ανέβουν στην Ιερουσαλήμ ο Παύλος και ο Βαρνάβας , καθώς και μερικοί άλλοι απ' αυτούς , και να συναντήσουν εκεί για το ζήτημα αυτό τους αποστόλους και τους πρεσβυτέρους .
44015003	Εκείνοι λοιπόν , αφού τους ξεπροβόδισε η εκκλησία , άρχισαν να περιοδεύουν τη Φοινίκη και τη Σαμάρεια , εξιστορώντας την επιστροφή των εθνικών · και προξενούσαν χαρά μεγάλη σε όλους τους αδελφούς .
44015004	Κι όταν πια έφτασαν στην Ιερουσαλήμ , έγιναν δεκτοί από την εκκλησία και από τους αποστόλους και από τους πρεσβυτέρους , και τους ανάγγειλαν όσα έκανε ο Θεός χρησιμοποιώντας τους .
44015005	Σηκώθηκαν όμως μερικοί , οι οποίοι είχαν πιστέψει από το δόγμα των Φαρισαίων , κι έλεγαν ότι πρέπει να τους περιτέμνουν αυτούς και να τους παραγγέλλουν επίσης να τηρούν το νόμο του Μωυσή .
44015006	Συγκεντρώθηκαν τότε οι απόστολοι και οι πρεσβύτεροι να εξετάσουν το ζήτημα αυτό .
44015007	Κι αφού έγινε πολλή συζήτηση , σηκώθηκε ο Πέτρος και τους είπε : « Άντρες αδελφοί , ξέρετε πολύ καλά εσείς , πως από τις πρώτες κιόλας μέρες ο Θεός από ανάμεσά μας διάλεξε από το στόμα μου ν' ακούσουν οι εθνικοί το κήρυγμα του Ευαγγελίου και να πιστέψουν .
44015008	Και ο καρδιογνώστης Θεός τούς το επιβεβαίωσε δίνοντάς τους το Πνεύμα το Άγιο , όπως και σε μας .
44015009	Και δεν έκανε καμιά διάκριση ανάμεσα σε μας και σ' αυτούς , καθαρίζοντας τις καρδιές τους με βάση την πίστη .
44015010	Γιατί λοιπόν , προκαλείτε τώρα το Θεό ζητώντας να τεθεί πάνω στον τράχηλο των πιστών ένας ζυγός , τον οποίο ούτε οι πατέρες μας ούτε εμείς μπορέσαμε να σηκώσουμε ;
44015011	Απεναντίας , στη χάρη του Κυρίου Ιησού στηρίζουμε κι εμείς τη σωτηρία μας , όπως ακριβώς κι εκείνοι » .
44015012	Σώπασε τότε όλο το πλήθος και άκουγαν όλοι το Βαρνάβα και τον Παύλο , καθώς αυτοί διηγούνταν όλα τα καταπληκτικά θαύματα που πραγματοποίησε ο Θεός χρησιμοποιώντας αυτούς ανάμεσα στους εθνικούς .
44015013	Κι όταν σταμάτησαν αυτοί να μιλούνε , πήρε το λόγο ο Ιάκωβος και είπε : « Άντρες αδελφοί , ακούστε με .
44015014	Ο Συμεών διηγήθηκε με τι τρόπο ο Θεός φρόντισε αρχικά να ξεχωρίσει για τον εαυτό του λαό από τα έθνη .
44015015	Και σ' αυτό συμφωνούν τα λόγια των προφητών , όπως έχουν γραφτεί :
44015016	Ύστερα απ' αυτά θα ξανάρθω και θα ξαναχτίσω το σπίτι του Δαβίδ το πεσμένο και τα ερείπιά του θα τα χτίσω ξανά και θα το ανορθώσω .
44015017	Ώστε να αναζητήσουν τον Κύριο οι υπόλοιποι άνθρωποι κι όλοι οι εθνικοί στους οποίους έχει δοθεί το όνομά μου , λέει ο Κύριος , ο οποίος τα πραγματοποιεί όλα αυτά .
44015018	» Στο Θεό είναι από την αρχή γνωστά όλα τα έργα του .
44015019	Γι' αυτό , λοιπόν , εγώ κρίνω να μην παρεμποδίζουμε όσους από τους εθνικούς επιστρέφουν στο Θεό ,
44015020	αλλά να τους παραγγείλουμε γραπτώς να απέχουν από τα μολύσματα των ειδώλων , από την πορνεία , από το κρέας πνιγμένου ζώου και από το αίμα .
44015021	Άλλωστε ο Μωυσής , από τις παλιές ακόμα γενιές , έχει εκείνους που τον κηρύττουν στις συναγωγές , αφού κάθε Σάββατο διαβάζεται ο νόμος του » .
44015022	Τότε αποφάσισαν οι απόστολοι και οι πρεσβύτεροι μαζί με όλη την εκκλησία , να διαλέξουν από ανάμεσά τους άντρες και να τους στείλουν μαζί με τον Παύλο και το Βαρνάβα στην Αντιόχεια . Έτσι , διάλεξαν τον Ιούδα , που τον έλεγαν και Βαρσαββά , και το Σίλα , οι οποίοι ήταν άντρες με ηγετική θέση ανάμεσα στους αδελφούς ,
44015023	αφού έγραψαν μέσω αυτών τα εξής : « Οι απόστολοι και οι πρεσβύτεροι και οι αδελφοί , χαιρετούμε τους αδελφούς της Αντιόχειας και της Συρίας και της Κιλικίας που προέρχονται από τους εθνικούς .
44015024	» Επειδή ακούσαμε ότι ήρθαν μερικοί από μας και σας αναστάτωσαν με λόγια , με αποτέλεσμα να δημιουργήσουν προβλήματα συνειδήσεως , λέγοντάς σας να περιτέμνεστε και να τηρείτε το νόμο , πράγμα που εμείς δεν τους παραγγείλαμε ,
44015025	αποφασίσαμε , αφού συγκεντρωθήκαμε όλοι μαζί , να διαλέξουμε από ανάμεσά μας άντρες και να σας τους στείλουμε μαζί με τους αγαπητούς μας Βαρνάβα και Παύλο .
44015026	Ανθρώπους , που έχουν παραδώσει την ύπαρξή τους υπέρ του ονόματος του Κυρίου μας Ιησού Χριστού .
44015027	Σας έχουμε στείλει λοιπόν , τον Ιούδα και το Σίλα , που κι αυτοί θα σας πουν προφορικά τα ίδια πράγματα .
44015028	Ότι , δηλαδή , πάρθηκε απόφαση από το Άγιο Πνεύμα και από μας , να μην επιβάλλεται πια κανένα άλλο βάρος σε σας , εκτός από τούτα τα απολύτως αναγκαία :
44015029	Να απέχετε από το κρέας των ζώων που θυσιάζονται στα είδωλα και από το αίμα και από το κρέας πνιγμένων ζώων και από την πορνεία . Και όταν διατηρείτε τους εαυτούς σας καθαρούς απ' αυτά , θα κάνετε το σωστό . Ευχόμαστε να είστε καλά » .
44015030	Αναχώρησαν , λοιπόν , οι απεσταλμένοι και έφτασαν στην Αντιόχεια , κι αφού κάλεσαν το πλήθος να συγκεντρωθεί , τους παρέδωσαν το γράμμα .
44015031	Κι όταν εκείνοι το διάβασαν , χάρηκαν για την ανακούφιση αυτή .
44015032	Επιπλέον , ο Ιούδας και ο Σίλας , που ήταν κι αυτοί προφήτες , εμψύχωσαν με πολλά λόγια τους αδελφούς και τους στήριξαν .
44015033	Έτσι , αφού έμειναν εκεί για ένα χρονικό διάστημα , αναχώρησαν με ειρήνη από τους αδελφούς και επέστρεψαν στους αποστόλους .
44015034	Ο Σίλας , όμως , αποφάσισε να παραμείνει εκεί ,
44015035	ενώ ο Παύλος και ο Βαρνάβας μαζί και με πολλούς άλλους , διέθεταν το χρόνο τους διδάσκοντας και διακηρύττοντας το Λόγο του Κυρίου στην Αντιόχεια .
44015036	Κι αφού πέρασαν μερικές μέρες , είπε ο Παύλος στο Βαρνάβα : « Ας επιστρέψουμε τώρα πια και ας επισκεφτούμε τους αδελφούς μας σε κάθε πόλη που κηρύξαμε το Λόγο του Κυρίου , να δούμε πώς είναι » .
44015037	Ο Βαρνάβας , τότε , σκέφτηκε να πάρουν μαζί τους και τον Ιωάννη , που τον έλεγαν και Μάρκο .
44015038	Ο Παύλος , όμως , επέμενε , αυτόν που είχε αποχωριστεί απ' αυτούς στην Παμφυλία και δεν τους είχε ακολουθήσει στο έργο , να μην τον πάρουν μαζί τους .
44015039	Δημιουργήθηκε τότε οξύτητα μεταξύ τους , με αποτέλεσμα ν' αποχωριστούν ο ένας από τον άλλο . Έτσι , ο Βαρνάβας , αφού πήρε μαζί του το Μάρκο , σάλπαρε για την Κύπρο ,
44015040	ενώ ο Παύλος διάλεξε το Σίλα και αναχώρησε , αφού πρώτα παραδόθηκε στη χάρη του Θεού από τους αδελφούς .
44015041	Έτσι , περιόδευε στη Συρία και στην Κιλικία στηρίζοντας τις εκκλησίες .
44016001	Ύστερα έφτασε στη Δέρβη και στα Λύστρα . Εκεί υπήρχε ένας μαθητής που ονομαζόταν Τιμόθεος . Ήταν γιος μιας πιστής γυναίκας Ιουδαϊκής καταγωγής , ενώ ο πατέρας του ήταν Έλληνας .
44016002	Γι' αυτόν , οι αδελφοί στα Λύστρα και στο Ικόνιο έδιναν πολύ καλή μαρτυρία .
44016003	Αυτόν θέλησε ο Παύλος να τον πάρει για να περιοδεύει μαζί του . Τον πήρε , λοιπόν , και του έκανε περιτομή για να μη σκανδαλίζονται οι Ιουδαίοι , που ζούσαν στα μέρη εκείνα , γιατί ήξεραν όλοι πως ο πατέρας του ήταν Έλληνας .
44016004	Στο μεταξύ , καθώς περιόδευαν τις πόλεις , τους γνωστοποιούσαν τα δόγματα που είχαν εγκριθεί από τους αποστόλους και τους πρεσβυτέρους που βρίσκονταν στην Ιερουσαλήμ , για να τα τηρούν .
44016005	Έτσι , λοιπόν , οι εκκλησίες στέριωναν στην πίστη και αυξάνονταν σε αριθμό κάθε μέρα .
44016006	Στη συνέχεια , επειδή εμποδίστηκαν από το Άγιο Πνεύμα να κηρύξουν το Λόγο στην Ασία , διέσχισαν τη Φρυγία και την περιοχή της Γαλατίας
44016007	και ήρθαν προς τα σύνορα της Μυσίας , απ' όπου επιχειρούσαν να κατευθυνθούν στη Βιθυνία , αλλά το Πνεύμα δεν τους το επέτρεψε .
44016008	Έτσι , αφού παρέκαμψαν τη Μυσία , κατέβηκαν στην Τρωάδα .
44016009	Εκεί , στη διάρκεια της νύχτας , ο Παύλος είδε ένα όραμα . Μπροστά του στεκόταν ένας Μακεδόνας και τον παρακαλούσε λέγοντας : « Πέρνα στη Μακεδονία και βοήθησέ μας » .
44016010	Όταν είδε το όραμα , ζητήσαμε να ξεκινήσουμε απευθείας στη Μακεδονία , συμπεραίνοντας ότι μας έχει καλέσει ο Κύριος να τους κηρύξουμε το Ευαγγέλιο .
44016011	Έτσι , αποπλεύσαμε από την Τρωάδα κατευθείαν στη Σαμοθράκη και την επόμενη μέρα στη Νεάπολη
44016012	κι από εκεί στους Φιλίππους , που είναι η πρώτη πόλη στην περιοχή εκείνη της Μακεδονίας η οποία είναι Ρωμαϊκή αποικία . Στην πόλη αυτή παρατείναμε την παραμονή μας για μερικές μέρες
44016013	και το Σάββατο βγήκαμε έξω από την πόλη , κοντά στο ποτάμι , που θεωρούνταν σαν τόπος προσευχής . Κι αφού καθίσαμε εκεί , μιλούσαμε στις γυναίκες που είχαν συγκεντρωθεί .
44016014	Μας άκουγε και μια θεοφοβούμενη γυναίκα , που την έλεγαν Λυδία . Αυτή ήταν πωλήτρια πορφυρένιων αντικειμένων από την πόλη των Θυατείρων . Αυτής της γυναίκας την καρδιά ο Θεός την άνοιξε , έτσι που να προσέχει σ' αυτά που έλεγε ο Παύλος .
44016015	Κι όταν τελικά βαφτίστηκε και η οικογένειά της , μας παρακάλεσε λέγοντας : « Αν μ' έχετε κρίνει πως είμαι πιστή στον Κύριο , περάστε να μείνετε στο σπίτι μου » . Και μας πίεσε επίμονα .
44016016	Μια άλλη φορά , καθώς πηγαίναμε στον τόπο της προσευχής , μας συνάντησε μια νεαρή δούλη , που είχε μαντικό πνεύμα και η οποία με τις μαντείες της έφερνε πολλά κέρδη στους κυρίους της .
44016017	Αυτή , λοιπόν , ακολουθούσε επίμονα τον Παύλο κι εμάς και φώναζε λέγοντας : « Οι άνθρωποι αυτοί είναι δούλοι του Ύψιστου Θεού , που σας αναγγέλλουν το δρόμο της σωτηρίας ! » .
44016018	Κι αυτό συνέχιζε να το κάνει πολλές μέρες . Κι επειδή είχε κουραστεί πια ο Παύλος να το ακούει , στράφηκε και είπε στο πνεύμα : « Σε προστάζω στο όνομα του Ιησού Χριστού , να βγεις απ' αυτήν » . Και βγήκε το πνεύμα την ίδια εκείνη ώρα .
44016019	Σαν είδαν τότε οι κύριοί της πως χάθηκε η ελπίδα του κέρδους τους , έπιασαν τον Παύλο και το Σίλα και τους έσυραν στον τόπο σύναξης του κοινού , στους άρχοντες .
44016020	Εκεί τους οδήγησαν μπροστά στους στρατηγούς και είπαν : « Οι άνθρωποι αυτοί , που είναι Ιουδαίοι , αναστατώνουν την πόλη μας
44016021	διδάσκοντας έθιμα , που δεν επιτρέπεται σε μας που είμαστε Ρωμαίοι , να τα δεχόμαστε ή να τα εφαρμόζουμε » .
44016022	Τότε σύσσωμο το πλήθος ξεσηκώθηκε εναντίον τους · και οι στρατηγοί , αφού ξέσχισαν εντελώς τα ρούχα τους , πρόσταζαν να τους ραβδίσουν .
44016023	Έτσι , αφού τους προξένησαν πολλά τραύματα , τους έριξαν στη φυλακή και παράγγειλαν στο δεσμοφύλακα να τους φρουρεί με κάθε ασφάλεια .
44016024	Εκείνος , όταν πήρε μια τέτοια εντολή , τους έβαλε στο πιο εσωτερικό κελί και για σιγουριά πέρασε τα πόδια τους στην ξυλοπέδη .
44016025	Κι εκεί γύρω στα μεσάνυχτα , ο Παύλος και ο Σίλας προσεύχονταν και παράλληλα υμνολογούσαν το Θεό , ενώ οι φυλακισμένοι τους άκουγαν με προσοχή .
44016026	Ξαφνικά τότε , έγινε ένας ισχυρότατος σεισμός , τόσο που τα θεμέλια της φυλακής σαλεύτηκαν και αυτοστιγμεί ανοίχτηκαν όλες οι πόρτες και όλων τα δεσμά λύθηκαν !
44016027	Ξύπνησε τότε ο δεσμοφύλακας και σαν είδε ανοιγμένες τις πόρτες της φυλακής , έσυρε το μαχαίρι του έτοιμος να αυτοκτονήσει , νομίζοντας πως είχαν δραπετεύσει οι φυλακισμένοι .
44016028	Φώναξε τότε ο Παύλος δυνατά λέγοντας : « Μην κάνεις κανένα κακό στον εαυτό σου , γιατί είμαστε όλοι εδώ » !
44016029	Τότε αυτός , αφού ζήτησε φώτα , πήδησε μέσα στη φυλακή και κυριευμένος από τρόμο έπεσε μπροστά στον Παύλο και το Σίλα .
44016030	Κατόπιν τους οδήγησε έξω και είπε : « Κύριοι , τι πρέπει να κάνω για να σωθώ ; » .
44016031	Κι εκείνοι απάντησαν : « Πίστεψε στον Κύριο Ιησού Χριστό και θα σωθείς εσύ και η οικογένειά σου » .
44016032	Στη συνέχεια κήρυξαν το Λόγο του Θεού σ' αυτόν και σε όλους εκείνους που ήταν στο σπίτι του .
44016033	Τους πήρε τότε ο δεσμοφύλακας , την ώρα εκείνη μέσα στη νύχτα , και έπλυνε τις πληγές τους και βαφτίστηκε αμέσως ο ίδιος κι όλοι οι δικοί του .
44016034	Κατόπιν τους ανέβασε στο σπίτι του και τους έστρωσε τραπέζι και αναγάλλιασε που με όλη την οικογένειά του είχε πιστέψει στο Θεό .
44016035	Όταν ξημέρωσε , έστειλαν οι στρατηγοί τους κλητήρες να πουν στο δεσμοφύλακα : « Απόλυσέ τους τους ανθρώπους εκείνους » .
44016036	Τότε ο δεσμοφύλακας γνωστοποίησε στον Παύλο τα λόγια αυτά λέγοντάς του : « Οι στρατηγοί έχουν στείλει κλητήρες για να απολυθείτε . Τώρα , λοιπόν , βγείτε και πηγαίνετε στο καλό » .
44016037	Μα ο Παύλος είπε στους κλητήρες : « Μας έδειραν δημόσια και μας φυλάκισαν χωρίς να έχουμε καταδικαστεί , παρόλο που είμαστε Ρωμαίοι πολίτες , και τώρα μας βγάζουν κρυφά ; Όχι , βέβαια ! Αλλά να έρθουν οι ίδιοι να μας βγάλουν » .
44016038	Μετέφεραν τότε οι κλητήρες τα λόγια αυτά στους στρατηγούς , οι οποίοι σαν άκουσαν ότι είναι Ρωμαίοι , φοβήθηκαν .
44016039	Ήρθαν , λοιπόν , και τους παρακάλεσαν οι ίδιοι , κι αφού τους έβγαλαν , τους ζητούσαν να φύγουν από την πόλη .
44016040	Βγήκαν τότε από τη φυλακή και πήγαν στο σπίτι της Λυδίας , όπου είδαν τους αδελφούς , τους εμψύχωσαν κι ύστερα αναχώρησαν .
44017001	Στη συνέχεια , αφού πέρασαν από την Αμφίπολη και την Απολλωνία , ήρθαν στη Θεσσαλονίκη , όπου ήταν η συναγωγή των Ιουδαίων .
44017002	Ο Παύλος , λοιπόν , σύμφωνα με τη συνήθειά του , μπήκε στη συναγωγή και για τρία Σάββατα συζητούσε μαζί τους από τις Γραφές ,
44017003	εξηγώντας τους και προσκομίζοντας αποδείξεις πως ήταν αναγκαίο να πεθάνει ο Μεσσίας και να αναστηθεί από τους νεκρούς , και τους τόνιζε : « Ο Μεσσίας αυτός είναι ο Ιησούς , τον οποίο εγώ σας κηρύττω » .
44017004	Τότε μερικοί απ' αυτούς πείστηκαν και συντάχθηκαν με τον Παύλο και το Σίλα κι επίσης μεγάλος αριθμός από τους θεοσεβείς Έλληνες , καθώς και από τις γυναίκες της ανώτερης κοινωνίας όχι λίγες .
44017005	Μα οι Ιουδαίοι , όσοι δεν πείθονταν , ζηλοφθόνησαν κι αφού πήραν ανάμεσα από τους αργόσχολους μερικούς πονηρούς ανθρώπους μαζί τους , ξεσήκωσαν τον όχλο και προκαλούσαν θόρυβο στην πόλη . Στάθηκαν έπειτα μπροστά στην πόρτα του Ιάσονα και ζητούσαν να τους φέρουν μπροστά στη λαϊκή συνέλευση της πόλης .
44017006	Αλλ' επειδή δε βρήκαν τους ίδιους , έσυραν τον Ιάσονα και μερικούς άλλους αδελφούς μπροστά στους άρχοντες της πόλης , φωνάζοντας : « Αυτοί που αναστάτωσαν την οικουμένη , ήρθαν τώρα κι εδώ !
44017007	Αυτούς τους έχει πάρει στο σπίτι του ο Ιάσονας . Κι όλοι αυτοί ενεργούν ενάντια στους νόμους του Καίσαρα , λέγοντας πως άλλος είναι ο βασιλιάς , ο Ιησούς ! » .
44017008	Έτσι προκάλεσαν ταραχή στο λαό και στους άρχοντες που τα άκουγαν ,
44017009	κι αφού πήραν την κανονισμένη εγγύηση από τον Ιάσονα και τους υπόλοιπους , τους άφησαν ελεύθερους .
44017010	Οι αδελφοί , λοιπόν , αμέσως μόλις νύχτωσε , φυγάδεψαν τον Παύλο και το Σίλα στη Βέροια . Όταν έφτασαν εκεί , πάλι στη συναγωγή των Ιουδαίων πήγαν .
44017011	Αυτοί όμως ήταν ευγενέστεροι από τους Ιουδαίους της Θεσσαλονίκης και δέχτηκαν το μήνυμα με πολλή προθυμία , κι εξέταζαν κάθε μέρα τις Γραφές για να διαπιστώσουν αν πράγματι είναι έτσι τα πράγματα .
44017012	Έτσι , λοιπόν , κι απ' αυτούς πίστεψαν πολλοί , όπως και από τις Ελληνίδες γυναίκες της υψηλής κοινωνίας και από τους άντρες όχι λίγοι .
44017013	Όμως οι Ιουδαίοι της Θεσσαλονίκης μόλις έμαθαν ότι και στη Βέροια κηρύχτηκε ο Λόγος του Θεού από τον Παύλο , ήρθαν κι άρχισαν να διεγείρουν κι εκεί τους όχλους .
44017014	Αμέσως , τότε , οι αδελφοί έστειλαν τον Παύλο ως τη θάλασσα , ενώ ο Σίλας και ο Τιμόθεος συνέχισαν να παραμένουν εκεί .
44017015	Στη συνέχεια , οι συνοδοί του Παύλου τον πήγαν ως την Αθήνα , κι αφού πήραν εντολή να πουν στο Σίλα και στον Τιμόθεο να έρθουν κοντά του όσο πιο γρήγορα μπορούσαν , αναχώρησαν πίσω για τη Βέροια .
44017016	Στο μεταξύ , στην Αθήνα , στο διάστημα που τους περίμενε ο Παύλος , το πνεύμα του μέσα του επαναστατούσε καθώς έβλεπε την πόλη γεμάτη από είδωλα .
44017017	Έτσι , λοιπόν , συζητούσε με τους Ιουδαίους και με όσους σέβονταν τον αληθινό Θεό μέσα στη συναγωγή καθώς και με εκείνους που συναντούσε στην αγορά κάθε μέρα .
44017018	Επίσης μερικοί από τους επικούρειους και τους στωικούς φιλοσόφους συνομιλούσαν μαζί του , ενώ άλλοι έλεγαν : « Τι θέλει άραγε να πει ετούτος ο φλύαρος ; » . Άλλοι πάλι έλεγαν : « Φαίνεται πως είναι κήρυκας ξένων θεών » , γιατί τους κήρυττε τον Ιησού και την ανάσταση .
44017019	Τον πήραν λοιπόν και τον έφεραν στον Άρειο Πάγο λέγοντάς του : « Μπορούμε να μάθουμε ποια είναι η καινούργια αυτή διδαχή για την οποία μιλάς εσύ ;
44017020	Γιατί ακούμε να μας λες μερικά παράξενα πράγματα . Θέλουμε , λοιπόν , να μάθουμε τι είναι αυτά τα πράγματα » .
44017021	Γιατί όλοι οι Αθηναίοι , καθώς και οι ξένοι που κατοικούσαν στην Αθήνα , για τίποτε άλλο δε διέθεταν χρόνο , παρά για να λένε και να ακούν κάτι το καινούργιο .
44017022	Στάθηκε τότε ο Παύλος στη μέση του Αρείου Πάγου και είπε : « Άντρες Αθηναίοι ! Βλέπω πως είστε οι πιο θεολάτρες άνθρωποι με όλη τη σημασία της λέξεως .
44017023	Γιατί , καθώς περπατούσα και παρατηρούσα με προσοχή τα αντικείμενα της λατρείας σας , βρήκα ανάμεσά τους κι ένα βωμό με την επιγραφή : ΣΤΟΝ ΑΓΝΩΣΤΟ ΘΕΟ . Εκείνον , λοιπόν , που εσείς λατρεύετε χωρίς να τον γνωρίζετε , αυτόν ακριβώς σας κηρύττω εγώ .
44017024	Είναι ο Θεός που δημιούργησε τον κόσμο κι όλα όσα υπάρχουν σ΄ αυτόν . Αυτός , καθώς είναι ο Κύριος του ουρανού και της γης , δεν κατοικεί μέσα σε χειροποίητους ναούς .
44017025	Ούτε υπηρετείται από χέρια ανθρώπινα , σαν να είχε ανάγκη από κάτι , αφού είναι αυτός ο ίδιος που δίνει σε όλα ζωή και πνοή και τα πάντα .
44017026	Κι από το ίδιο μοναδικό αίμα έκανε όλα τα έθνη των ανθρώπων για να κατοικούν πάνω σε ολόκληρη τη γη , έχοντας ορίσει από πριν καθορισμένα χρονικά όρια για το σκοπό αυτό , καθώς και τα σύνορα της κατοικίας τους .
44017027	Κι έβαλε μέσα τους την κλίση ν΄ αποζητούν τον Κύριο έτσι που , αν ήθελαν , να τον έψαχναν ψηλαφητά και να τον εύρισκαν , αφού μάλιστα δεν είναι μακριά από τον καθένα μας .
44017028	Γιατί στην παρουσία του ζούμε και κινούμαστε και υπάρχουμε , όπως έχουν πει και μερικοί από τους δικούς σας ποιητές : Ναι ! Γένος δικό του είμαστε .
44017029	Αφού , λοιπόν , είμαστε γένος του Θεού , δεν πρέπει να νομίζουμε πως η θεότητα είναι όμοια με χρυσό ή ασήμι ή πέτρα , σκαλιστό έργο τέχνης , ανθρώπινης επινόησης .
44017030	Ο Θεός , λοιπόν , παραβλέποντας τα χρόνια της άγνοιας , παραγγέλλει τώρα σε όλους τους ανθρώπους , παντού , να μετανοήσουν ,
44017031	γιατί όρισε μια μέρα , κατά την οποία θα κρίνει την οικουμένη με δικαιοσύνη μέσω ενός άντρα που διόρισε ο ίδιος . Κι έδωσε πειστική απόδειξη γι΄ αυτό σε όλους , ανασταίνοντάς τον από τους νεκρούς » .
44017032	Εκείνοι όμως , όταν άκουσαν ανάσταση νεκρών , άλλοι χλεύαζαν κι άλλοι του είπαν : « Θα σε ακούσουμε πάλι για το ζήτημα αυτό » .
44017033	Κι έτσι ο Παύλος έφυγε από ανάμεσά τους .
44017034	Όμως μερικοί άντρες συνδέθηκαν μαζί του και πίστεψαν στον Χριστό , ανάμεσα στους οποίους και ο Διονύσιος ο Αρεοπαγίτης , και μια γυναίκα που ονομαζόταν Δάμαρις , κι άλλοι επίσης μαζί μ΄ αυτούς .
44018001	Ύστερα απ΄ αυτά αναχώρησε ο Παύλος από την Αθήνα και ήρθε στην Κόρινθο .
44018002	Εκεί βρήκε έναν Ιουδαίο , Πόντιο στην καταγωγή , που τον έλεγαν Ακύλα μαζί με τη γυναίκα του Πρίσκιλλα . Αυτός είχε έρθει πρόσφατα από την Ιταλία , επειδή ο Κλαύδιος είχε διατάξει να φύγουν όλοι οι Ιουδαίοι από τη Ρώμη . Σ΄ αυτού του ζεύγους το σπίτι λοιπόν ήρθε ,
44018003	κι επειδή είχαν την ίδια τέχνη - σκηνοποιοί ήταν και οι δύο - έμενε μαζί τους κι εργαζόταν .
44018004	Έτσι , κάθε Σάββατο συνομιλούσε στη συναγωγή κι έπειθε και Ιουδαίους και Έλληνες .
44018005	Κι όταν κατέβηκαν από τη Μακεδονία ο Σίλας και ο Τιμόθεος , ο Παύλος βρισκόταν κιόλας σε πνευματική υπερδιέγερση , καθώς διακήρυττε στους Ιουδαίους πως ο Ιησούς είναι ο Μεσσίας .
44018006	Αλλ΄ επειδή εκείνοι εναντιώνονταν και βλαστημούσαν , τίναξε τη σκόνη από τα ρούχα του και τους είπε : « Εσάς θα βαραίνει η ευθύνη του χαμού σας . Εγώ είμαι απαλλαγμένος από κάθε ευθύνη . Από τώρα κι ύστερα θα πάω στους εθνικούς » .
44018007	Έφυγε , λοιπόν , από εκεί και πήγε στο σπίτι κάποιου , που ονομαζόταν Ιούστος , ο οποίος σεβόταν το Θεό και του οποίου το σπίτι γειτόνευε με τη συναγωγή .
44018008	Στο μεταξύ ο Κρίσπος ο αρχισυνάγωγος πίστεψε στον Κύριο μαζί με όλη την οικογένειά του . Επίσης και πολλοί από τους Κορινθίους που άκουγαν το Ευαγγέλιο πίστευαν και βαφτίζονταν .
44018009	Είπε τότε ο Κύριος μέσω ενός οράματος τη νύχτα στον Παύλο : « Μη φοβάσαι , αλλά κήρυττε και μη σιωπήσεις ,
44018010	γιατί εγώ είμαι μαζί σου και κανένας δε θα μπορέσει με κάποια επίθεσή του να σε κακοποιήσει , καθόσο έχω πολύ λαό δικό μου σ΄ αυτή την πόλη » .
44018011	Έτσι , έμεινε εκεί ένα χρόνο και έξι μήνες , διδάσκοντας ανάμεσά τους το Λόγο του Θεού .
44018012	Και στο διάστημα που ανθύπατος της Αχαΐας ήταν ο Γαλλίων , ξεσηκώθηκαν όλοι μαζί οι Ιουδαίοι εναντίον του Παύλου και τον έφεραν στο δικαστήριο
44018013	κατηγορώντας τον ότι μεταπείθει τους ανθρώπους να λατρεύουν το Θεό με τρόπο διαφορετικό απ΄ ό,τι λέει ο νόμος .
44018014	Κι εκεί που ήταν έτοιμος ο Παύλος να μιλήσει , είπε ο Γαλλίων στους Ιουδαίους : « Αν πραγματικά υπήρχε κανένα αδίκημα ή κάποια ύπουλη σκευωρία , θα ήταν λογικό να σας ανεχτώ Ιουδαίοι .
44018015	Αλλ΄ αφού πρόκειται για θέμα διδαχής και ονομάτων και νόμου δικού σας , τακτοποιήστε τα μόνοι σας , γιατί εγώ κριτής αυτών δεν έχω σκοπό να γίνω » .
44018016	Και τους έδιωξε από το δικαστήριο .
44018017	Έπιασαν τότε όλοι οι Έλληνες τον αρχισυνάγωγο Σωσθένη και τον χτυπούσαν μπροστά στο δικαστήριο , και για τίποτε απ΄ αυτά δε νοιαζόταν ο Γαλλίων .
44018018	Ο Παύλος , λοιπόν , έμεινε αρκετές ακόμα μέρες εκεί , και κατόπιν αποχαιρέτησε τους αδελφούς και απέπλευσε για τη Συρία , αφού προηγουμένως κούρεψε τα μαλλιά του στις Κεχρεές , γιατί είχε δεσμευθεί με ιερή υπόσχεση . Μαζί του αναχώρησαν και η Πρίσκιλλα με τον Ακύλα .
44018019	Έφτασε λοιπόν στην Έφεσο , όπου και αφήνοντάς τους εκείνους , μπήκε ο ίδιος στη συναγωγή και συνομίλησε με τους Ιουδαίους .
44018020	Κι ενώ εκείνοι του ζητούσαν να μείνει μαζί τους για περισσότερο χρόνο , δε δέχτηκε
44018021	αλλά τους αποχαιρέτησε λέγοντάς τους : « Τη γιορτή που έρχεται , πρέπει εξάπαντος να τη γιορτάσω στα Ιεροσόλυμα , μα θα ξαναγυρίσω κοντά σας , αν θέλει ο Θεός » , και αναχώρησε με το πλοίο από την Έφεσο .
44018022	Κι όταν αποβιβάστηκε στην Καισάρεια , ανέβηκε πρώτα στα Ιεροσόλυμα , χαιρέτησε την εκκλησία και έπειτα κατέβηκε στην Αντιόχεια .
44018023	Εκεί έμεινε για ένα χρονικό διάστημα και κατόπιν αναχώρησε , περνώντας με τη σειρά από τη χώρα της Γαλατίας και τη Φρυγία και στηρίζοντας όλους τους πιστούς .
44018024	Στην Έφεσο ήρθε επίσης κι ένας Ιουδαίος , γεννημένος στην Αλεξάνδρεια , που ονομαζόταν Απολλώς , ο οποίος ήταν μορφωμένος και βαθύς γνώστης των Γραφών .
44018025	Αυτός είχε διδαχτεί την οδό του Κυρίου και με φλογερό πνεύμα κήρυττε και δίδασκε τις σχετικές με τον Κύριο αλήθειες , παρόλο που γνώριζε μόνο το βάφτισμα του Ιωάννη .
44018026	Άρχισε λοιπόν αυτός να μιλάει με θάρρος στη συναγωγή . Έτσι , όταν τον άκουσαν ο Ακύλας και η Πρίσκιλλα , τον πήραν μαζί τους και του εξέθεσαν την οδό του Θεού με μεγαλύτερη ακρίβεια .
44018027	Κι επειδή σχεδίαζε να πάει στην Αχαΐα , οι αδελφοί τον ενθάρρυναν και έγραψαν στους πιστούς να τον δεχτούν με εμπιστοσύνη . Έτσι , όταν έφτασε εκεί , βοήθησε πολύ , με τη χάρη του Θεού , εκείνους που είχαν πιστέψει .
44018028	Γιατί με πολλή δύναμη αντιμετώπιζε δημόσια τους Ιουδαίους , αποδείχνοντας μέσω των Γραφών ότι ο Ιησούς είναι ο Μεσσίας .
44019001	Στο μεταξύ , κατά το διάστημα που ο Απολλώς βρισκόταν στην Κόρινθο , ο Παύλος , αφού περιόδευσε τα εσωτερικά μέρη της Μικράς Ασίας , ήρθε στην Έφεσο , όπου βρήκε μερικούς μαθητές ,
44019002	στους οποίους ρώτησε : « Λάβατε Πνεύμα Άγιο , όταν πιστέψατε ; » . Κι εκείνοι απάντησαν : « Μα ούτε καν αν υπάρχει Πνεύμα Άγιο ακούσαμε » !
44019003	Έτσι , τους ξαναρώτησε : « Τότε λοιπόν σε τι βαφτιστήκατε ; » . Κι εκείνοι απάντησαν : « Στο βάφτισμα του Ιωάννη » .
44019004	Τότε ο Παύλος τους είπε : « Ο Ιωάννης βάφτισε βέβαια , αλλά βάφτισε βάφτισμα μετάνοιας , λέγοντας στο λαό να πιστέψουν σ΄ εκείνον που ερχόταν ύστερα απ΄ αυτόν . Δηλαδή στο Χριστό Ιησού » .
44019005	Όταν , λοιπόν , το άκουσαν αυτό , βαφτίστηκαν στο όνομα του Κυρίου Ιησού .
44019006	Κι αφού έβαλε ο Παύλος τα χέρια του πάνω τους , ήρθε το Πνεύμα το Άγιο σ΄ αυτούς και μιλούσαν σε διάφορες γλώσσες και προφήτευαν .
44019007	Κι όλοι αυτοί ήταν γύρω στους δώδεκα άντρες .
44019008	Κατόπιν ο Παύλος μπήκε στη συναγωγή , όπου και κήρυττε με θάρρος για τρεις μήνες συζητώντας και πείθοντας για τα θέματα της βασιλείας του Θεού .
44019009	Επειδή όμως μερικοί κρατούσαν σκληρή στάση και επέμεναν στην απιστία τους , δυσφημώντας παράλληλα τη νέα πίστη μπροστά στον κόσμο , τους εγκατέλειψε , και παίρνοντας ξέχωρα τους μαθητές , δίδασκε κάθε μέρα στη σχολή κάποιου , που τον έλεγαν Τύραννο .
44019010	Κι αυτό συνεχίστηκε για δυο χρόνια , με αποτέλεσμα όλοι όσοι κατοικούσαν στην Ασία , ν΄ ακούσουν το Λόγο του Κυρίου Ιησού , τόσο οι Ιουδαίοι όσο και οι Έλληνες .
44019011	Στο μεταξύ ο Θεός έκανε μέσω του Παύλου θαύματα όχι συνηθισμένα ,
44019012	σε σημείο που ακόμα και επάνω στους αρρώστους έβαζαν κεφαλόδεσμους ή ποδιές που είχε φορέσει ο Παύλος και θεραπεύονταν από τις αρρώστιες τους και έφευγαν απ΄ αυτούς τα πονηρά πνεύματα .
44019013	Τότε μερικοί από τους περιοδεύοντες Ιουδαίους εξορκιστές επιχείρησαν να επικαλεστούν το όνομα του Κυρίου Ιησού σ΄ εκείνους που κατέχονταν από πονηρά πνεύματα , λέγοντάς τους : « Σας εξορκίζουμε στ΄ όνομα του Ιησού , τον οποίο κηρύττει ο Παύλος » !
44019014	Κι αυτοί που το έκαναν αυτό ήταν εφτά άνθρωποι , οι γιοι του Σκευά , ενός Ιουδαίου αρχιερέα .
44019015	Αποκρίθηκε όμως το πονηρό πνεύμα και τους είπε : « Τον Ιησού τον γνωρίζω και τον Παύλο τον ξέρω , εσείς όμως ποιοι είστε ; » .
44019016	Κι ορμώντας επάνω τους ο άνθρωπος μέσα στον οποίο ήταν το πονηρό πνεύμα , κατόρθωσε να τους κατανικήσει με αποτέλεσμα γυμνοί και τραυματισμένοι να ξεφύγουν από το σπίτι .
44019017	Και το γεγονός αυτό το πληροφορήθηκαν όλοι οι Ιουδαίοι και οι Έλληνες που κατοικούσαν στην Έφεσο και τους κυρίεψε φόβος όλους αυτούς και δοξαζόταν το όνομα του Κυρίου Ιησού .
44019018	Έτσι , πολλοί απ΄ αυτούς που είχαν πιστέψει έρχονταν και εξομολογούνταν , φανερώνοντας δημόσια τις πράξεις τους .
44019019	Μάλιστα , αρκετοί από εκείνους που είχαν ασχοληθεί με πράξεις μαγείας , συγκέντρωσαν τα σχετικά βιβλία και τα έκαιγαν μπροστά σε όλους . Λογάριασαν κατόπιν τις τιμές τους και βρήκαν πως ανέρχονταν συνολικά στο ποσό των πενήντα χιλιάδων ασημένιων νομισμάτων .
44019020	Έτσι με μεγάλη δύναμη ο Λόγος του Κυρίου διαδιδόταν και επικρατούσε όλο και περισσότερο .
44019021	Αφού , λοιπόν , έγιναν όλα αυτά , ο Παύλος πήρε την απόφαση να περάσει από τη Μακεδονία και την Αχαΐα και να πάει στην Ιερουσαλήμ , λέγοντας : « Αφού πάω πρώτα εκεί , πρέπει κατόπιν να επισκεφτώ και τη Ρώμη » .
44019022	Έτσι , αφού έστειλε στη Μακεδονία δύο από τους βοηθούς του , τον Τιμόθεο και τον Έραστο , ο ίδιος συνέχισε να μένει για ένα χρονικό διάστημα στην Ασία .
44019023	Στο μεταξύ , τον καιρό εκείνο , έγινε αναταραχή , αρκετά μεγάλη , εξαιτίας της νέας διδαχής .
44019024	Κι αυτό , γιατί κάποιος τεχνίτης κατεργασίας ασημιού , που ονομαζόταν Δημήτριος , και ο οποίος έφτιαχνε ασημένιους ναούς της Άρτεμης , εξασφαλίζοντας έτσι όχι λίγη δουλειά στους τεχνίτες ,
44019025	τους συγκέντρωσε καθώς επίσης και τους εργάτες που απασχολούνταν μ΄ αυτά , και τους είπε : « Άντρες , το ξέρετε καλά πως η οικονομική σας άνεση προέρχεται από την εργασία αυτή .
44019026	Όμως , και το βλέπετε και ακούτε ότι όχι μόνο στην Έφεσο , αλλά σχεδόν σ΄ όλη την Ασία , αυτός ο Παύλος έπεισε και άλλαξε τα φρονήματα αρκετού κόσμου , λέγοντας πως δεν είναι θεοί αυτοί που κατασκευάζονται από ανθρώπινα χέρια .
44019027	Και δεν κινδυνεύει μονάχα αυτό καθαυτό το επάγγελμά μας να περιφρονηθεί , αλλά και ο ναός της μεγάλης θεάς Άρτεμης κινδυνεύει για τίποτε να μη λογαριάζεται πια . Και το αποτέλεσμα θα είναι να χάσει τη μεγαλοπρέπειά της η θεά , την οποία σέβεται όλη η Ασία και η οικουμένη ! »
44019028	Σαν τ΄ άκουσαν αυτά , κυριεύτηκαν από θυμό και φώναζαν λέγοντας : « Μεγάλη είναι η Άρτεμη των Εφεσίων ! » .
44019029	Κι αναστατώθηκε τελείως όλη η πόλη και όρμησαν ομαδικά οι άνθρωποι στο θέατρο αρπάζοντας επίσης μαζί τους το Γάϊο και τον Αρίσταρχο , που ήταν Μακεδόνες συνοδοιπόροι του Παύλου .
44019030	Κι ενώ ο Παύλος ήθελε να παρουσιαστεί μέσα στη συνέλευση του κόσμου , δεν τον άφηναν οι μαθητές .
44019031	Επίσης και μερικοί από τους άρχοντες της Ασίας , που ήταν φίλοι του , του έστειλαν μήνυμα παρακαλώντας τον να μην εμφανιστεί ο ίδιος στο θέατρο .
44019032	Άλλοι , λοιπόν , φώναζαν το ένα κι άλλοι το άλλο , γιατί στη συγκέντρωση επικρατούσε σύγχυση και οι περισσότεροι δεν ήξεραν καν για ποιο λόγο είχαν συγκεντρωθεί !
44019033	Παρουσίασαν τότε μέσα από το πλήθος τον Αλέξανδρο , που τον υπέδειξαν οι Ιουδαίοι . Ο Αλέξανδρος , λοιπόν , ύψωσε το χέρι του και ήθελε να δώσει εξηγήσεις στο λαό .
44019034	Μα σαν κατάλαβαν ότι είναι Ιουδαίος , υψώθηκε μια φωνή απ΄ όλους μαζί και για δυο ώρες κραύγαζαν : « Μεγάλη είναι η Άρτεμη των Εφεσίων ! »
44019035	Τότε ο γραμματέας , αφού επέβαλε ησυχία στον κόσμο , τους είπε : « Άντρες Εφέσιοι ! Υπάρχει τάχα άνθρωπος που να μην ξέρει ότι η πόλη της Εφέσου είναι ο ιεροφύλακας της μεγάλης θεάς Άρτεμης και του αγάλματός της , που έπεσε από τον ουρανό ;
44019036	Αφού , λοιπόν , αυτά είναι αναμφισβήτητα , εκείνο που ταιριάζει για σας είναι να είστε ήρεμοι και να μην κάνετε τίποτε το απερίσκεπτο .
44019037	Φέρατε , για παράδειγμα , τους ανθρώπους αυτούς , που ούτε ιερόσυλοι είναι ούτε τη θεά σας βλαστημούνε .
44019038	Αν λοιπόν ο Δημήτριος και οι συντεχνίτες του έχουν καμιά κατηγορία για κάποιον , υπάρχουν ορισμένες δικάσιμες μέρες και υπάρχουν δικαστές . Ας υποβάλουν μήνυση μεταξύ τους .
44019039	Αν πάλι ζητάτε λύση για άλλου είδους υποθέσεις , αυτό θα γίνει στη νόμιμη συνέλευση .
44019040	Γιατί διαφορετικά κινδυνεύουμε να κατηγορηθούμε για στάση για τα σημερινά γεγονότα , μια και δεν υπάρχει καμιά αφορμή , την οποία θα μπορούσαμε να επικαλεστούμε για να δικαιολογήσουμε τη στασιαστική αυτή συγκέντρωση » .
44019041	Κι αφού τα είπε αυτά , διέλυσε τη συγκέντρωση .
44020001	Έτσι , μετά που κόπασε πια ο θόρυβος , κάλεσε ο Παύλος τους μαθητές κι αφού τους αποχαιρέτησε , αναχώρησε για να πάει στη Μακεδονία .
44020002	Κι αφού περιόδεψε τα μέρη εκείνα και τους εμψύχωσε με πολλή διδασκαλία , ήρθε στην Ελλάδα .
44020003	Εκεί , αφού έμεινε τρεις μήνες κι ετοιμαζόταν να αποπλεύσει για τη Συρία , έγινε συνωμοσία από μέρους των Ιουδαίων να τον δολοφονήσουν . Για το λόγο αυτό , επικράτησε η γνώμη να επιστρέψει μέσω Μακεδονίας .
44020004	Και στο ταξίδι του μέχρι την Ασία τον συνόδευαν ο Σώπατρος από τη Βέροια , ο Αρίσταρχος και ο Σεκούνδος από τους Θεσσαλονικείς , ο Γάϊος από τη Δέρβη κι επίσης ο Τιμόθεος , και οι Ασιάτες Τυχικός και Τρόφιμος .
44020005	Αυτοί προπορεύτηκαν και μας περίμεναν στην Τρωάδα ,
44020006	ενώ εμείς αποπλεύσαμε από τους Φιλίππους μετά από τις μέρες της γιορτής των Αζύμων και τους συναντήσαμε ύστερα από πέντε μέρες στην Τρωάδα .
44020007	Και την Κυριακή , καθώς οι μαθητές ήταν συγκεντρωμένοι για τη Θεία Ευχαριστία , τους κήρυττε ο Παύλος , ο οποίος επρόκειτο να αναχωρήσει την άλλη μέρα . Και το κήρυγμά του το παρέτεινε μέχρι τα μεσάνυχτα .
44020008	Στο μεταξύ , στο επάνω πάτωμα , όπου είμασταν συναγμένοι , υπήρχαν αρκετές λαμπάδες .
44020009	Κι έναν νεαρό που ονομαζόταν Εύτυχος , και ο οποίος καθόταν επάνω στο παράθυρο , τον είχε πιάσει ύπνος βαθύς καθώς ο Παύλος κήρυττε για περισσότερη ώρα . Αυτός , λοιπόν , έγειρε εξαιτίας του ύπνου κι έπεσε από το τρίτο πάτωμα , και τον σήκωσαν νεκρό .
44020010	Κατέβηκε τότε ο Παύλος , έσκυψε πάνω του κι αφού τον σήκωσε στην αγκαλιά του , είπε : « Μην ανησυχείτε , γιατί είναι ζωντανός ! » .
44020011	Κατόπιν ανέβηκε πάλι , έκοψε ψωμί για τη Θεία Ευχαριστία κι έφαγε . Και στη συνέχεια , μίλησε για πολύ ακόμα ώρα ως την αυγή , και τότε αναχώρησε .
44020012	Όσο για το νεαρό , τον πήραν ζωντανό κι ένιωσαν ανακούφιση πολύ μεγάλη .
44020013	Στο μεταξύ εμείς ήρθαμε και επιβιβαστήκαμε στο πλοίο πριν από τον Παύλο και αποπλεύσαμε για την Άσσο , απ΄ όπου και επρόκειτο να παραλάβουμε τον Παύλο , που θα πήγαινε μέχρι εκεί πεζοπορώντας , γιατί έτσι τα είχε κανονίσει .
44020014	Όταν , λοιπόν , μας συνάντησε στην Άσσο , τον παραλάβαμε μαζί μας και πήγαμε στη Μυτιλήνη .
44020015	Από εκεί αποπλεύσαμε την άλλη μέρα και φτάσαμε απέναντι από τη Χίο και την επόμενη πλευρίσαμε στη Σάμο . Εκεί , αφού μείναμε στο Τρωγύλιο , την άλλη μέρα ήρθαμε στη Μίλητο .
44020016	Και τούτο , επειδή ο Παύλος έκρινε καλό να παρακάμψουμε την Έφεσο για να μην χρονοτριβήσει στην Ασία , γιατί βιαζόταν να φτάσει στα Ιεροσόλυμα , αν ήταν δυνατόν , την ημέρα της Πεντηκοστής .
44020017	Από τη Μίλητο όμως έστειλε μήνυμα στην Έφεσο και κάλεσε τους πρεσβυτέρους της εκκλησίας .
44020018	Κι όταν ήρθαν και τον συνάντησαν , τους είπε : « Έχετε υπόψη σας εσείς πώς ξόδεψα όλο τον καιρό μου μαζί σας από την πρώτη μέρα που έφτασα στην Ασία ,
44020019	υπηρετώντας τον Κύριο με όλη την ταπεινοφροσύνη και με πολλά δάκρυα και με δοκιμασίες που με βρήκαν εξαιτίας των επιβουλών των Ιουδαίων .
44020020	Καθώς δεν απέκρυψα από φόβο τίποτε απ΄ όσα είναι για το καλό σας , ώστε να μη σας αναγγείλω και να μη σας το διδάξω , και δημόσια και στα σπίτια ,
44020021	διακηρύττοντας έντονα και σε Ιουδαίους και σε Έλληνες την ανάγκη μεταστροφής στο Θεό και πίστης στον Κύριό μας Ιησού Χριστό .
44020022	Και να , τώρα εγώ , απόλυτα υποταγμένος στο Πνεύμα , πηγαίνω στην Ιερουσαλήμ χωρίς να ξέρω αυτά που θα συναντήσω εκεί ,
44020023	παρά μόνο ότι σε κάθε πόλη το Πνεύμα το Άγιο με προειδοποιεί πως δεσμά και θλίψεις με περιμένουν .
44020024	Αλλά τίποτε απ΄ αυτά δεν υπολογίζω ούτε θεωρώ τη ζωή μου τόσο πολύτιμη για μένα , όσο το να τελειώσω το δρόμο μου και το έργο που ανέλαβα από τον Κύριο Ιησού , να διακηρύξω δηλαδή το Ευαγγέλιο της χάρης του Θεού .
44020025	Κι εγώ ξέρω την ώρα αυτή πως δε θα ξαναδείτε πια το πρόσωπό μου όλοι εσείς , ανάμεσα στους οποίους πέρασα κηρύττοντας τη βασιλεία του Θεού .
44020026	Γι΄ αυτό και σας τονίζω ξεκάθαρα την ημέρα τούτη τη σημερινή ότι εγώ είμαι απαλλαγμένος από την ευθύνη για τη ζωή όλων σας ,
44020027	καθόσο δε δίστασα να σας αναγγείλω όλο το θέλημα του Θεού .
44020028	Προσέχετε , λοιπόν , ο καθένας σας τον εαυτό του καθώς και όλο το ποίμνιο στο οποίο το Πνεύμα το Άγιο σας έθεσε επισκόπους για να ποιμαίνετε την εκκλησία του Θεού , που την απέκτησε με το ίδιο του το αίμα .
44020029	Γιατί εγώ ξέρω τούτο , ότι μετά τη δική μου επίσκεψη θα εισβάλουν άναμεσά σας λύκοι επικίνδυνοι , που δε θα σπλαχνίζονται καθόλου το ποίμνιο .
44020030	Ακόμα κι από σας τους ίδιους θα παρουσιαστούν ορισμένοι άντρες , που θα διδάσκουν διαστρεβλωμένη την αλήθεια , με σκοπό να παρασύρουν τους μαθητές να γίνουν δικοί τους οπαδοί .
44020031	Γι΄ αυτό , λοιπόν , να είστε άγρυπνοι , διατηρώντας στη μνήμη σας ότι για τρία χρόνια δεν έπαψα νύχτα μέρα με δάκρυα να νουθετώ τον καθένα σας ξεχωριστά .
44020032	Και τώρα σας αφιερώνω αδελφοί στο Θεό και στην υπόσχεση της χάρης του . Σ΄ αυτόν που μπορεί να σας στεριώσει και να σας δώσει κληρονομιά ανάμεσα σε όλους τους αγίους .
44020033	Κανενός το ασήμι ή το χρυσάφι ή το ρουχισμό δεν επιθύμησα .
44020034	Εσείς οι ίδιοι το ξέρετε πως για τις ανάγκες μου , καθώς και για τις ανάγκες αυτών που είναι μαζί μου , αυτά εδώ τα χέρια δούλεψαν .
44020035	Με κάθε τρόπο σας έδειξα με το παράδειγμά μου πως έτσι ακριβώς κοπιάζοντας πρέπει να βοηθάτε τους αδύνατους και να θυμάστε τα λόγια του Κυρίου Ιησού , που είπε : « Μεγαλύτερη ικανοποίηση προξενεί το να δίνει κανείς παρά το να παίρνει » .
44020036	Κι αφού τα είπε αυτά , γονάτισε μαζί με όλους τους άλλους και προσευχήθηκε .
44020037	Όλοι , τότε , ξέσπασαν σε γοερά κλάματα και πέφτοντας στην αγκαλιά του Παύλου , τον γέμιζαν με φιλιά ,
44020038	νιώθοντας εντονότερο πόνο για εκείνο που τους είχε πει , ότι δεν πρόκειται πια να τον ξαναδούν . Έτσι , τον ξεπροβόδιζαν ως το πλοίο .
44021001	Κι όταν τελικά αποσπαστήκαμε απ΄ αυτούς και αποπλεύσαμε , ήρθαμε πλέοντας κατευθείαν στην Κω και την επόμενη στη Ρόδο κι από εκεί στα Πάταρα .
44021002	Εκεί , αφού βρήκαμε ένα πλοίο που πήγαινε στη Φοινίκη , επιβιβαστήκαμε σ΄ αυτό και αποπλεύσαμε .
44021003	Στη συνέχεια , αφού διακρίναμε από μακριά την Κύπρο και την αφήσαμε αριστερά μας , συνεχίσαμε να πλέουμε για τη Συρία , ώσπου αράξαμε στην Τύρο , γιατί εκεί επρόκειτο να ξεφορτωθεί το εμπόρευμα από το πλοίο .
44021004	Εκεί , αφού αναζητήσαμε και βρήκαμε τους μαθητές , μείναμε εφτά μέρες . Και οι μαθητές εκείνοι , καθοδηγούμενοι από το Πνεύμα , έλεγαν στον Παύλο να μην ανέβει στα Ιεροσόλυμα .
44021005	Κι όταν πια συμπληρώσαμε τις εφτά μέρες , βγήκαμε και βαδίζαμε προς το πλοίο , ενώ μας ξεπροβόδιζαν όλοι , μαζί με τις γυναίκες και τα παιδιά τους , ως έξω από την πόλη . Και στην ακρογιαλιά γονατίσαμε και προσευχηθήκαμε .
44021006	Κατόπιν αποχαιρετιστήκαμε μεταξύ μας και επιβιβαστήκαμε στο πλοίο , ενώ εκείνοι επέστρεψαν στα σπίτια τους .
44021007	Εμείς , λοιπόν , αφού κάναμε με το πλοίο το θαλασσινό ταξίδι μας από την Τύρο , καταλήξαμε στην Πτολεμαΐδα , όπου χαιρετίσαμε τους αδελφούς και μείναμε μαζί τους μια μέρα .
44021008	Και την άλλη μέρα αναχωρήσαμε και ήρθαμε στην Καισάρεια , όπου μπήκαμε στο σπίτι του Φιλίππου του ευαγγελιστή , που ήταν ένας από τους εφτά διακόνους , και μείναμε μαζί του .
44021009	Μάλιστα αυτός είχε τέσσερις ανύπαντρες κόρες που προφήτευαν .
44021010	Και καθώς παρατείναμε την παραμονή μας για περισσότερες μέρες , κατέβηκε από την Ιουδαία ένας προφήτης που λεγόταν Άγαβος .
44021011	Μας πλησίασε , λοιπόν , κι αφού πήρε τη ζώνη του Παύλου και του έδεσε τα πόδια και τα χέρια , είπε : « Να τι λέει το Πνεύμα το Άγιο : Τον Άντρα στον οποίο ανήκει η ζώνη αυτή , έτσι θα τον δέσουν οι Ιουδαίοι στην Ιερουσαλήμ , και θα τον παραδώσουν στα χέρια των εθνικών .
44021012	Μόλις λοιπόν τα ακούσαμε αυτά , τον παρακαλούσαμε κι εμείς και οι ντόπιοι να μην ανεβεί στην Ιερουσαλήμ .
44021013	Μα ο Παύλος αποκρίθηκε : « Σε τι βοηθάτε με το να κλαίτε και να ραγίζετε την καρδιά μου ; Γιατί όχι μόνο να δεθώ είμαι έτοιμος εγώ , αλλά και να πεθάνω στην Ιερουσαλήμ για το όνομα του Κυρίου Ιησού » .
44021014	Κι επειδή τελικά δεν πειθόταν , ησυχάσαμε λέγοντας : « Το θέλημα του Κυρίου ας γίνει » .
44021015	Μετά από τις μέρες αυτές , ετοιμάσαμε τις αποσκευές μας και ξεκινήσαμε για την Ιερουσαλήμ .
44021016	Μας συνόδευαν επίσης και μερικοί από τους μαθητές της Καισάρειας , φέρνοντας και τον Μνάσωνα , έναν από τους πρώτους μαθητές στην Κύπρο , στον οποίο και επρόκειτο να φιλοξενηθούμε .
44021017	Όταν φτάσαμε στα Ιεροσόλυμα , μας υποδέχτηκαν οι αδελφοί με χαρά .
44021018	Την άλλη μέρα πήγε ο Παύλος μαζί μας στο σπίτι του Ιάκωβου , όπου ήρθαν κι όλοι οι πρεσβύτεροι .
44021019	Αφού λοιπόν τους χαιρέτησε , άρχισε να τους διηγείται με κάθε λεπτομέρεια όλα εκείνα που πραγματοποίησε ο Θεός ανάμεσα στους εθνικούς με τη διακονία του .
44021020	Κι εκείνοι , όταν τ΄ άκουσαν , δόξαζαν τον Κύριο και του είπαν : « Βλέπεις , αδελφέ , πόσες δεκάδες χιλιάδες είναι οι Ιουδαίοι που έχουν πιστέψει ; Κι όλοι αυτοί είναι με ζήλο προσηλωμένοι στο Μωσαϊκο νόμο .
44021021	Τους πληροφόρησαν όμως για σένα ότι σε όλους τους Ιουδαίους , που είναι σκορπισμένοι ανάμεσα στα έθνη , διδάσκεις την αποσκίρτηση από το Μωυσή , λέγοντάς τους να μην περιτέμνουν τα παιδιά τους ούτε να ζουν σύμφωνα με τα καθορισμένα από το νόμο έθιμα .
44021022	Τι θα γίνει λοιπόν , τώρα ; Πάντως σίγουρα θα συγκεντρωθεί πλήθος , γιατί θα ακούσουν πως έχεις έρθει .
44021023	Κάνε , λοιπόν , αυτό που θα σου εισηγηθούμε . Υπάρχουν μεταξύ μας τέσσερις άντρες που έχουν αυτοδεσμευτεί με ιερή υπόσχεση .
44021024	Πάρε τους αυτούς και κάνε κι εσύ μαζί τους την τελετή του καθαρισμού και ξόδεψε γι΄ αυτούς , ώστε να ξυρίσουν το κεφάλι τους και να μάθουν έτσι όλοι πως όσα έχουν πληροφορηθεί για σένα είναι τελείως αβάσιμα , και ότι , απεναντίας , συμμορφώνεσαι κι εσύ ο ίδιος στην τήρηση του νόμου .
44021025	Όσο για τους εθνικούς , που έχουν πιστέψει , πήραμε κιόλας απόφαση και τους ειδοποιήσαμε εμείς γραπτώς να μην τηρούν αυτοί τίποτε απ΄ αυτά , παρά μόνο να φυλάγονται από το κρέας των ζώων που θυσιάζονται στα είδωλα , από το αίμα , από το κρέας πνιγμένου ζώου και από την πορνεία » .
44021026	Τότε ο Παύλος πήρε τους άντρες μαζί του , και την άλλη μέρα , αφού υποβλήθηκε μαζί τους στην τελετή του καθαρισμού , μπήκε στο ναό γνωστοποιώντας τη συμπλήρωση των ημερών του καθαρισμού οι οποίες και επισφραγίστηκαν τελικά με την προσφορά της καθορισμένης θυσίας για τον καθένα τους .
44021027	Στο μεταξύ , καθώς κόντευαν πια να τερματιστούν οι εφτά μέρες , οι Ασιάτες Ιουδαίοι , βλέποντάς τον μέσα στο ναό , άρχισαν να ερεθίζουν όλο το λαό , και τον συνέλαβαν
44021028	κραυγάζοντας : « Άντρες Ισραηλίτες , βοηθάτε μας ! Αυτός είναι ο άνθρωπος που διδάσκει όλους και παντού εναντίον του λαού και του νόμου και του τόπου αυτού . Ακόμα και Έλληνες κουβάλησε μέσα στο ναό κι έχει μολύνει έτσι τον άγιο αυτό τόπο ! -
44021029	γιατί είχαν δει προηγουμένως μαζί του , μέσα στην πόλη , τον Τρόφιμο από την Έφεσο και νόμιζαν πως τον είχε πάρει ο Παύλος μέσα στο ναό .
44021030	Ξεσηκώθηκε τότε ολόκληρη η πόλη και συνέρρευσε ο λαός , και πιάνοντας τον Παύλο τον έσυραν έξω από το ναό κι έκλεισαν αμέσως οι πόρτες .
44021031	Κι ενώ επιδίωκαν να τον σκοτώσουν , έφτασε στο χιλίαρχο της φρουράς η είδηση ότι όλη η Ιερουσαλήμ έχει αναστατωθεί από ταραχές .
44021032	Εκείνος , χωρίς να χάσει ούτε στιγμή , πήρε μαζί του στρατιώτες και εκατοντάρχους και έτρεξε εναντίον τους . Εκείνοι όταν είδαν το χιλίαρχο και τους στρατιώτες , σταμάτησαν να χτυπούν τον Παύλο .
44021033	Τότε ο χιλίαρχος αφού πλησίασε , τον συνέλαβε και διέταξε να τον δέσουν με δύο αλυσίδες και ρωτούσε να μάθει ποιος ήταν και τι είχε κάνει .
44021034	Και μέσα από τον όχλο ο καθένας φώναζε και κάτι διαφορετικό . Μη μπορώντας , λοιπόν , να μάθει κάτι το συγκεκριμένο εξαιτίας του θορύβου , πρόσταξε να τον μεταφέρουν στο στρατόπεδο .
44021035	Κι όταν έφτασαν στα σκαλοπάτια , αναγκάστηκαν οι στρατιώτες να τον κρατούν στα χέρια τους εξαιτίας της βιαιότητας του όχλου .
44021036	Γιατί τους ακολουθούσε το πλήθος του λαού κραυγάζοντας : « Βγάλτον από τη μέση αυτόν ! »
44021037	Και καθώς κόντευαν πια να τον βάλουν μέσα στο στρατόπεδο , λέει ο Παύλος στο χιλίαρχο της φρουράς : « Μου επιτρέπεται να σου πω κάτι ; » . Κι εκείνος τον ρώτησε : « Ξέρεις ελληνικά ;
44021038	Άρα λοιπόν δεν είσαι εκείνος ο Αιγύπτιος , που πριν λίγες μέρες ξεσήκωσε σε ανταρσία και έβγαλε στην έρημο τους τέσσερις χιλιάδες οπλισμένους τρομοκράτες ! » .
44021039	Αποκρίθηκε τότε ο Παύλος : « Εγώ είμαι πραγματικά Ιουδαίος από την Ταρσό της Κιλικίας , πολίτης μιας πόλεως όχι ασήμαντης . Σε παρακαλώ , λοιπόν , επίτρεψέ με να μιλήσω στο λαό » .
44021040	Κι όταν εκείνος του το επέτρεψε , στάθηκε ο Παύλος επάνω στα σκαλιά κι έκανε νόημα στο λαό με μια κίνηση του χεριού του . Επικράτησε τότε μεγάλη ησυχία , κι αυτός τους μίλησε στην Εβραϊκή γλώσσα και τους είπε :
44022001	« Άντρες αδελφοί και πατέρες , ακούστε την απολογία μου που απευθύνεται σε σας τώρα » .
44022002	Εκείνοι , όταν άκουσαν να τους μιλάει στην εβραϊκή γλώσσα , έκαναν περισσότερη ησυχία , κι ο Παύλος συνέχισε :
44022003	« Εγώ είμαι Ιουδαίος που γεννήθηκα βέβαια στην Ταρσό της Κιλικίας αλλά ανατράφηκα στην πόλη τούτη , έχοντας σαν δάσκαλό μου τον ίδιο το Γαμαλιήλ , και διδάχτηκα το νόμο των πατέρων μας ως άνθρωπος αφοσιωμένος με ζήλο στα πράγματα του Θεού , όπως είστε όλοι εσείς σήμερα .
44022004	Μάλιστα εγώ ο ίδιος τη νέα τούτη διδαχή την κατέτρεξα μέχρι θανάτου , συλλαμβάνοντας και ρίχνοντας σε φυλακές άντρες και γυναίκες ,
44022005	όπως βεβαιώνει για μένα και ο αρχιερέας μα και όλο το πρεσβυτέριο . Και αφού πήρα απ' αυτούς ακόμα και συστατικές επιστολές , πήγαινα προς τους αδελφούς στη Δαμασκό , με σκοπό κι εκείνους που βρίσκονταν εκεί , να τους φέρω δεμένους στην Ιερουσαλήμ , για να τιμωρηθούν !
44022006	» Όμως καθώς πήγαινα , κι ενώ πλησίαζα πια στη Δαμασκό , ξαφνικά , εκεί γύρω στο μεσημέρι , άστραψε ένα δυνατό φως ολόγυρά μου από τον ουρανό !
44022007	Έπεσα τότε καταγής και άκουσα μια φωνή που μου έλεγε : Σαούλ ! Σαούλ ! Γιατί με καταδιώκεις ;
44022008	Κι εγώ αποκρίθηκα : Ποιος είσαι Κύριε : Και μου είπε : Εγώ είμαι ο Ιησούς ο Ναζωραίος , τον οποίο εσύ καταδιώκεις .
44022009	Εκείνοι , πάλι , που ήταν μαζί μου , ενώ είδαν το φως και τους κυρίεψε φόβος , τη φωνή εκείνου που μου μιλούσε δεν την άκουσαν .
44022010	Είπα τότε : Τι να κάνω , Κύριε ; Κι ο Κύριος μου απάντησε : Σήκω και πήγαινε στη Δαμασκό , κι εκεί θα σου γνωστοποιηθούν όλα όσα έχουν οριστεί για σένα να κάνεις .
44022011	Επειδή , όμως δεν έβλεπα πια εξαιτίας της λάμψης του φωτός εκείνου , ήρθα στη Δαμασκό οδηγούμενος από το χέρι από τους συνοδούς μου .
44022012	» Στη Δαμασκό , λοιπόν , κάποιος που ονομαζόταν Ανανίας , ένας άντρας ευσεβής και τηρητής του νόμου , που τον είχαν σε μεγάλη υπόληψη όλοι οι Ιουδαίοι που κατοικούσαν εκεί ,
44022013	ήρθε σε συνάντησή μου κι αφού στάθηκε μπροστά μου , μου είπε : Σαούλ , αδελφέ , ξαναβρές το φως σου ! Κι εγώ , την ίδια εκείνη στιγμή , ξαναπέκτησα την όρασή μου και τον είδα !
44022014	Τότε εκείνος μου είπε : Ο Θεός των πατέρων μας σε ξεχώρισε για να γνωρίσεις το θέλημά του , να δεις το Δίκαιο Ιησού και να ακούσεις φωνή από το δικό του στόμα .
44022015	Γιατί θα είσαι μάρτυρας δικός του σε όλους τους ανθρώπους για όσα είδες και άκουσες .
44022016	Και τώρα , τι καθυστερείς ; Σήκω , βαφτίσου και απόπλυνε τις αμαρτίες σου επικαλούμενος το όνομα του Κυρίου .
44022017	» Όταν κατόπιν γύρισα στην Ιερουσαλήμ , κι ενώ προσευχόμουν μέσα στο ναό , περιήλθα σε έκσταση
44022018	και τον είδα να μου λέει : Βιάσου και βγες γρήγορα από την Ιερουσαλήμ , γιατί δε θα παραδεχτούν τη μαρτυρία σου για μένα .
44022019	Κι εγώ αποκρίθηκα : Κύριε , αυτοί ξέρουν από προσωπική τους εμπειρία ότι εγώ ήμουν που φυλάκιζα και έδερνα στις συναγωγές αυτούς που πίστευαν σε σένα .
44022020	Επίσης όταν έχυναν το αίμα του Στεφάνου , του μάρτυρά σου , παρευρισκόμουν κι εγώ ο ίδιος εκεί και επιδοκίμαζα το φόνο του και φύλαγα τα ρούχα εκείνων που τον σκότωναν .
44022021	Κι εκείνος μου είπε : Πήγαινε , γιατί εγώ θα σε στείλω μακριά , στους εθνικούς » .
44022022	Μέχρι το σημείο αυτό τον άκουγαν . Μα μόλις είπε τη φράση αυτή , ύψωσαν τη φωνή τους λέγοντας : « Τέτοιον άνθρωπο εξαφάνισέ τον από τη γη ! Δεν του ταιριάζει να ζει ! »
44022023	Κι επειδή συνέχιζαν αυτοί να κραυγάζουν και να πετούν τα ρούχα τους και να ρίχνουν χώματα στον αέρα ,
44022024	διέταξε ο χιλίαρχος να τον φέρουν μέσα στο στρατόπεδο και παράγγειλε να τον ανακρίνουν μαστιγώνοντάς τον , για να μάθει ακριβώς για ποιον λόγο του φώναζαν έτσι .
44022025	Μα μόλις τον ξάπλωσαν για να τον δέσουν με λουριά , είπε ο Παύλος στον εκατόνταρχο που στεκόταν εκεί : « Ώστε σας επιτρέπεται να μαστιγώνετε ένα Ρωμαίο πολίτη , χωρίς καν να έχει καταδικαστεί ; » .
44022026	Ο εκατόνταρχος , μόλις το άκουσε αυτό , πήγε και το ανέφερε στο χιλίαρχο λέγοντάς του : « Σκέψου τι πας να κάνεις , γιατί ο άνθρωπος αυτός είναι Ρωμαίος ! » .
44022027	Ήρθε τότε ο χιλίαρχος και του είπε : « Πες μου , Ρωμαίος είσαι εσύ ; » . Κι εκείνος απάντησε : « Ναι » .
44022028	Του είπε τότε ο χιλίαρχος : « Το δικαίωμα αυτό του Ρωμαίου πολίτη εγώ το απέκτησα διαθέτοντας πολλά χρήματα » . Κι ο Παύλος του απάντησε : « Εγώ όμως έχω γεννηθεί Ρωμαίος ! » .
44022029	Αμέσως , λοιπόν , αποτραβήχτηκαν απ' αυτόν εκείνοι που επρόκειτο να τον ανακρίνουν . Ακόμα και ο χιλίαρχος φοβήθηκε μόλις βεβαιώθηκε πως είναι Ρωμαίος , κι αυτός τον είχε συλλάβει !
44022030	Έτσι , την άλλη μέρα , θέλοντας να μάθει με σιγουριά για τι πράγμα κατηγορείται ο Παύλος από τους Ιουδαίους , τον έλυσε από τα δεσμά του και διέταξε να έρθουν οι αρχιερείς και όλο το Συνέδριό τους . Κατόπιν κατέβασε τον Παύλο και τον έστησε μπροστά τους .
44023001	Τότε ο Παύλος , έστρεψε το βλέμμα του στο Συνέδριο και είπε : « Άντρες αδελφοί , εγώ με εντελώς καθαρή συνείδηση συμπεριφέρθηκα μπροστά στο Θεό μέχρι την ημέρα αυτή » .
44023002	Πάνω σ' αυτό , ο αρχιερέας διέταξε αυτούς που στέκονταν δίπλα του να τον χτυπήσουν στο στόμα ,
44023003	οπότε απευθύνθηκε σ' αυτόν ο Παύλος και του είπε : « Εσένα θα χτυπήσει ο Θεός , τοίχε ασβεστωμένε ! Που ενώ κάθεσαι εσύ εκεί για να με κρίνεις σύμφωνα με το νόμο , διατάζεις παρανομώντας να με χτυπήσουν ! » .
44023004	Είπαν τότε εκείνοι που στέκονταν κοντά του : « Τον αρχιερέα του Θεού βρίζεις ; » .
44023005	Κι ο Παύλος αποκρίθηκε : « Δεν το ήξερα αδελφοί πως είναι αρχιερέας . Γιατί βέβαια η Γραφή λέει : Σε άρχοντα του λαού σου δε θα μιλήσεις άσχημα » .
44023006	Στο μεταξύ , επειδή κατάλαβε ο Παύλος ότι το ένα μέρος του Συνεδρίου αποτελείται από Σαδδουκαίους και το άλλο από Φαρισαίους , φώναξε μέσα στο Συνέδριο . « Άντρες αδελφοί ! Εγώ είμαι Φαρισαίος , γιος Φαρισαίου . Για το θέμα της μεταθανάτιας ελπίδας και της ανάστασης των νεκρών δικάζομαι εγώ » .
44023007	Μόλις το είπε αυτό , ξέσπασε διαμάχη ανάμεσα στους Φαρισαίους και στους Σαδδουκαίους , και το πλήθος διχάστηκε .
44023008	Γιατί , οι μεν Σαδδουκαίοι υποστηρίζουν πως δεν υπάρχει ανάσταση κι ούτε άγγελος ούτε πνεύμα , ενώ οι Φαρισαίοι παραδέχονται και τα δυο .
44023009	Δημιουργήθηκε , λοιπόν , μεγάλη αναστάτωση και ξεσηκώθηκαν οι νομοδιδάσκαλοι της πλευράς των Φαρισαίων και φιλονικούσαν έντονα λέγοντας : « Τίποτε το αξιοκατάκριτο δε βρίσκουμε στον άνθρωπο αυτόν . Κι αν του μίλησε πνεύμα ή άγγελος , τότε ας μη γινόμαστε θεομάχοι » .
44023010	Κι επειδή η αναταραχή εντάθηκε πολύ , ο χιλίαρχος φοβήθηκε μη λιντζαριστεί ο Παύλος απ' αυτούς και διέταξε τους στρατιώτες να κατέβουν και να τον αποσπάσουν από ανάμεσά τους και να τον μεταφέρουν μέσα στο στρατόπεδο .
44023011	Εκεί , λοιπόν , τη νύχτα που ακολούθησε , παρουσιάστηκε σ' αυτόν ο Κύριος και του είπε : « Θάρρος , Παύλε ! Γιατί όπως έδωσες τη μαρτυρία σου για μένα στην Ιερουσαλήμ , έτσι πρέπει να τη δώσεις και στη Ρώμη » .
44023012	Όταν πια ξημέρωσε , μερικοί από τους Ιουδαίους οργάνωσαν μια συνωμοτική ομάδα και ορκίστηκαν στη ζωή τους λέγοντας πως ούτε θα φάνε ούτε θα πιουν τίποτε , ώσπου να σκοτώσουν τον Παύλο .
44023013	Και ήταν περισσότεροι από σαράντα αυτοί που έκαναν τούτη τη συνωμοσία .
44023014	Πήγαν , λοιπόν , στους αρχιερείς και στους πρεσβυτέρους και τους είπαν : « Με κατάρα δεσμεύσαμε τους εαυτούς μας να μη γευτούμε τίποτε απολύτως , ώσπου να σκοτώσουμε τον Παύλο .
44023015	Τώρα , λοιπόν , εσείς και το Συνέδριο ειδοποιήστε το χιλίαρχο να τον κατεβάσει αύριο σε σας , για να βγάλετε δήθεν ακριβέστερα συμπεράσματα για την περίπτωσή του κι εμείς είμαστε έτοιμοι , προτού ακόμα πλησιάσει , να τον σκοτώσουμε » .
44023016	Πληροφορήθηκε όμως ο γιος της αδελφής του Παύλου για την ενέδρα που είχαν στήσει και πήγε μέσα στο στρατόπεδο και το ανέφερε στον Παύλο .
44023017	Φώναξε τότε ο Παύλος έναν από τους εκατόνταρχους και του είπε : « Το νεαρό αυτόν παρουσίασέ τον στο χιλίαρχο , γιατί έχει κάτι να του πει » .
44023018	Εκείνος , λοιπόν , τον πήρε μαζί του , τον πήγε στο χιλίαρχο και του είπε : « Με κάλεσε ο Παύλος , ο κρατούμενος , και μου ζήτησε να σου παρουσιάσω το νεαρό αυτόν , επειδή έχει κάτι να σου πει » .
44023019	Τότε ο χιλίαρχος , αφού τον έπιασε από το χέρι και πήγε κάπου ιδιαιτέρως , τον ρώτησε : « Τι είναι αυτό που έχεις να μου πεις ; » .
44023020	Κι εκείνος είπε : « Οι Ιουδαίοι συμφώνησαν μεταξύ τους να σου ζητήσουν να κατεβάσεις αύριο τον Παύλο στο Συνέδριο , για να μάθουν δήθεν κάτι πιο συγκεκριμένο απ' αυτόν .
44023021	Εσύ όμως μην τους πιστέψεις , γιατί του έχουν στήσει ενέδρα περισσότεροι από σαράντα άντρες απ' αυτούς , οι οποίοι αυτοδεσμεύτηκαν με όρκο ούτε να φάνε ούτε να πιουν τίποτε , ώσπου να τον σκοτώσουν . Και είναι τώρα έτοιμοι περιμένοντας τη δική σου υπόσχεση » .
44023022	Τότε ο χιλίαρχος άφησε το νεαρό να φύγει , αφού του παρήγγειλε : « Λέξη μη σου ξεφύγει σε κανένα πως τα φανέρωσες αυτά σε μένα » .
44023023	Κατόπιν κάλεσε δύο εκατόνταρχους και τους είπε : « Ετοιμάστε διακόσιους στρατιώτες , εβδομήντα ιππείς και διακόσιους λογχοφόρους για να πάνε ως την Καισάρεια ξεκινώντας στις εννιά η ώρα το βράδυ .
44023024	Να διατεθούν επίσης ζώα για να επιβιβάσουν τον Παύλο και να τον μεταφέρουν σώο στον ηγεμόνα Φήλικα » .
44023025	Παράλληλα έγραψε και γράμμα , που το περιεχόμενό του είχε τούτη τη διατύπωση :
44023026	« Εγώ ο Κλαύδιος Λυσίας , προς τον εξοχότατο ηγεμόνα Φήλικα . Χαίρε .
44023027	» Τον άντρα αυτόν , που τον είχαν συλλάβει οι Ιουδαίοι και σκόπευαν να τον σκοτώσουν , τον γλίτωσα επεμβαίνοντας με το στράτευμά μου , όταν πληροφορήθηκα πως είναι Ρωμαίος πολίτης .
44023028	Κι επειδή ήθελα να μάθω την αιτία για την οποία τον κατηγορούσαν , τον κατέβασα στο Συνέδριό τους .
44023029	Εκεί διαπίστωσα πως τον κατηγορούσαν για ζητήματα του νόμου τους , χωρίς όμως να έχει κάνει κανένα έγκλημα για το οποίο θα έπρεπε να τιμωρηθεί με θάνατο ή φυλάκιση .
44023030	Επειδή όμως μου διαμηνύθηκε ότι πρόκειται να γίνει απόπειρα από τους Ιουδαίους εναντίον του ανθρώπου , τον παρέπεμψα σε σένα χωρίς καμιά χρονοτριβή , αφού παράγγειλα και στους κατηγόρους του να εκθέσουν ενώπιόν σου τις κατηγορίες τους εναντίον του . Εύχομαι να είσαι καλά » .
44023031	Έτσι , λοιπόν , οι στρατιώτες , σύμφωνα με την εντολή που είχαν , πήραν τον Παύλο και κατά τη διάρκεια της νύχτας τον πήγαν στην Αντιπατρίδα .
44023032	Και την άλλη μέρα άφησαν τους ιππείς να συνεχίσουν την πορεία τους μαζί του , και γύρισαν οι ίδιοι πίσω στο στρατόπεδο .
44023033	Εκείνοι , αφού μπήκαν στην Καισάρεια και παρέδωσαν το γράμμα στον ηγεμόνα , του παρουσίασαν και τον Παύλο .
44023034	Ο ηγεμόνας λοιπόν , αφού διάβασε το γράμμα και ρώτησε τον Παύλο από ποια επαρχία ήταν κι έμαθε πως ήταν από την Κιλικία ,
44023035	του είπε : « Θα ακούσω λεπτομερώς όλα όσα έχεις να πεις όταν έρθουν και οι κατήγοροί σου » . Κατόπιν διέταξε να φρουρείται στο διοικητήριο του Ηρώδη .
44024001	Έτσι , ύστερα από πέντε μέρες κατέβηκε στην Καισάρεια ο αρχιερέας Ανανίας μαζί με τους πρεσβυτέρους και κάποιον δικηγόρο , που τον έλεγαν Τέρτυλο , οι οποίοι και υπέβαλαν στον ηγεμόνα το κατηγορητήριο εναντίον του Παύλου .
44024002	Τότε , αφού κλήθηκε κι ο Παύλος , άρχισε ο Τέρτυλλος να απαγγέλλει τις κατηγορίες λέγοντας :
44024003	« Το ότι απολαμβάνουμε μια σταθερή ειρήνη χάρη σε σένα , και το ότι γίνονται εξαιρετικά έργα στο έθνος αυτό χάρη στη δική σου πρόνοια με κάθε τρόπο και παντού , το αναγνωρίζουμε , εξοχότατε Φήλιξ , με βαθύτατη ευγνωμοσύνη .
44024004	Όμως για να μη σε απασχολώ περισσότερο μ' αυτά , παρακαλώ ν' ακούσεις , με τη δική σου συγκατάβαση , αυτά που θα σου πούμε με συντομία .
44024005	Λοιπόν , επειδή τον άνθρωπο αυτόν τον βρήκαμε επικίνδυνο σαν πανούκλα , ο οποίος παρακινεί σε ανταρσία όλους τους Ιουδαίους στα διάφορα μέρη του κόσμου και είναι επίσης ο πρωτοστάτης της αίρεσης των Ναζωραίων
44024006	και ο οποίος ακόμα και το ναό μας προσπάθησε να βεβηλώσει , τον συλλάβαμε σύμφωνα με το νόμο το δικό μας και θελήσαμε να τον δικάσουμε .
44024007	Ήρθε όμως ο χιλίαρχος Λυσίας και με πολλή βία τον απέσπασε από τα χέρια μας ,
44024008	και παράλληλα διέταξε τους κατηγόρους του να έρθουν σε σένα . Έτσι λοιπόν , θα μπορέσεις , ανακρίνοντάς τον εσύ ο ίδιος , να μάθεις απ' αυτόν για όλα αυτά που εμείς τον κατηγορούμε » .
44024009	Με τον Τέρτυλλο συντάχθηκαν βέβαια και οι Ιουδαίοι , βεβαιώνοντας ότι έτσι είναι τα πράγματα .
44024010	Αποκρίθηκε τότε ο Παύλος , ύστερα από νόημα που του έκανε ο ηγεμόνας για να μιλήσει , και είπε : « Επειδή ξέρω πως είσαι δικαστής εδώ και πολλά χρόνια στο έθνος αυτό , απολογούμαι με περισσότερη εμπιστοσύνη γι' αυτά που με αφορούν .
44024011	Και μπορείς να διαπιστώσεις ότι δεν είναι περισσότερες από δώδεκα μέρες που ανέβηκα στην Ιερουσαλήμ να προσκυνήσω .
44024012	Κι ούτε στο ναό με βρήκαν να συνομιλώ με κάποιον ή να ξεσηκώνω τον κόσμο σε επανάσταση ούτε μέσα στις συναγωγές ούτε στην πόλη .
44024013	Ούτε και μπορούν να τεκμηριώσουν αυτά για τα οποία τώρα με κατηγορούνε .
44024014	Σου ομολογώ όμως τούτο : Ότι πράγματι λατρεύω το Θεό των πατέρων μας σύμφωνα με την πίστη που αυτοί αποκαλούν αίρεση , και πιστεύω σε όλα όσα είναι γραμμένα στο Μωσαϊκό νόμο και στους προφήτες ,
44024015	έχοντας την ελπίδα στο Θεό - την οποία κι αυτοί οι ίδιοι διατηρούν μέσα τους - ότι πρόκειται να γίνει ανάσταση των νεκρών , και των δικαίων και των αδίκων .
44024016	Και γι' αυτό εγώ ο ίδιος πασχίζω να διατηρώ πάντοτε τη συνείδησή μου χωρίς ψεγάδι μπροστά στο Θεό και στους ανθρώπους .
44024017	Έτσι , λοιπόν , ύστερα από πολλά χρόνια ήρθα να κάνω ελεημοσύνες στο έθνος μου και προσφορές .
44024018	Πάνω σ' αυτές τις ενασχολήσεις μου , μετά που υποβλήθηκα στην τελετή του εξαγνισμού , με βρήκαν μέσα στο ναό - χωρίς όμως να υπάρχει όχλος μαζί μου ή να δημιουργώ θόρυβο -
44024019	μερικοί Ιουδαίοι από την επαρχία της Ασίας , οι οποίοι θα έπρεπε να παρουσιαστούν μπροστά σου και να με κατηγορήσουν , αν , υποθετικά , είχαν κάτι σε βάρος μου .
44024020	Ή , επιτέλους , ας πουν αυτοί εδώ οι ίδιοι , τι αδίκημα βρήκαν σε μένα , όταν παρουσιάστηκα για ανάκριση μπροστά στο Συνέδριο .
44024021	Εκτός πια και πρόκειται για εκείνη τη φράση που φώναξα καθώς στεκόμουν ανάμεσά τους . Ότι δηλαδή : Για το θέμα της ανάστασης των νεκρών δικάζομαι εγώ σήμερα από σας » !
44024022	Όταν τα άκουσε αυτά ο Φήλιξ , επειδή είχε ακριβέστερη γνώση για τη νέα διδαχή , ανέβαλε την υπόθεσή τους λέγοντας : « Όταν κατέβει ο χιλίαρχος Λυσίας , θα αποφανθώ για την υπόθεσή σας » .
44024023	Παράλληλα , διέταξε τον εκατόνταρχο να επιτηρείται ο Παύλος . Επίσης να έχει άνεση και να μην εμποδίζουν κανέναν από τους δικούς του να τον εξυπηρετεί ή να τον επισκέφτεται .
44024024	Ύστερα από μερικές μέρες , ήρθε ο Φήλιξ μαζί με τη γυναίκα του τη Δρουσίλλα , που ήταν Ιουδαία , κι έστειλε άνθρωπο και κάλεσε τον Παύλο και τον άκουσε να του μιλά για την πίστη στο Χριστό .
44024025	Μα καθώς μιλούσε για τη δικαιοσύνη και την εγκράτεια και για τη μέλλουσα κρίση , ο Φήλιξ κυριεύτηκε από φόβο και είπε : « Προς το παρόν πήγαινε , κι όταν ευκαιρήσω θα σε ξανακαλέσω » .
44024026	Συγχρόνως έλπιζε πως θα του έδινε χρήματα ο Παύλος για να τον ελευθερώσει . Γι' αυτό και τον καλούσε συχνότερα με απεσταλμένους του και μιλούσε μαζί του .
44024027	Έτσι , συμπληρώθηκαν δυο χρόνια και το Φήλικα τον διαδέχτηκε ο Πόρκιος Φήστος , και θέλοντας ο Φήλιξ να κάνει χάρη στους Ιουδαίους για να κερδίσει την εύνοιά τους , άφησε τον Παύλο φυλακισμένο , όταν έφυγε .
44025001	Ο Φήστος , τρεις μέρες μετά που ανέλαβε τη διοίκηση της επαρχίας , ανέβηκε από την Καισάρεια στα Ιεροσόλυμα .
44025002	Τότε οι αρχιερείς και οι πρόκριτοι των Ιουδαίων του παρουσίασαν τις κατηγορίες τους εναντίον του Παύλου και τον παρακαλούσαν
44025003	ζητώντας του μια χάρη σχετικά μ' αυτόν : Να στείλει και να τον μεταφέρουν στην Ιερουσαλήμ , σχεδιάζοντας έτσι να τον σκοτώσουν στο δρόμο .
44025004	Αλλ' ο Φήστος αποκρίθηκε πως ο Παύλος θα παραμείνει στην Καισάρεια και πως σύντομα θα πάει ο ίδιος εκεί .
44025005	« Επομένως , οι καλά ενημερωμένοι από ανάμεσά σας » , είπε , « ας κατέβουν μαζί μου , κι αν υπάρχει κάτι το μεμπτό στον άντρα αυτόν , ας τον κατηγορήσουν » .
44025006	Έτσι , αφού έμεινε μαζί τους πάνω από δέκα μέρες , επέστρεψε στην Καισάρεια και την άλλη κιόλας μέρα κάθισε στη δικαστική έδρα και διέταξε να προσαχθεί ο Παύλος .
44025007	Μόλις , λοιπόν , αυτός έφτασε , στάθηκαν ολόγυρά του οι Ιουδαίοι που είχαν κατέβει από τα Ιεροσόλυμα , προβάλλοντας εναντίον του Παύλου πολλές και βαριές καταγγελίες , τις οποίες όμως δεν κατάφερναν να αποδείξουν ,
44025008	καθώς ο Παύλος βεβαίωνε στην απολογία του , λέγοντας : « Ούτε κατά του νόμου των Ιουδαίων ούτε κατά του ναού ούτε κατά του Καίσαρα έκανα καμιά παρανομία » .
44025009	Ο Φήστος όμως θέλοντας να κάνει χάρη στους Ιουδαίους για να κερδίσει την εύνοιά τους , απευθύνθηκε στον Παύλο και του είπε : « Θέλεις ν' ανέβεις στα Ιεροσόλυμα και να δικαστείς εκεί για τις κατηγορίες αυτές , ενώπιόν μου ; » .
44025010	Αλλ' ο Παύλος απάντησε : « Εδώ βρίσκομαι στο αυτοκρατορικό δικαστήριο , που είναι και το αρμόδιο να με κρίνει . Εναντίον των Ιουδαίων κανένα αδίκημα δε διέπραξα , όπως κι εσύ πολύ καλύτερα από κάθε άλλον το ξέρεις .
44025011	Γιατί , αν πράγματι παρανομώ κι έχω κάνει κάτι που να αξίζει τη θανατική ποινή , δε ζητώ να αποφύγω το θάνατο . Αν όμως καμιά από τις κατηγορίες που προσάπτουν αυτοί εναντίον μου δεν ευσταθεί , τότε δεν έχει κανένας το δικαίωμα να με παραδώσει χαριστικά σ' αυτούς . Κάνω προσφυγή στον Καίσαρα » .
44025012	Τότε ο Φήστος , αφού συσκέφτηκε με το συμβούλιο , αποκρίθηκε : « Στον Καίσαρα προσέφυγες , στον Καίσαρα θα πας » .
44025013	Στο μεταξύ , αφού πέρασαν μερικές μέρες , ήρθαν στην Καισάρεια ο βασιλιάς Αγρίππας και η Βερνίκη για να χαιρετήσουν το Φήστο .
44025014	Και καθώς παρέτειναν την παραμονή τους εκεί για περισσότερες μέρες , ο Φήστος εξέθεσε στο βασιλιά την υπόθεση του Παύλου , λέγοντας : « Φεύγοντας ο Φήλιξ άφησε φυλακισμένο εδώ έναν άνθρωπο .
44025015	Γι' αυτόν τον άνθρωπο , όταν έφτασα στα Ιεροσόλυμα , οι αρχιερείς και οι πρεσβύτεροι μου παρουσίασαν ορισμένες κατηγορίες , ζητώντας μου την καταδίκη του .
44025016	Σ' αυτούς απάντησα ότι δεν υπάρχει η συνήθεια στους Ρωμαίους να παραδίνουν χαριστικά κάποιον για θανάτωση , αν πρώτα ο κατηγορούμενος δεν έρθει σε αντιπαράσταση με τους κατηγόρους του και του δοθεί η ευκαιρία να απολογηθεί για το έγκλημα που κατηγορείται .
44025017	Καθώς , λοιπόν , ήρθαν μαζί μου εδώ , χωρίς να αναβάλω καθόλου , κάθισα την άλλη κιόλας μέρα στη δικαστική έδρα και διέταξα να προσαχθεί ο άνθρωπος .
44025018	Για τον οποίο , όμως , όταν παρουσιάστηκαν οι κατήγοροί του , δεν κατέθεσαν καμιά καταγγελία , από εκείνες που εγώ υποπτευόμουν .
44025019	Απλώς είχαν μαζί του μερικές διαφορές για ζητήματα της δικής τους θρησκείας και για κάποιον Ιησού που έχει πεθάνει , και για τον οποίο ο Παύλος ισχυριζόταν ότι ζει !
44025020	Καθόσο , λοιπόν , βρέθηκα εγώ σε αμηχανία σχετικά με την εξέταση του θέματος αυτού , έλεγα αν θα ήθελε να πάει στα Ιεροσόλυμα κι εκεί να δικαστεί γι' αυτά .
44025021	Επειδή όμως ο Παύλος επικαλέστηκε το δικαίωμά του να τεθεί στην κρίση του Σεβαστού , πρόσταξα να συνεχιστεί η κράτησή του , ώσπου να τον στείλω στον Καίσαρα » .
44025022	Τότε ο Αγρίππας είπε στο Φήστο : « Θα ήθελα κι εγώ ο ίδιος να ακούσω αυτόν τον άνθρωπο » . Κι εκείνος του απάντησε : « Αύριο κιόλας θα τον ακούσεις » .
44025023	Την άλλη μέρα , λοιπόν , αφού ήρθαν ο Αγρίππας και η Βερνίκη με θεαματική επιδεικτικότητα , και μπήκαν στην αίθουσα του δικαστηρίου μαζί με τους χιλιάρχους και τους επίσημους άντρες της πόλης , διέταξε ο Φήστος και έφεραν τον Παύλο .
44025024	Είπε τότε ο Φήστος : « Βασιλιά Αγρίππα , κι όλοι εσείς που είστε παρόντες μαζί μας εδώ , βλέπετε μπροστά σας αυτόν για τον οποίο όλος ο ιουδαϊκός πληθυσμός ήρθε και αποτάνθηκε σε μένα , και εδώ και στα Ιεροσόλυμα , φωνάζοντας δυνατά πως δεν πρέπει να αφεθεί αυτός να ζήσει περισσότερο .
44025025	Εγώ όμως , επειδή κατάλαβα πως δεν έχει κάνει τίποτε που να επισύρει την ποινή του θανάτου , κι επειδή κι αυτός ο ίδιος επικαλέστηκε το Σεβαστό , αποφάσισα να τον παραπέμψω .
44025026	Μα δεν έχω να γράψω στον κύριό μου κάτι το εξακριβωμένο γι' αυτόν . Γι' αυτό , τον έφερα μπροστά σε σας και κυρίως μπροστά σε σένα βασιλιά Αγρίππα , έτσι που , αφού γίνει η ανάκριση , να έχω κάτι να γράψω .
44025027	Γιατί φρονώ πως είναι παράλογο να παραπέμπω έναν φυλακισμένο χωρίς να διατυπώνω και τις κατηγορίες που υπάρχουν σε βάρος του » .
44026001	Ο Αγρίππας λοιπόν είπε στον Παύλο : « Σου επιτρέπεται να μιλήσεις για να υπερασπιστείς τον εαυτό σου » . Τότε ο Παύλος εκτείνοντας το χέρι του άρχισε να απολογείται λέγοντας :
44026002	« Θεωρώ τον εαυτό μου μακάριο , βασιλιά Αγρίππα , που θα απολογηθώ μπροστά σε σένα σήμερα , για όλα όσα κατηγορούμαι από τους Ιουδαίους .
44026003	Πολύ περισσότερο μάλιστα , γιατί είσαι γνώστης όλων των ιουδαϊκών εθίμων και ζητημάτων . Γι' αυτό , σε παρακαλώ να με ακούσεις με υπομονή .
44026004	» Λοιπόν , τον τρόπο της ζωής μου από τη νεανική μου ηλικία , όπως τον έζησα από την αρχή ανάμεσα στο λαό μου , στα Ιεροσόλυμα , τον ξέρουν όλοι οι Ιουδαίοι ,
44026005	γνωρίζοντάς με από πριν και μάλιστα από παλιά - αν θέλουν να το ομολογήσουν - ότι έζησα σύμφωνα με την ακριβή διδαχή της θρησκείας μας ως Φαρισαίος .
44026006	Και τώρα βρίσκομαι εδώ και δικάζομαι εξαιτίας της ελπίδας μου στην εκπλήρωση της υπόσχεσης που δόθηκε στους πατέρες μας από το Θεό .
44026007	Σε μια εκπλήρωση , στην οποία και οι δώδεκα φυλές του έθνους μας ελπίζουν να φτάσουν τελικά , λατρεύοντας με αδιάπτωτο ζήλο , νύχτα και μέρα το Θεό . Γι αυτήν την ελπίδα καταγγέλλομαι , βασιλιά Αγρίππα , από τους Ιουδαίους .
44026008	Και γιατί φαίνεται απίστευτο σε μερικούς από σας ότι ο Θεός ανασταίνει νεκρούς ;
44026009	Λοιπόν , κι εγώ ο ίδιος θεώρησα καλό για τον εαυτό μου , πως εναντίον του ονόματος του Ιησού του Ναζωραίου έπρεπε να αντιδράσω με πολλούς τρόπους .
44026010	Πράγμα το οποίο και έκανα στα Ιεροσόλυμα , και πολλούς από τους πιστούς εγώ τους έκλεισα στη φυλακή , έχοντας πάρει την εξουσιοδότηση από τους αρχιερείς . Και για τη θανάτωσή τους έριξα κι εγώ ψήφο καταδικαστική .
44026011	Επίσης και σε όλες τις συναγωγές τούς πίεζα τιμωρώντας τους να βλαστημήσουν . Κι επειδή κυριευόμουν από περισσότερη μανία , τους καταδίωκα ακόμα και στις έξω πόλεις .
44026012	Έτσι , λοιπόν , καθώς πήγαινα στη Δαμασκό με την απαιτούμενη εξουσιοδότηση και έγκριση από τους αρχιερείς ,
44026013	κι ενώ ήταν καταμεσήμερο , είδα , βασιλιά μου , στο δρόμο μας , που έλαμψε γύρω από μένα κι εκείνους που με συνόδευαν ένα φως από τον ουρανό , που ξεπερνούσε τη λαμπρότητα του ήλιου .
44026014	Και καθώς όλοι μας πέσαμε καταγής , άκουσα μια φωνή να απευθύνεται σε μένα και να μου λέει στην εβραϊκή γλώσσα : Σαούλ ! Σαούλ ! Γιατί με καταδιώκεις ; Είναι σκληρό για σένα να κλοτσάς σε καρφιά .
44026015	Ρώτησα τότε εγώ : Ποιος είσαι , Κύριε ; Κι εκείνος μου αποκρίθηκε : « Εγώ είμαι ο Ιησούς , που εσύ καταδιώκεις .
44026016	Σήκω , όμως , και στάσου στα πόδια σου , γιατί φανερώθηκα σε σένα για τούτο το σκοπό : Να σε προσλάβω ως κήρυκα και μάρτυρα γι' αυτά που είδες και για τις μελλοντικές μου αποκαλύψεις σε σένα ,
44026017	ξεχωρίζοντάς σε ανάμεσα από τον Ισραηλιτικό λαό και τους εθνικούς , στους οποίους τώρα σε στέλνω εγώ ,
44026018	για να ανοίξεις τα μάτια τους , ώστε να επιστρέψουν από το σκοτάδι στο φως και από την εξουσία του Σατανά στο Θεό , για να πάρουν έτσι τη συγχώρηση των αμαρτιών τους και μερίδα ανάμεσα στους αγιασμένους μέσω της πίστεως σε μένα .
44026019	» Γι' αυτό , βασιλιά Αγρίππα , δεν αρνήθηκα να υποταχθώ στην ουράνια οπτασία ,
44026020	αλλά αρχίζοντας πρώτα απ' αυτούς που ήταν στη Δαμασκό και στα Ιεροσόλυμα , και κατόπιν σε όλη τη χώρα της Ιουδαίας και στους εθνικούς , κήρυττα να μετανοήσουν και να επιστρέψουν στο Θεό , κάνοντας έργα αντάξια της μετάνοιάς τους .
44026021	Γι' αυτούς τους λόγους με συνέλαβαν οι Ιουδαίοι στο ναό και προσπαθούσαν να με σκοτώσουν .
44026022	Βρίσκοντας όμως βοήθεια από το Θεό έχω μείνει ζωντανός μέχρι την ημέρα τούτη , δίνοντας τη μαρτυρία μου σε μικρούς και σε μεγάλους , χωρίς να λέω τίποτε περισσότερο από εκείνα που οι προφήτες και ο Μωυσής είπαν πως πρόκειται να πραγματοποιηθούν .
44026023	Ότι δηλαδή , ο Χριστός επρόκειτο να πεθάνει και ότι ως ο πρώτος αναστημένος από τους νεκρούς επρόκειτο να αναγγείλει φως στον Ιουδαϊκό λαό και στους εθνικούς » .
44026024	Καθώς , λοιπόν , αυτός τα έλεγε αυτά στην απολογία του , είπε ο Φήστος με δυνατή φωνή : « Είσαι τρελός , Παύλε ! Τα πολλά γράμματα σε τρέλαναν ! » .
44026025	Κι εκείνος απάντησε : « Δεν είμαι τρελός , εξοχότατε Φήστε , αλλά λέω λόγια που πηγή τους έχουν την αλήθεια και τη φρόνηση .
44026026	Και ξέρει βέβαια πολύ καλά για τα πράγματα αυτά ο βασιλιάς προς τον οποίο και μιλάω ξεκάθαρα . Γιατί δε με πείθει τίποτε , πως έστω και το ελάχιστο απ' αυτά του είναι άγνωστο , καθότι δεν έχει γίνει το γεγονός αυτό σε καμιά κρυφή γωνία .
44026027	Πιστεύεις , βασιλιά Αγρίππα , στους προφήτες ; Το ξέρω ότι πιστεύεις » !
44026028	Τότε ο Αγρίππας είπε στον Παύλο : « Με λίγα λόγια πας να με βγάλεις και . . . χριστιανό ! » .
44026029	Κι ο Παύλος απάντησε : « Θα ευχόμουν στο Θεό , με λίγα λόγια ή με περισσότερα , όχι μονάχα εσύ , αλλά και όσοι με ακούν σήμερα , να γινόσασταν ακριβώς όπως είμαι κι εγώ , εκτός από τα δεσμά αυτά » .
44026030	Αφού τα είπε αυτά ο Παύλος , σηκώθηκε ο βασιλιάς , κι ακολούθησε ο ηγεμόνας όπως και η Βερνίκη κι εκείνοι που κάθονταν μαζί τους .
44026031	Και καθώς έφευγαν , συζητούσαν μεταξύ τους λέγοντας : « Τίποτε το αξιόποινο για θανατική καταδίκη ή φυλάκιση δε διαπράττει ο άνθρωπος αυτός » .
44026032	Ο Αγρίππας , μάλιστα , είπε στο Φήστο : « Θα μπορούσε και να αφεθεί ελεύθερος ο άνθρωπος αυτός , αν δεν είχε ζητήσει να προσφύγει στον Καίσαρα » .
44027001	Όταν , λοιπόν , αποφασίστηκε να αποπλεύσουμε για την Ιταλία , παρέδωσαν τον Παύλο και μερικούς άλλους κρατούμενους σ' έναν εκατόνταρχο της αυτοκρατορικής φρουράς , που τον έλεγαν Ιούλιο .
44027002	Κατόπιν επιβιβαστήκαμε σ' ένα πλοίο από το Αδραμύττιο , που επρόκειτο να ταξιδέψει στα μέρη της επαρχίας της Ασίας , και ξεκινήσαμε έχοντας μαζί μας και τον Αρίσταρχο το Μακεδόνα από τη Θεσσαλονίκη .
44027003	Έτσι , την άλλη μέρα αράξαμε στη Σιδώνα , όπου ο Ιούλιος , συμπεριφερόμενος με καλοσύνη στον Παύλο , του επέτρεψε να πάει στους φίλους του για να τον περιποιηθούν .
44027004	Ύστερα αποπλεύσαμε από εκεί , κι επειδή ήταν αντίθετος ο άνεμος , πλεύσαμε παράπλευρα από την Κύπρο .
44027005	Στη συνέχεια , αφού διασχίσαμε το πέλαγος της Κιλικίας και της Παμφυλίας , φτάσαμε στα Μύρα της Λυκίας .
44027006	Εκεί , ο εκατόνταρχος βρήκε ένα πλοίο από την Αλεξάνδρεια που πήγαινε στην Ιταλία και μας επιβίβασε σ' αυτό .
44027007	Πλέοντας , κατόπιν , για αρκετές μέρες πολύ αργά και με κόπο πολύ , φτάσαμε με δυσκολία κοντά στην Κνίδο . Κι επειδή δε μας το επέτρεπε ο άνεμος , πλεύσαμε παράπλευρα από την απανεμιά των ακτών της Κρήτης προς τη μεριά της Σαλμώνης .
44027008	Έτσι , πλέοντας με δυσκολία κοντά από τις ακτές της , φτάσαμε σ' έναν τόπο , που τον έλεγαν Καλοί Λιμένες , κι εκεί κοντά ήταν η πόλη Λασαία .
44027009	Επειδή όμως πέρασε αρκετός χρόνος και ήταν πια επικίνδυνο το ταξίδι , γιατί είχε περάσει κιόλας το φθινόπωρο που ήταν η εποχή της νηστείας , τους συμβούλευε ο Παύλος
44027010	λέγοντάς τους : « Άντρες , προβλέπω ότι η συνέχιση του ταξιδιού θα γίνει με ταλαιπωρία και πολλή ζημιά , όχι μόνο για το φορτίο και το πλοίο , αλλά και για τη ζωή μας » .
44027011	Ο εκατόνταρχος , όμως , εμπιστευόταν πιο πολύ στον κυβερνήτη και στο ναύκληρο παρά σ' αυτά που έλεγε ο Παύλος .
44027012	Κι επειδή το λιμάνι ήταν απρόσφορο για ξεχειμώνιασμα , οι περισσότεροι πήραν την απόφαση να αποπλεύσουν κι από εκεί , μήπως και κατόρθωναν να φτάσουν στο Φοίνικα , ένα λιμάνι της Κρήτης , που βλέπει προς τα νοτιοδυτικά και βορειοδυτικά , για να να περάσουν το χειμώνα εκεί .
44027013	Έτσι , όταν φύσηξε ένας ελαφρός νοτιάς , επειδή νόμισαν πως θα κατάφερναν να πραγματοποιήσουν το σχέδιο τους , σήκωσαν τις άγκυρες και άρχισαν να πλέουν πιο κοντά στις ακτές της Κρήτης .
44027014	Μα λίγο αργότερα , ξέσπασε σ' αυτήν ένας άνεμος δυνατός σαν τυφώνας , αυτός που ονομάζεται Ευρωκλύδων .
44027015	Κι επειδή το πλοίο παρασύρθηκε και δεν μπορούσε να πάει αντίθετα στον άνεμο , εγκαταλείψαμε κάθε προσπάθεια και παρασυρόμασταν από τον άνεμο .
44027016	Και καθώς περάσαμε με ταχύτητα κάτω από το νησάκι που λεγόταν Κλαύδη , μόλις και μετά βίας καταφέραμε να συγκρατήσουμε τη λέμβο ,
44027017	την οποία , αφού την ανέβασαν επάνω , άρχισαν να περιζώνουν το πλοίο με βοηθητικά μέσα . Κι επειδή φοβούνταν να μην πέσουν στη Σύρτη , μάζεψαν το ιστίο κι αφέθηκαν έτσι να παρασύρονται .
44027018	Και την άλλη μέρα , επειδή κινδυνεύαμε άμεσα από τη θαλασσοταραχή , άρχισαν να αδειάζουν το φορτίο στη θάλασσα .
44027019	Και την τρίτη , μέρα , ρίξαμε στη θάλασσα με τα ίδια μας τα χέρια όλο τον εξοπλισμό του πλοίου .
44027020	Και , επειδή για μέρες πολλές δε φαίνονταν ούτε ο ήλιος ούτε τα άστρα και η κακοκαιρία ήταν μεγάλη , έσβηνε πια από μας κάθε ελπίδα να σωθούμε .
44027021	Τότε , κι επειδή δεν είχαν πια καμιά διάθεση για φαγητό , στάθηκε ο Παύλος ανάμεσά τους και είπε : « Άντρες , θα έπρεπε βέβαια να με ακούσετε και να μην αποπλεύσετε από την Κρήτη . Έτσι θα είχατε γλιτώσει την ταλαιπωρία αυτή και τη ζημιά .
44027022	Μα και τώρα σας προτρέπω να ηρεμήσετε ψυχικά , γιατί κανενός σας η ζωή δε θα χαθεί , εκτός από το πλοίο .
44027023	Καθόσο τη νύχτα αυτή παρουσιάστηκε σε μένα ένας άγγελος του Θεού , στον οποίο ανήκω και τον οποίο λατρεύω ,
44027024	και μου είπε : Μη φοβάσαι Παύλε . Στον Καίσαρα οπωσδήποτε πρέπει να παρουσιαστείς . Τώρα λοιπόν , ο Θεός σού έχει χαρίσει όλους αυτούς που συνταξιδεύουν μαζί σου .
44027025	Γι' αυτό το λόγο , άντρες , να ηρεμήσετε ψυχικά , γιατί πιστεύω στο Θεό , ότι θα γίνει έτσι ακριβώς όπως μου έχει αναγγελθεί .
44027026	Έτσι , θα προσαράξουμε οπωσδήποτε σε κάποιο νησί » .
44027027	Όταν , λοιπόν , έφτασε η δέκατη τέταρτη νύχτα , κι ενώ φερόμασταν εδώ κι εκεί μέσα στο Αδριατικό πέλαγος , κοντά στα μεσάνυχτα , άρχισαν οι ναύτες να σχηματίζουν την εντύπωση πως πλησίαζαν σε κάποια στεριά .
44027028	Έκαναν τότε βυθομέτρηση και βρήκαν είκοσι οργιές . Άφησαν να περάσει λίγη ώρα και έκαναν πάλι βυθομέτρηση και βρήκαν δεκαπέντε οργιές .
44027029	Επειδή , λοιπόν , άρχισαν να φοβούνται μην πέσουμε σε σκοπέλους , έριξαν τέσσερις άγκυρες από την πρύμνη και παρακαλούσαν να ξημερώσει .
44027030	Στο μεταξύ , επειδή οι ναύτες επιδίωκαν να φύγουν από το πλοίο και είχαν κατεβάσει τη λέμβο στη θάλασσα με την πρόφαση πως θα έριχναν δήθεν άγκυρα από την πρώρα ,
44027031	είπε ο Παύλος στον εκατόνταρχο και στους στρατιώτες : « Αν δεν παραμείνουν αυτοί στο πλοίο , εσείς δεν μπορείτε να σωθείτε » .
44027032	Τότε οι στρατιώτες έκοψαν τα σκοινιά της λέμβου και την άφησαν να πέσει στη θάλασσα .
44027033	Και καθώς περίμεναν πια να ξημερώσει , ο Παύλος τους πρότρεπε όλους να φάνε κάτι , λέγοντάς τους : « Είναι η δέκατη τέταρτη μέρα σήμερα , που μένετε νηστικοί χωρίς να έχετε φάει τίποτε , περιμένοντας την έκβαση .
44027034	Σας παρακαλώ , λοιπόν , να φάτε κάτι . Γιατί , αυτό είναι αναγκαίο για τη ζωή σας , καθόσο από κανενός σας το κεφάλι δε θα χαθεί ούτε τρίχα » .
44027035	Όταν τα είπε αυτά , πήρε ψωμί και ευχαρίστησε το Θεό μπροστά σε όλους . Κατόπιν , το έκοψε κι άρχισε να τρώει .
44027036	Όλοι τότε βρήκαν τη διάθεσή τους κι έφαγαν κι αυτοί .
44027037	Κι είμασταν στο πλοίο συνολικά διακόσια εβδομήντα έξι άτομα .
44027038	Όταν χόρτασαν από τροφή , άρχισαν να ξαλαφρώνουν το πλοίο πετώντας το σιτάρι στη θάλασσα .
44027039	Κι όταν πια ξημέρωσε , είδαν πως η στεριά ήταν άγνωστη σ' αυτούς . Έβλεπαν όμως έναν κόλπο , που είχε μια αμμουδερή παραλία , και αποφάσισαν , αν μπορούσαν , εκεί να σπρώξουν το πλοίο .
44027040	Έλυσαν , λοιπόν , τις άγκυρες και τις άφησαν να πέσουν στη θάλασσα . Συγχρόνως χαλάρωσαν τα σκοινιά των πηδαλίων , κι αφού σήκωσαν το μπροστινό πανί , άρχισαν να κατευθύνονται με τον άνεμο στο γιαλό .
44027041	Επειδή , όμως , έπεσαν σε μια λωρίδα γης , που χώριζε τη θάλασσα στα δύο , έριξαν έξω το πλοίο , έτσι που η πλώρη μπήχτηκε στην άμμο , ενώ η πρύμνη διαλυόταν από την ορμή των κυμάτων .
44027042	Οι στρατιώτες , λοιπόν , πήραν την απόφαση να σκοτώσουν τους κρατουμένους για να μην τυχόν και δραπετεύσει κανένας απ' αυτούς κολυμπώντας .
44027043	Ο εκατόνταρχος όμως θέλοντας να σώσει τον Παύλο , τους εμπόδισε να εφαρμόσουν την απόφασή τους και παράγγειλε , όσοι ήξεραν να κολυμπούν να ριχτούν πρώτοι στη θάλασσα και να βγουν στη στεριά ,
44027044	και οι υπόλοιποι να βγουν άλλοι πάνω σε σανίδια κι άλλοι πάνω σε άλλα αντικείμενα από το πλοίο . Κι έτσι κατόρθωσαν να βγουν όλοι στη στεριά και να σωθούν .
44028001	Κι όταν πια γλιτώσαμε , τότε μάθαμε πως το νησί ονομάζεται Μάλτα .
44028002	Στο μεταξύ , οι ντόπιοι εκεί μας συμπεριφέρονταν με ασυνήθιστη συμπάθεια . Έτσι , άναψαν φωτιά και μας πήραν μαζί τους όλους εμάς , επειδή πήρε να βρέχει κι έκανε κρύο .
44028003	Καθώς , λοιπόν , ο Παύλος έφτιαξε ένα δέμα από πολλά ξερόκλαδα , και τα έβαλε στη φωτιά , βγήκε εξαιτίας της ζεστασιάς μια οχιά και τυλίχτηκε στο χέρι του .
44028004	Μόλις είδαν οι ντόπιοι το φίδι να κρέμεται από το χέρι του , έλεγαν μεταξύ τους : « Χωρίς άλλο είναι φονιάς ο άνθρωπος αυτός , ο οποίος , αν και γλίτωσε από τη θάλασσα , η θεία δίκη δεν τον άφησε να ζήσει ! » .
44028005	Ο Παύλος , όμως , τίναξε το φίδι στη φωτιά και δεν έπαθε κανένα κακό ,
44028006	ενώ εκείνοι περίμεναν πως θα πρηζόταν ή πως ξαφνικά θα έπεφτε κάτω νεκρός . Καθώς λοιπόν περίμεναν για πολλή ώρα και παρατηρούσαν πως τίποτε το δυσάρεστο δεν του συνέβαινε , άλλαξαν γνώμη κι έλεγαν πως αυτός είναι Θεός !
44028007	Στη γύρω περιοχή του τόπου εκείνου υπήρχαν αγροκτήματα , που ανήκαν στον πρώτο του νησιού , ο οποίος ονομαζόταν Πόπλιος . Αυτός μας δέχτηκε στο σπίτι του και μας φιλοξένησε για τρεις μέρες πολύ φιλικά .
44028008	Στο μεταξύ συνέπεσε τις μέρες εκείνες ο πατέρας του Πόπλιου να είναι άρρωστος στο κρεβάτι με πυρετό και δυσεντερία . Μπήκε λοιπόν ο Παύλος στο δωμάτιό του κι αφού πρώτα προσευχήθηκε , έβαλε κατόπιν τα χέρια του πάνω του και τον γιάτρεψε .
44028009	Ύστερα από το γεγονός αυτό , έρχονταν και θεραπεύονταν και οι υπόλοιποι άρρωστοι του νησιού ,
44028010	οι οποίοι και μας τίμησαν με πολλές εκδηλώσεις , κι όταν φεύγαμε μας πρόσφεραν τα χρειαζούμενα για το ταξίδι μας .
44028011	Ύστερα από τρεις μήνες αποπλεύσαμε με ένα αλεξανδρινό πλοίο , που είχε ξεχειμωνιάσει στο νησί και είχε για έμβλημά του τους Διοσκούρους ,
44028012	και καταπλεύσαμε στις Συρακούσες , όπου μείναμε τρεις μέρες .
44028013	Από εκεί , πλέοντας γύρω από το νησί , φτάσαμε στο Ρήγιο , κι όταν ύστερα από μια μέρα άρχισε να φυσάει νοτιάς , φτάσαμε σε δυο μέρες στους Ποτιόλους .
44028014	Εκεί βρήκαμε αδελφούς και νιώσαμε αληθινή ανακούφιση παρατείνοντας την παραμονή μας μαζί τους εφτά μέρες , και κατόπιν ήρθαμε στη Ρώμη .
44028015	Κι από εκεί οι αδελφοί , όταν άκουσαν για μας , βγήκαν ως την Αγορά του Αππίου και τις Τρεις Ταβέρνες για να μας προϋπαντήσουν , τους οποίους μόλις είδε ο Παύλος ευχαρίστησε το Θεό και αναθάρρησε .
44028016	Όταν φτάσαμε στη Ρώμη , ο εκατόνταρχος παρέδωσε τους κρατουμένους στο στρατοπεδάρχη , αλλά στον Παύλο , κατ' εξαίρεση , επιτράπηκε να μένει μόνος του σε ξεχωριστό κατάλυμμα μαζί με το στρατιώτη που τον φρουρούσε .
44028017	Έτσι , ύστερα από τρεις μέρες , ο Παύλος συγκάλεσε εκεί τους προύχοντες των Ιουδαίων , και όταν συγκεντρώθηκαν τους έλεγε : « Άντρες αδελφοί , χωρίς να έχω κάνει τίποτε εγώ εναντίον του λαού ή των εθίμων των πατέρων μας , με παρέδωσαν δέσμιο από τα Ιεροσόλυμα στα χέρια των Ρωμαίων ,
44028018	οι οποίοι , αφού με ανέκριναν , ήθελαν να με αφήσουν ελεύθερο , γιατί δε βρήκαν να με βαραίνει κανένα έγκλημα που να επισύρει την ποινή του θανάτου .
44028019	Επειδή , όμως , εναντιώνονταν σ' αυτό οι Ιουδαίοι , γι' αυτό αναγκάστηκα να ζητήσω προσφυγή στον Καίσαρα κι όχι γιατί είχα κάτι εναντίον του έθνους μου για να το κατηγορήσω .
44028020	Γι' αυτόν , λοιπόν , το λόγο παρακάλεσα να σας δω και να σας κατατοπίσω , γιατί εξαιτίας της ελπίδας του λαού Ισραήλ είμαι δεμένος με την αλυσίδα αυτή » .
44028021	Τότε εκείνοι του απάντησαν : « Εμείς ούτε γράμματα πήραμε για σένα από την Ιουδαία ούτε κανένας από τους αδελφούς ήρθε να αναγγείλει ή να μας πει κάτι κακό για σένα .
44028022	Θεωρούμε όμως καλό να ακούσουμε από σένα αυτά που πιστεύεις , γιατί πράγματι για την αίρεση αυτή μας είναι γνωστό πως παντού συναντά εναντίωση » .
44028023	Αφού λοιπόν του όρισαν μια συγκεκριμένη μέρα , ήρθαν περισσότεροι στο σπίτι που φιλοξενιόταν , στους οποίους και εξηγούσε τη βασιλεία του Θεού με περισσότερες μαρτυρίες από το νόμο του Μωυσή και τους προφήτες , πασχίζοντας έτσι από το πρωί ως το βράδυ να τους πείσει για τον Ιησού Χριστό .
44028024	Έτσι λοιπόν , άλλοι απ' αυτούς πείθονταν σ' αυτά που έλεγε , κι άλλοι δεν πίστευαν .
44028025	Τελικά , καθώς έφευγαν χωρίς να συμφωνούν μεταξύ τους , ο Παύλος τους τόνισε ένα πράγμα λέγοντάς τους : « Σωστά μίλησε το Πνεύμα το Άγιο στους πατέρες μας μέσω του προφήτη Ησαΐα ,
44028026	λέγοντας : Πήγαινε στο λαό αυτόν και πες του : Με την ακοή σας θα ακούσετε , μα δε θα καταλάβετε , κι έχοντας την όρασή σας θα δείτε , αλλά δε θα αντιληφτείτε .
44028027	Γιατί σκληρύνθηκε η καρδιά του λαού αυτού , και με τ' αυτιά τους βαριάκουσαν , και τα μάτια τους τα σφάλισαν , μήπως και δουν με τα μάτια τους κι ακούσουν με τ' αυτιά τους και καταλάβουν με τη διάνοια τους και επιστρέψουν και τους γιατρέψω .
44028028	Μάθετε , λοιπόν , ότι το σωτήριο αυτό μέσο του Θεού στάλθηκε στους εθνικούς και αυτοί θα ακούσουν » .
44028029	Και μετά που τα είπε αυτά , αναχώρησαν οι Ιουδαίοι έχοντας μεταξύ τους ζωηρή συζήτηση .
44028030	Έμεινε , λοιπόν , ο Παύλος εκεί δύο ολόκληρα χρόνια σε δικό του ενοικιασμένο σπίτι και δεχόταν όλους εκείνους που τον επισκέφτονταν ,
44028031	κηρύττοντάς τους τη βασιλεία του Θεού και διδάσκοντάς τους τα θέματα γύρω από τον Ιησού Χριστό ξεκάθαρα , χωρίς καθόλου να τον εμποδίζουν .
45001001	Εγώ ο Παύλος , δούλος του Ιησού Χριστού , καλεσμένος απόστολος , ξεχωρισμένος για το Ευαγγέλιο του Θεού -
45001002	που το υποσχέθηκε από πριν ο Θεός μέσω των προφητών του στις Αγίες Γραφές ,
45001003	σχετικά με το Γιο του , ο οποίος , παίρνοντας ανθρώπινη φύση , ήρθε στον κόσμο από το γένος του Δαβίδ ,
45001004	καί ο οποίος με την ανάστασή του από τους νεκρούς αποδείχτηκε δυναμικά , χάρη στό Πνεύμα της αγιοσύνης , πως είναι ο Γιος του Θεού . Δηλαδή ο Ιησούς Χριστός ο Κύριός μας ,
45001005	μέσω του οποίου λάβαμε εμείς τη χάρη καί την αποστολική διακονία να κηρύξουμε σε όλα τα έθνη την υπακοή στην πίστη , για τη δόξα του ονόματός του ,
45001006	μεταξύ των οποίων είστε κι εσείς προσκαλεσμένοι του Χριστού -
45001007	προς όλους εσάς τους αγαπητούς του Θεού , που κληθήκατε να είστε άγιοι , εύχομαι η χάρη καί η ειρήνη που πηγάζουν από το Θεό Πατέρα μας και τον Κύριο Ιησού Χριστό να είναι μαζί σας .
45001008	Πρώτα απ' όλα ευχαριστώ , διά του Ιησού Χριστού , το Θεό μου , για όλους εσάς , γιατί η πίστη σας διαλαλείται σε όλο τον κόσμο .
45001009	Μάρτυράς μου είναι ο Θεός , τον οποίο υπηρετώ ολοψυχα στο έργο του Ευαγγελίου του Γιου του , πως σας θυμάμαι αδιάκοπα ,
45001010	παρακαλώντας πάντοτε στις προσευχές μου μήπως με κάποιον τρόπο μού έρθουν επιτέλους βολικά τα πράγματα , με το θέλημα του Θεού , να σας επισκεφθώ .
45001011	Γιατί λαχταρώ πολύ να σας δω για να σας μεταδώσω κάποιο πνευματικό χάρισμα για τη στήριξή σας στην πίστη .
45001012	Κι αυτό βέβαια σημαίνει , πως μαζί με σας θα ενθαρρυνθώ κι εγώ ανάμεσά σας από την πίστη που έχει ο καθένας - τη δική σας και τη δική μου πίστη .
45001013	Και θέλω να το ξέρετε αδελφοί ότι πολλές φορές το έβαλα σκοπό να σας επισκεφθώ , ώστε να συντελέσω και ανάμεσά σας σε κάποια καρποφορία , όπως έγινε και στα υπόλοιπα έθνη , αλλά εμποδίστηκα μέχρι τώρα .
45001014	Διότι έχω το χρέος εγώ να κηρύξω και σε Έλληνες και σε αλλόφυλους , και σε μορφωμένους και σε αμόρφωτους .
45001015	Έτσι , από τη δική μου τη μεριά είμαι πρόθυμος να κηρύξω και σε σας στη Ρώμη .
45001016	Άλλωστε δεν ντρέπομαι για το Ευαγγέλιο του Χριστού , γιατί είναι δύναμη Θεού για σωτηρία στον καθένα που πιστεύει , τόσο για τον Ιουδαίο αρχικά όσο και για τον Έλληνα .
45001017	Γιατί μέσα σ' αυτό αποκαλύπτεται η δικαιοσύνη του Θεού , που από την πίστη ξεκινά και στην πίστη καταλήγει , όπως είναι γραμμένο στη Γραφή : « Ο δικαιωμένος χάρη στην πίστη του , θα ζήσει » .
45001018	Κι οπωσδήποτε η οργή του Θεού ξεσπάει από τον ουρανό εναντίον κάθε ασέβειας και αδικίας των ανθρώπων εκείνων , που , ενώ έχουν στην κατοχή τους την αλήθεια , ζουν στην αδικία .
45001019	Αφού , ό,τι μπορούσε να γίνει γνωστό για το Θεό , είναι ολοφάνερο σ' αυτούς , διότι ο Θεός τούς το φανέρωσε .
45001020	Καθότι οι αόρατες ιδιότητές του , δηλαδή τόσο η παντοτινή δύναμή του όσο και η θεϊκή του υπόσταση , από την αρχή ακόμα της δημιουργίας του κόσμου διακρίνονται καθαρά , καθώς γίνονται αντιληπτές με το νου μέσα στα δημιουργήματα , έτσι που να είναι οι άνθρωποι τελείως αδικαιολόγητοι .
45001021	Γιατί , ενώ διέκριναν το Θεό , δεν τον δόξασαν ούτε και τον ευχαρίστησαν σαν Θεό . Απεναντίας , με τους διαλογισμούς τους απομακρύνθηκαν από την αλήθεια και οδηγήθηκε στο σκοτάδι η ανόητη διάνοιά τους .
45001022	Κι ενώ ισχυρίζονται πως είναι σοφοί , έχουν ξεμωραθεί
45001023	και αντικατέστησαν τη δόξα του αναλλοίωτου Θεού με ομοιώματα που έχουν τη μορφή του φθαρτού ανθρώπου και πουλιών και τετραπόδων ζώων και ερπετών !
45001024	Γι' αυτό και ο Θεός τούς εγκατέλειψε , σύμφωνα με τις επιθυμίες των καρδιών τους , στην ηθική ακαθαρσία , ώστε να ατιμάζουν τα σώματά τους μεταξύ τους ,
45001025	αυτοί που αντικατέστησαν την αλήθεια του Θεού με το ψέμα και σεβάστηκαν και λάτρεψαν τη δημιουργία αντί για το Δημιουργό , ο οποίος είναι ευλογητός για πάντα .
45001026	Ακριβώς γι' αυτό το λόγο τους παράτησε ο Θεός στα αισχρά τους πάθη . Έτσι , οι γυναίκες μετέτρεψαν τη φυσική τους χρήση στην αφύσικη .
45001027	Παρόμοια και οι άντρες παράτησαν τη φυσική χρήση της γυναίκας και , μέσα στο πάθος τους , ξάναψαν μεταξύ τους , διαπράττοντας την αχρειότητα άντρες σε άντρες και εισπράττοντας έτσι για τον εαυτό τους την αμοιβή που τους άρμοζε για την πλάνη τους .
45001028	Έτσι , λοιπόν , καθώς απέφυγαν ενσυνείδητα να ερευνήσουν και να αποκτήσουν μια σαφή γνώση για το Θεό , τους παράτησε ο Θεός στην ακρισία τους , να συνεχίσουν να κάνουν όσα δεν αρμόζουν .
45001029	Τους εγκατέλειψε ξέχειλους με όλη την αδικία τους , την πορνεία τους , την πονηρία τους , την πλεονεξία τους , την κακία τους . Ολόγιομους με φθόνο , φόνο , διένεξη , απάτη , κακοήθεια . Ψιθυριστές ,
45001030	κατάλαλους , εχθρούς του Θεού , αναιδείς , περήφανους , αλαζόνες , επινοητές κακών , ανυπάκοους στους γονείς ,
45001031	επιπόλαιους , ασυνεπείς , άστοργους , πεισματάρηδες , σκληρόκαρδους .
45001032	Οι οποίοι , παρόλο που γνωρίζουν πολύ καλά τη δίκαιη απόφαση του Θεού , πως όσοι τα κάνουν αυτά είναι άξιοι θανατικής καταδίκης , όχι μόνο τα κάνουν , αλλά και εκδηλώνουν την εύνοιά τους σ' εκείνους που τα κάνουν !
45002001	Για τους παραπάνω λόγους , λοιπόν , κι εσύ ακόμα που τους κατακρίνεις , άνθρωπε , - όποιος κι αν είσαι - είσαι αδικαιολόγητος , γιατί όταν καταδικάζεις τον άλλο , στην πραγματικότητα καταδικάζεις τον εαυτό σου , επειδή τα ίδια κάνεις κι εσύ που κατακρίνεις .
45002002	Και ξέρουμε βέβαια ότι η καταδικαστική απόφαση του Θεού γι' αυτούς που κάνουν τέτοια πράγματα στηρίζεται στην αλήθεια .
45002003	Και υπολογίζεις , άνθρωπε , εσύ που κατακρίνεις αυτούς που τα κάνουν αυτά , κι όμως κάνεις τα ίδια , πως με τούτο θα ξεφύγεις την καταδίκη σου από το Θεό ;
45002004	Ή μήπως υποτιμάς τον πλούτο του σε καλοσύνη και ανεκτικότητα και μακροθυμία , χωρίς να συναισθάνεσαι ότι η αγαθότητα του Θεού είναι ο δρόμος που σε οδηγεί στη μετάνοια ;
45002005	Εξαιτίας , όμως , της σκληρότητάς σου και της αμετανόητης καρδιάς σου επισωρεύεις για τον εαυτό σου οργή για την ημέρα που θα ξεσπάσει η οργή και θα εκδηλωθεί η δίκαιη κρίση του Θεού ,
45002006	ο οποίος θα ανταποδώσει στον καθένα σύμφωνα με τα έργα του .
45002007	Έτσι , σ' αυτούς που επιδιώκουν δόξα και τιμή και αφθαρσία , παραμένοντας σταθερά στην πραγματοποίηση καλού έργου , θα δώσει ζωή αιώνια ,
45002008	ενώ σ' εκείνους που , διακατεχόμενοι από εγωιστική φιλοδοξία , αρνούνται να υποταχθούν στην αλήθεια και υποτάσσονται στην αδικία , θα ξεσπάσει θυμός και οργή .
45002009	Θλίψη και στενοχώρια θα βαραίνουν την ψυχή κάθε ανθρώπου που διαπράττει το κακό , τόσο του Ιουδαίου πρώτα όσο και του Έλληνα .
45002010	Απεναντίας , δόξα και τιμή και ειρήνη θα δοθεί στον καθένα που πράττει το καλό , τόσο στον Ιουδαίο πρώτα όσο και στον Έλληνα .
45002011	Γιατί ο Θεός δεν κάνει προσωποληψία .
45002012	Έτσι λοιπόν , όσοι αμάρτησαν χωρίς να έχουν το νόμο , θα χαθούν επίσης χωρίς το νόμο . Κι όσοι αμάρτησαν έχοντας το νόμο , με βάση το νόμο θα κριθούν -
45002013	καθότι δίκαιοι μπροστά στο Θεό δεν είναι οι ακροατές του νόμου , αλλά οι τηρητές του νόμου θα δικαιωθούν .
45002014	Γιατί , βέβαια , όταν οι εθνικοί , που δεν έχουν το νόμο , κάνουν από φυσική παρόρμηση αυτά που λέει ο νόμος , τότε , παρόλο που δεν έχουν αυτοί το νόμο , εντούτοις μέσα τους υπάρχει νόμος έμφυτος .
45002015	Κι αυτοί δείχνουν την ενέργεια του νόμου γραμμένη μέσα στις καρδιές τους , πράγμα που το επιβεβαιώνει και η συνείδησή τους και οι αλληλοσυγκρουόμενοι λογισμοί τους , που είτε τους κατηγορούν είτε απολογούνται -
45002016	την ημέρα που θα κρίνει ο Θεός , μέσω του Ιησού Χριστού , τα μυστικά των ανθρώπων , σύμφωνα με το Ευαγγέλιο που σας κηρύττω .
45002017	Εσύ , για παράδειγμα , έχεις το διακριτικό όνομα Ιουδαίος και επαναπαύεσαι στο νόμο , και καυχιέσαι πως ανήκεις στο Θεό ,
45002018	και ότι ξέρεις το θέλημά του , κι ακόμα πως εξετάζεις και διακρίνεις τα καλά από τα κακά , διδασκόμενος από το νόμο .
45002019	Έτσι , έχεις πείσει τον εαυτό σου ότι είσαι οδηγός τυφλών , φως γι' αυτούς που είναι στο σκοτάδι ,
45002020	παιδαγωγός ανοήτων , δάσκαλος νηπίων , και πως έχεις εκπαιδευτεί με τη γνώση και την αλήθεια του νόμου .
45002021	Εσύ , λοιπόν , που διδάσκεις τον άλλο , τον εαυτό σου δε διδάσκεις ; Εσύ που κηρύττεις να μην κλέβουν , κλέβεις ;
45002022	Εσύ που λες να μη μοιχεύουν , μοιχεύεις ; Εσύ που σιχαίνεσαι τα είδωλα , ιδιοποιείσαι και λατρεύεις τα είδωλα ;
45002023	Εσύ που καυχιέσαι για το νόμο , αμαυρώνεις το όνομα του Θεού με την παράβαση του νόμου ;
45002024	Γιατί , « εξαιτίας σας το όνομα του Θεού δυσφημίζεται ανάμεσα στους εθνικούς » , όπως λέει η Γραφή .
45002025	Και όσο για την περιτομή , ωφελεί , βέβαια , αν κατορθώνεις να τηρείς το νόμο . Αν όμως είσαι παραβάτης του νόμου , τότε η περιτομή σου είναι σαν να μην έχει γίνει .
45002026	Επομένως , κι όταν ένας απερίτμητος τηρεί τις απαιτήσεις του νόμου , δε θα θεωρηθεί κι αυτός ο απερίτμητος σαν να έχει κάνει περιτομή ;
45002027	Κι έτσι , τηρώντας το νόμο αυτός που δεν έχει κάνει σωματική περιτομή , θα κρίνει εσένα που έχοντας γραπτό το νόμο , κι ενώ έχεις κάνει περιτομή , είσαι παραβάτης του νόμου .
45002028	Γιατί , πραγματικός Ιουδαίος δεν είναι αυτός που παρουσιάζεται σαν Ιουδαίος , ούτε και πραγματική περιτομή αυτή που γίνεται εξωτερικά στη σάρκα .
45002029	Αντίθετα , πραγματικός Ιουδαίος είναι εκείνος που εσωτερικά ανήκει στο Θεό κι έχει περιτμηθεί στην καρδιά του πνευματικά , όχι τυπικά , του οποίου η αναγνώριση δεν προέρχεται από ανθρώπους , αλλά από το Θεό .
45003001	Τότε , λοιπόν , ποια είναι η υπεροχή του Ιουδαίου και ποια η ωφέλεια της περιτομής ;
45003002	Πολύ μεγάλη από κάθε άποψη . Και πρώτα απ' όλα γιατί σ' αυτούς ο Θεός εμπιστεύθηκε την αποκάλυψη του θελήματός του .
45003003	Τι κι αν απίστησαν μερικοί ; Μήπως η δική τους απιστία θα καταργήσει την αξιοπιστία του Θεού ;
45003004	Όχι βέβαια ! Αντίθετα , ο Θεός αποδείχνεται τελικά αληθινός και κάθε άνθρωπος διαψεύδεται , όπως λέει η Γραφή : « Έτσι που πράγματι να επαληθευτούν τα λόγια σου και να νικήσεις , όταν γίνεσαι αντικείμενο κριτικής » .
45003005	Αλλά αν η δική μας αδικία αποδείχνει τη δικαιοσύνη του Θεού , τι συμπέρασμα θα βγάλουμε ; Μην είναι τάχα άδικος ο Θεός - σύμφωνα με τον ανθρώπινο τρόπο σκέψης το λέω - που οργίζεται εναντίον μας ;
45003006	Όχι βέβαια ! Γιατί , πώς αλλιώς θα κρίνει ο Θεός τον κόσμο ;
45003007	Μπορεί μήπως να πει κανείς : « Αν με τη δική μου διάψευση φάνηκε πιο έντονα η αλήθεια του Θεού , με αποτέλεσμα να δοξαστεί εκείνος , τότε γιατί κρίνομαι πια σαν αμαρτωλός ; » .
45003008	Και μπορούμε μήπως - όπως μας συκοφαντούν και όπως ισχυρίζονται μερικοί πως διδάσκουμε - να λέμε : « Ας κάνουμε τα κακά για να φανούν τα καλά ; » . Αυτών που τα λένε αυτά , η δίκαιη καταδίκη τους είναι σίγουρη .
45003009	Τότε λοιπόν ; Υπερέχουμε εμείς οι Ιουδαίοι ; Καθόλου ! Γιατί αποδείξαμε με επιχειρήματα πιο πάνω πως τόσο οι Ιουδαίοι όσο και οι Έλληνες βρίσκονται όλοι κάτω από τη δύναμη της αμαρτίας ,
45003010	όπως ακριβώς το λέει η Γραφή : « Δεν υπάρχει δίκαιος ! Δεν υπάρχει ούτε ένας !
45003011	Δεν υπάρχει κανένας συνετός ! Δεν υπάρχει κανένας που να εκζητάει το Θεό !
45003012	Όλοι παραστράτησαν ! Όλοι χωρίς εξαίρεση έξαχρειώθηκαν ! Δεν υπάρχει κανένας που να κάνει το καλό . Δεν υπάρχει ούτε ένας !
45003013	Τάφος ανοιχτός είναι ο λάρυγγάς τους . Ανέκαθεν εξαπατούσαν με τη γλώσσα τους ! Θανατηφόρων φιδιών δηλητήριο κρύβεται στα χείλη τους !
45003014	Το στόμα τους είναι γεμάτο κατάρα και πίκρα .
45003015	Γρήγορα είναι τα πόδια τους σαν τρέχουν για να χύσουν αίμα !
45003016	Συντρίμμια και δυστυχία αφήνουν στο διάβα τους .
45003017	Και το δρόμο της ειρήνης δεν τον έμαθαν ποτέ !
45003018	Φόβος Θεού δεν ορθώνεται μπροστά στα μάτια τους ! »
45003019	Ξέρουμε βέβαια πως όσα λέει ο νόμος , τα λέει σ' εκείνους που ζουν κάτω από το νόμο , έτσι ώστε να αποστομωθούν όλοι , κι όλος ο κόσμος να είναι υπόδικος στο Θεό .
45003020	Γιατί με έργα νόμου δε θα δικαιωθεί κανένας ενώπιόν του , επειδή με το νόμο γίνεται μόνο γνωστή η ύπαρξη της αμαρτίας .
45003021	Τώρα , όμως , η δικαιοσύνη του Θεού έχει φανερωθεί ανεξάρτητα από το νόμο , γεγονός που επιβεβαιώνεται από το νόμο και τους προφήτες .
45003022	Και η δικαιοσύνη αυτή του Θεού , που σαν βάση της έχει την πίστη στον Ιησού Χριστό , προσφέρεται σε όλους τους ανθρώπους και εφαρμόζεται πάνω σε όλους εκείνους που πιστεύουν , χωρίς καμιά διάκριση .
45003023	Γιατί όλοι αμάρτησαν και στερούνται τη δόξα του Θεού .
45003024	Έτσι , η δικαίωσή τους γίνεται δωρεάν με τη δική του χάρη , μέσω του απολυτρωτικού έργου του Ιησού Χριστού ,
45003025	τον οποίο όρισε ο Θεός να γίνει , δια της πίστεως , το μέσο εξιλέωσης με το ίδιο του το αίμα , και να φανεί έτσι η δικαιοσύνη του και για τα αμαρτήματα του παρελθόντος , τα οποία παραβλέφθηκαν
45003026	χάρη στην επιείκεια του Θεού . Για να φανεί έτσι η δικαιοσύνη του στη δική μας τωρινή εποχή , ώστε να αποδειχτεί πως είναι δίκαιος και δικαιώνει όποιον πιστεύει στον Ιησού .
45003027	Πού είναι λοιπόν το καύχημά μας ; Αποκλείστηκε ! Με βάση ποιο νόμο ; Των έργων ; Όχι , αλλά με βάση το νόμο της πίστης .
45003028	Καταλήγουμε λοιπόν στο λογικό συμπέρασμα ότι ο άνθρωπος δικαιώνεται με την πίστη χωρίς τα έργα του νόμου .
45003029	Ή μήπως ο Θεός είναι μονάχα των Ιουδαίων ; Δεν είναι μήπως και των εθνικών ; Ναι , είναι και των εθνικών .
45003030	Αφού ένας είναι ο Θεός , ο οποίος και θα δικαιώσει εκείνον που περιτμήθηκε επειδή πίστευε , και τον απερίτμητο πάλι χάρη στην πίστη του .
45003031	Καταργούμε , λοιπόν , το νόμο με την πίστη ; Όχι βέβαια ! Αντίθετα , το ρόλο του νόμου καθορίζουμε .
45004001	Τι θα πούμε λοιπόν ; Ότι ο Αβραάμ ο πατέρας μας βρήκε τη δικαίωσή του χάρη σε έργα της σάρκας ;
45004002	Γιατί αν ο Αβραάμ δικαιώθηκε χάρη στα έργα , τότε έχει λόγο να καυχιέται , αυτό όμως δεν ισχύει για το Θεό .
45004003	Διότι , τι λέει η Γραφή ; « Πίστεψε ο Αβραάμ στο Θεό , κι ήταν αυτό που υπολογίστηκε για τη δικαίωσή του » .
45004004	Σ' εκείνον όμως που εργάζεται , ο μισθός του δε λογαριάζεται σαν χάρη , αλλά σαν υποχρέωση .
45004005	Αντίθετα , σ' εκείνον που δεν εργάζεται για τη σωτηρία του , αλλά πιστεύει σ' αυτόν που δικαιώνει τον ασεβή , η πίστη του λογαριάζεται σαν βάση για τη δικαίωσή του ,
45004006	όπως ακριβώς διατυπώνει και ο Δαβίδ το μακαρισμό του ανθρώπου , στον οποίο ο Θεός λογαριάζει τη δικαίωση χωρίς να λαβαίνει σαν βάση τα έργα :
45004007	« Μακάριοι εκείνοι που τους συγχωρήθηκαν οι παρανομίες τους και που σκεπάστηκαν οι αμαρτίες τους !
45004008	Μακάριος ο άνθρωπος εκείνος , στον οποίο είναι σίγουρο πως ο Κύριος δε θα του καταλογίσει αμαρτία ! » .
45004009	Ο μακαρισμός , λοιπόν , αυτός , για ποιους ειπώθηκε ; Για τους περιτμημένους ή και για τους απερίτμητους επίσης ; Γιατί λέμε πως για τον Αβραάμ υπολογίστηκε η πίστη του σαν βάση για τη δικαίωσή του .
45004010	Πώς λοιπόν του υπολογίστηκε ; Όταν ήταν πια περιτμημένος ή όσο ήταν ακόμα απερίτμητος ; Όχι μετά που περιτμήθηκε αλλά τότε που ήταν ακόμα απερίτμητος .
45004011	Κατόπιν περιτμήθηκε σαν σημάδι επισφράγισης της δικαίωσής του χάρη στην πίστη που είχε , όταν ακόμα ήταν απερίτμητος , έτσι που να είναι αυτός πια ο πατέρας όλων εκείνων που πιστεύουν , ενώ είναι απερίτμητοι , ώστε να λογαριαστεί και σ' αυτούς η πίστη σαν βάση για τη δικαίωσή τους .
45004012	Και βέβαια , είναι πατέρας και των περιτμημένων εκείνων που δεν αρκούνται απλώς στη σωματική περιτομή που έχουν κάνει , αλλά βαδίζουν στα ίχνη της πίστεως που είχε ο πατέρας μας ο Αβραάμ , όταν ακόμα ήταν απερίτμητος .
45004013	Κι ασφαλώς η υπόσχεση πως αυτός θα γίνει ο κληρονόμος του κόσμου , δε δόθηκε στον Αβραάμ ή στους απογόνους του με βάση το νόμο , αλλά με βάση τη δικαίωση δια της πίστεως .
45004014	Αν , λοιπόν , κληρονόμοι είναι εκείνοι που έχουν το νόμο , τότε έχει χάσει η πίστη το περιεχόμενό της κι έχει καταργηθεί η υπόσχεση .
45004015	Γιατί ο νόμος έχει σαν αποτέλεσμα την τιμωρία , διότι όπου δεν υπάρχει νόμος , δεν υπάρχει ούτε παράβαση .
45004016	Γι' αυτό η υπόσχεση της δικαίωσης είχε σαν αφετηρία την πίστη , για να χορηγηθεί σαν χάρη , ώστε να είναι σίγουρη η ισχύς της σε όλους τους απογόνους , όχι μονάχα σ' εκείνους που τους έχει δοθεί ο νόμος αλλά και σε όσους έχουν την πίστη του Αβραάμ , ο οποίος είναι πατέρας όλων μας , -
45004017	όπως άλλωστε λέει η Γραφή : « Σ' έχω καταστήσει πατέρα πολλών εθνών » - απέναντι στο Θεό , που δίνει ζωή στους νεκρούς και με το κάλεσμά του φέρνει τα ανύπαρκτα στην ύπαρξη !
45004018	Ο οποίος , παρόλο που φυσιολογικά δεν υπήρχε καμιά ελπίδα , εντούτοις πίστεψε με την ελπίδα πως θα γινόταν πατέρας πολλών εθνών σύμφωνα με την προφητική υπόσχεση : « Το ίδιο αμέτρητοι θα είναι οι απόγονοί σου » .
45004019	Κι επειδή δεν είχε ατονίσει η πίστη του , δεν έλαβε υπόψη του τη φυσική κατάσταση του σώματός του , που ήταν νεκρωμένο πια - αφού ήταν κιόλας εκατό χρόνων περίπου - κι ούτε τη νέκρωση της μήτρας της Σάρρας .
45004020	Έτσι , λοιπόν , δε δυσπίστησε στην υπόσχεση του Θεού , αλλά απεναντίας δυνάμωσε στην πίστη και απέδωσε δόξα στο Θεό ,
45004021	έχοντας απόλυτη βεβαιότητα πως εκείνο που υποσχέθηκε έχει τη δύναμη και να το πραγματοποιήσει επίσης .
45004022	Γι' αυτό και η πίστη του αυτή λογαριάστηκε σαν βάση της δικαίωσής του .
45004023	Και το ότι « η πίστη του λογαριάστηκε σαν βάση για τη δικαίωσή του » , δε γράφτηκε μονάχα γι' αυτόν , αλλά και για μας . Γιατί και για μας πρόκειται να λογαριαστεί .
45004024	Για μας δηλαδή που στηρίζουμε την πίστη μας σ' εκείνον που ανέστησε από τους νεκρούς τον Ιησού , τον Κύριό μας ,
45004025	ο οποίος παραδόθηκε σε θάνατο για τα παραπτώματά μας και αναστήθηκε για τη δικαίωσή μας .
45005001	Έτσι λοιπόν , αφού δικαιωθήκαμε με βάση την πίστη , έχουμε αποκτήσει ειρήνη με το Θεό μέσω του Κυρίου μας Ιησού Χριστού ,
45005002	μέσω του οποίου και με βάση την πίστη , έχουμε αποκτήσει επίσης και το δικαίωμα εισόδου στη χάρη τούτη , στην οποία στεκόμαστε και για την οποία εκφράζουμε την ικανοποίησή μας με την ελπίδα μας στραμμένη στη δόξα του Θεού .
45005003	Κι όχι μόνο αυτό , αλλά εκφράζουμε επί πλέον την ικανοποίησή μας μέσα στις θλίψεις μας , γιατί ξερουμε πως η θλίψη καλλιεργεί την υπομονή ,
45005004	και η υπομονή την επιβεβαίωση , και η επιβεβαίωση την ελπίδα .
45005005	Και βέβαια η ελπίδα δεν ντροπιάζει , γιατί η αγάπη του Θεού ξεχειλίζει στις καρδιές μας με την ενέργεια του Πνεύματος του Αγίου που μας δόθηκε .
45005006	Επειδή πράγματι ο Χριστός , ενώ εμείς είμασταν ακόμα ηθικά άρρωστοι , πέθανε στον καθορισμένο καιρό για λογαριασμό των ασεβών .
45005007	Και για έναν δίκαιο βέβαια , μόλις και μετά βίας θα βρισκόταν κάποιος να πεθάνει , επειδή για τον καλό τολμά ενδεχομένως κανείς να πεθάνει .
45005008	Ο Θεός όμως εκδηλώνει το είδος της δικής του αγάπης σ' εμάς , γιατί , ενώ ακόμα εμείς είμασταν αμαρτωλοί , ο Χριστός πέθανε για μας .
45005009	Πολύ περισσότερο , λοιπόν , τώρα που δικαιωθήκαμε με το αίμα του , θα γλιτώσουμε μέσω αυτού από την οργή .
45005010	Γιατί , αν εχθροί καθώς είμασταν του Θεού συμφιλιωθήκαμε μαζί του χάρη στο θάνατο του Γιου του , πολύ περισσότερο , αφού συμφιλιωθήκαμε , θα σωθούμε χάρη στη ζωή του .
45005011	Κι όχι μονάχα αυτό , αλλά εκφράζουμε κιόλας την ικανοποίησή μας που ανήκουμε στο Θεό μέσω του Κυρίου μας Ιησού Χριστού , χάρη στον οποίο λάβαμε τώρα τη συμφιλίωση .
45005012	Επομένως , όπως ακριβώς η αμαρτία μπήκε στον κόσμο εξαιτίας ενός ανθρώπου και εξαιτίας της αμαρτίας ο θάνατος , έτσι ακριβώς και ο θάνατος πέρασε σε όλους τους ανθρώπους , καθόσο όλοι αμάρτησαν .
45005013	( Γιατί και μέχρι να δοθεί ο νόμος , η αμαρτία υπήρχε στον κόσμο , αλλά η αμαρτία δεν καταλογίζεται όσο δεν υπάρχει νόμος .
45005014	Ο θάνατος όμως κυριάρχησε από τον Αδάμ ως το Μωυσή και σ' εκείνους που δεν αμάρτησαν παρόμοια με τη συγκεκριμένη παράβαση του Αδάμ , ο οποίος αποτελεί σκιαγραφία του μέλλοντος .
45005015	Όμως με την απονομή της χάρης δε συμβαίνει το ίδιο που συμβαίνει με το παράπτωμα . Γιατί , αν εξαιτίας του παραπτώματος του ενός ανθρώπου πέθαναν οι πολλοί , πολύ περισσότερο η παροχή της χάρης του Θεού και της δωρεάς του που εξασφαλίστηκε χάρη στον έναν άνθρωπο , τον Ιησού Χριστό , υπήρξε υπεραρκετή στους πολλούς .
45005016	Και δε χορηγήθηκε η χάρη σαν να είχε αμαρτήσει μόνο ένας , γιατί βέβαια η αμαρτία που ξεκίνησε από τον έναν κατέληξε στη γενική καταδίκη , ενώ η χάρη οδήγησε από τα παραπτώματα των πολλών στη δικαίωση .
45005017	Κι αν μέσω του παραπτώματος του ενός κυριάρχησε ο θάνατος εξαιτίας του ενός , πολύ περισσότερο αυτοί που παίρνουν άφθονη την παροχή της χάρης και του δώρου της δικαίωσης , θα βασιλέψουν στη ζωή , χάρη στο μοναδικό Ιησού Χριστό . )
45005018	Άρα λοιπόν , όπως το ένα παράπτωμα έγινε αιτία καταδίκης όλων των ανθρώπων , έτσι και το μοναδικό έργο της δικαίωσης έγινε αιτία προσφοράς της δικαίωσης σε όλους τους ανθρώπους για να ζήσουν .
45005019	Γιατί , όπως ακριβώς εξαιτίας της παρακοής του ενός ανθρώπου έγιναν αμαρτωλοί οι πολλοί , έτσι και χάρη στην υπακοή του ενός , θα γίνουν δίκαιοι οι πολλοί .
45005020	Κι ο νόμος παρεμβλήθηκε με σκοπό να φανεί σε όλη την έκτασή του το παράπτωμα . Κι όπου φάνηκε το μέγεθος της αμαρτίας , εκεί αποδείχτηκε η υπερεπάρκεια της χάρης ,
45005021	έτσι ώστε , όπως ακριβώς βασίλεψε η αμαρτία επιφέροντας το θάνατο , έτσι να βασιλέψει και η χάρη προσφέροντας τη δικαίωση , που καταλήγει σε ζωή αιώνια μέσω του Ιησού Χριστού του Κυρίου μας .
45006001	Τι συμπέρασμα , λοιπόν , θα βγάλουμε ; Να εξακολουθήσουμε να αμαρτάνουμε για να μας δοθεί περισσότερη χάρη ;
45006002	Όχι βέβαια ! Εμείς που πεθάναμε απέναντι στην αμαρτία , πώς θα ζήσουμε πια μέσα σ' αυτήν ;
45006003	Ή μήπως δεν ξέρετε πως όσοι βαφτιστήκαμε στ' όνομα του Ιησού Χριστού , βαφτιστήκαμε στο θάνατό του ;
45006004	Με το βάφτισμα , λοιπόν , θαφτήκαμε μαζί του στο θάνατο , έτσι που , όπως ακριβώς αναστήθηκε ο Χριστός από τους νεκρούς χάρη στο μεγαλείο του Πατέρα , έτσι να ζήσουμε κι εμείς μια καινούργια ζωή .
45006005	Γιατί αν έχουμε εξομοιωθεί μαζί του στη φύση του θανάτου του , τότε θα εξομοιωθούμε μαζί του και στη φύση της ανάστασής του ,
45006006	αφού το ξέρουμε καλά , πως η παλιά μας φύση σταυρώθηκε μαζί του , έτσι που να καταργηθεί η παλιά αυτή αμαρτωλή φύση για να μην είμαστε πια δούλοι της αμαρτίας .
45006007	Γιατί βέβαια , ο νεκρός είναι απαλλαγμένος από την εξουσία της αμαρτίας .
45006008	Κι αν πεθάναμε μαζί με τον Χριστό , πιστεύουμε ότι θα ζήσουμε επίσης μαζί του ,
45006009	αφού γνωρίζουμε πως ο Χριστός , ο οποίος αναστήθηκε από τους νεκρούς , δεν πεθαίνει πια . Ο θάνατος απ' εδώ κι ύστερα δεν τον κυριεύει πια .
45006010	Γιατί , επειδή ακριβώς πέθανε για την αμαρτία , πέθανε μια για πάντα , κι επειδή ακριβώς ζει , ζει για το Θεό .
45006011	Έτσι κι εσείς , να θεωρείτε τους εαυτούς σας ότι είστε νεκροί για την αμαρτία και ότι ζείτε πια για το Θεό , χάρη στον Ιησού Χριστό , τον Κύριό μας .
45006012	Ας μη βασιλεύει , λοιπόν , η αμαρτία στο θνητό σας σώμα , ώστε να υπακούτε σ' αυτήν σύμφωνα με τις επιθυμίες του σώματος .
45006013	Ούτε να παραδίνετε τα μέλη του σώματός σας σαν όργανα αδικίας στην αμαρτία , αλλά παραδώστε τους εαυτούς σας στο Θεό , καθώς είστε αναστημένοι από τους νεκρούς , και τα μέλη σας σαν όργανα δικαιοσύνης για το Θεό .
45006014	Γιατί η αμαρτία δε θα σας κυριέψει , μια και δε ζείτε πια κάτω από το νόμο αλλά κάτω από τη χάρη .
45006015	Αλλά τι σημαίνει αυτό ; Θα αμαρτήσουμε μήπως επειδή δε ζούμε κάτω από το νόμο , αλλά κάτω από τη χάρη ; Όχι βέβαια !
45006016	Δεν ξέρετε ότι σε όποιον παραδίνετε τους εαυτούς σας σαν δούλους , με συνέπεια να τον υπακούτε , είστε δούλοι εκείνου στον οποίο υπακούτε ; Ή θα είστε δούλοι της αμαρτίας , με κατάληξη το θάνατο , ή θα υπακούτε στο Θεό , με κατάληξη τη δικαίωση .
45006017	Μεγάλη όμως η χάρη του Θεού ! Γιατί ήσασταν κάποτε δούλοι της αμαρτίας , μα υπακούσατε με όλη την καρδιά σας στο είδος της διδαχής στην οποία προσχωρήσατε .
45006018	Κι έτσι , αφού ελευθερωθήκατε από την αμαρτία , γίνατε δούλοι της δικαιοσύνης .
45006019	( Χρησιμοποιώ ανθρώπινες παρομοιώσεις εξαιτίας της φυσικής σας αδυναμίας ) . Ακριβώς , λοιπόν , όπως υποδουλώσατε κάποτε τα μέλη σας στην ανηθικότητα και στην παρανομία , με συνέπεια να ζείτε μέσα στην παρανομία , έτσι υποδουλώστε τώρα τα μέλη σας στη δικαιοσύνη για να ζείτε άγια .
45006020	Γιατί , βέβαια , όσο ήσασταν δούλοι της αμαρτίας , δε δεσμευόσασταν από τη δικαιοσύνη .
45006021	Αλλά ποιο ήταν το όφελός σας τότε κάνοντας εκείνα , για τα οποία τώρα ντρέπεστε ; Γιατί βέβαια , η κατάληξη εκείνων είναι θάνατος !
45006022	Τώρα όμως που απελευθερωθήκατε από την αμαρτία και υποταχθήκατε στο Θεό , έχετε τον καρπό σας , που φέρνει αγιασμό και καταλήγει σε ζωή αιώνια .
45006023	Γιατί πράγματι , ο μισθός της αμαρτίας είναι θάνατος , ενώ η παροχή χάρης από το Θεό είναι ζωή αιώνια , χάρη στον Χριστό Ιησού , τον Κύριό μας .
45007001	Ή μήπως αγνοείτε το γεγονός αδελφοί - γιατί μιλώ σε ανθρώπους που γνωρίζουν το νόμο - ότι ο νόμος έχει ισχύ πάνω στον άνθρωπο για όσον καιρό ζει ;
45007002	Η παντρεμένη γυναίκα , για παράδειγμα , είναι από το νόμο δεσμευμένη με τον άντρα της όσο είναι αυτός στη ζωή . Αν όμως πεθάνει ο άντρας , τότε ο δεσμός της με τον άντρα της , που της επέβαλε ο νόμος , παύει πια να ισχύει .
45007003	Άρα λοιπόν , μοιχαλίδα θα γίνει αν ενόσω ζει ο άντρας της γίνει γυναίκα άλλου άντρα . Αν όμως πεθάνει ο άντρας της , τότε πια είναι ελεύθερη από το νόμο , ώστε να μην είναι μοιχαλίδα , αν παντρευτεί άλλον άντρα .
45007004	Επομένως αδελφοί μου , χάρη στο σωματικό θάνατο του Χριστού έχετε κι εσείς υποστεί το θάνατο που απαιτούσε ο νόμος , για να ανήκετε πια σε άλλον , σ' αυτόν δηλαδή που αναστήθηκε από τους νεκρούς , έτσι που να καρποφορήσουμε για το Θεό .
45007005	Γιατί όταν ζούσαμε τη σαρκική ζωή , τα βλαβερά αποτελέσματα των αμαρτιών , που αποκαλύπτονταν χάρη στο νόμο , δρούσαν μέσα στα μέλη μας με αποτέλεσμα να παράγουν καρπούς θανατηφόρους .
45007006	Τώρα όμως απαλλαχτήκαμε από την τιμωρία που απαιτούσε ο νόμος , στην κυριαρχία του οποίου είμασταν , αφού έχουμε κιόλας πεθάνει , ώστε να δουλεύουμε πια σύμφωνα με τη νέα ζωή του Πνεύματος , και όχι σύμφωνα με τον παλιό τύπο του γράμματος του νόμου .
45007007	Τι θα συμπεράνουμε λοιπόν ; Ότι ο νόμος είναι αμαρτία ; Όχι βέβαια ! Την αμαρτία όμως δεν την διέκρινα παρά μονάχα χάρη στο νόμο . Για παράδειγμα , δε θα ήξερα ότι η επιθυμία είναι αμαρτία , αν ο νόμος δεν έλεγε : « Μην επιθυμήσεις » .
45007008	Αφορμή , λοιπόν , πήρε η αμαρτία από την εντολή αυτή κι έκανε να αναφανεί μέσα μου κάθε είδους επιθυμία , γιατί χωρίς το νόμο η αμαρτία δε εκδηλώνει την ύπαρξή της .
45007009	Κι εγώ ζούσα κάποτε χωρίς νόμο . Όταν όμως ήρθε η εντολή , η αμαρτία έκανε την εμφάνισή της ζωντανή
45007010	κι εγώ διαπίστωσα πως ήμουν κιόλας πεθαμένος ! Κι έτσι , συνέβη η εντολή που δόθηκε για ζωή , αυτή η ίδια να μου αποκαλύψει πως ήμουν πεθαμένος !
45007011	καθότι η αμαρτία παίρνοντας αφορμή από την εντολή , μου έδειξε μέσω αυτής ότι με εξαπάτησε και μέσω αυτής , επίσης , μου έδειξε ότι με θανάτωσε !
45007012	Επομένως , ο νόμος είναι πράγματι άγιος , και η εντολή άγια και δίκαιη και καλή .
45007013	Μα τότε ; Το καλό μεταβλήθηκε σε μέσο θανάτωσής μου ; Όχι βέβαια ! Αλλά δόθηκε , ώστε μέσω του καλού η αμαρτία να αποκαλυφτεί πως είναι αμαρτία που προκαλεί το θάνατο , έτσι ώστε μέσω της εντολής να γίνει φανερή η υπερβολική απατηλότητα της αμαρτίας .
45007014	Γιατί ξέρουμε , βέβαια , πως ο νόμος είναι πνευματικός , ενώ εγώ είμαι σαρκικός , πουλημένος σκλάβος στην κυριότητα της αμαρτίας .
45007015	Έτσι , λοιπόν , δε συνειδητοποιώ το αποτέλεσμα που πετυχαίνω , γιατί δεν κάνω εκείνο που θέλω , αλλά κάνω εκείνο το οποίο απεχθάνομαι .
45007016	Αν λοιπόν κάνω εκείνο που απεχθάνομαι , σημαίνει πως παραδέχομαι ότι ο νόμος είναι καλός .
45007017	Έτσι , ανακαλύπτω τώρα πως το κακό αυτό αποτέλεσμα δεν το πραγματοποιώ εγώ , αλλά η αμαρτία που φωλιάζει μέσα μου .
45007018	Διότι ξέρω πια ότι δεν κατοικεί μέσα μου , δηλαδή στη φύση μου κάτι καλό , γιατί , ενώ υπάρχει πάντα η θέληση , όμως τη δύναμη να πραγματοποιήσω το καλό δεν τη βρίσκω ,
45007019	δεδομένου ότι δεν κάνω το καλό που θέλω , αλλά το κακό που δε θέλω , αυτό πράττω .
45007020	Αφού , όμως , κάνω κάτι το οποίο εγώ δεν το θέλω , σημαίνει πως το πραγματοποιώ όχι με δική μου πρωτοβουλία , αλλά εξαιτίας της αμαρτίας που φωλιάζει μέσα μου .
45007021	Άρα λοιπόν βρίσκω το νόμο τούτο : Ότι ενώ εγώ θέλω να κάνω το καλό , μέσα μου υπάρχει το κακό .
45007022	Κι έτσι , ενώ εσωτερικά ευχαριστιέμαι με το νόμο του Θεού ,
45007023	όμως βλέπω ένα νόμο διαφορετικό μέσα στα μέλη μου , που αντιστρατεύεται στο νόμο της διάνοιάς μου και με κάνει αιχμάλωτο στο νόμο της αμαρτίας , που βρίσκεται μέσα στα μέλη μου !
45007024	Πόσο ταλαίπωρος άνθρωπος είμαι εγώ ! Ποιος θα με ελευθερώσει από το σώμα αυτό , που το έχει κυριεύσει ο θάνατος ; -
45007025	Ευχαριστώ το Θεό που δίνει τούτη την απελευθέρωση μέσω του Ιησού Χριστού του Κυρίου μας ! Το συμπέρασμα λοιπόν είναι ότι εγώ ο ίδιος με τη διάνοιά μου υπακούω στο νόμο του Θεού , αλλά με τη σάρκα μου στο νόμο της αμαρτίας .
45008001	Άρα λοιπόν , δεν υπάρχει πια καμιά περίπτωση καταδίκης για εκείνους που ανήκουν στον Ιησού Χριστό και δε ζουν σύμφωνα με τις επιθυμίες της σάρκας , αλλά σύμφωνα με την οδηγία του Πνεύματος .
45008002	Γιατί ο νόμος του Πνεύματος , δηλαδή της ζωής με το Χριστό , με ελευθέρωσε από το νόμο της αμαρτίας και του θανάτου .
45008003	Γιατί , αυτό που ήταν ακατόρθωτο για το νόμο , καθότι ήταν ανίσχυρος εξαιτίας της πεσμένης φύσης του ανθρώπου , το πραγματοποίησε ο Θεός στέλνοντας το Γιο του με μορφή όμοια με του αμαρτωλού ανθρώπου , ακριβώς για το πρόβλημα της αμαρτίας , και καταδίκασε την αμαρτία που κατοικεί στη σάρκα ,
45008004	έτσι ώστε να εκπληρωθεί η απαίτηση του νόμου για λογαριασμό δικό μας , που δε ζούμε σύμφωνα με τις επιθυμίες της σάρκας , αλλά σύμφωνα με την οδηγία του Πνεύματος .
45008005	Καθότι εκείνοι που διατελούν κάτω από την κυριαρχία της σάρκας επιδιώκουν αυτά που επιθυμεί η σάρκα , ενώ εκείνοι που κυριαρχούνται από το Πνεύμα , επιδιώκουν αυτά που θέλει το Πνεύμα .
45008006	και οπωσδήποτε οι επιθυμίες της σάρκας ισοδυναμούν με θάνατο , ενώ η καθοδήγηση από το Πνεύμα ισοδυναμεί με ζωή και ειρήνη .
45008007	Γιατί η σάρκα με τις επιθυμίες της είναι έχθρα εναντίον του Θεού , καθόσο δεν υποτάσσεται στο νόμο του Θεού , μα ούτε και μπορεί να υποταχτεί .
45008008	Έτσι , λοιπόν , όσοι κυριαρχούνται από τη σάρκα δεν μπορούν να αρέσουν στο Θεό .
45008009	Εσείς όμως δεν κυριαρχείστε από τη σάρκα αλλά από το Πνεύμα , αν βέβαια κατοικεί πραγματικά μέσα σας το Πνεύμα του Θεού . Κι αν κάποιος δεν έχει το Πνεύμα του Χριστού , αυτός δεν είναι δικός Του .
45008010	Αν όμως ζει ο Χριστός μέσα σας , τότε το μεν σώμα σας είναι νεκρό για την αμαρτία , ενώ το πνεύμα σας είναι ζωή για τη δικαιοσύνη .
45008011	Κι αν το Πνεύμα εκείνου που ανέστησε τον Ιησού από τους νεκρούς κατοικεί μέσα σας , τότε αυτός που ανέστησε τον Χριστό από τους νεκρούς , θα δώσει ζωή και στα θνητά σας σώματα με την ενέργεια του Πνεύματός του , που κατοικεί μέσα σας .
45008012	Επομένως , αδελφοί , είμαστε οφειλέτες , αλλά όχι στη σάρκα , ώστε να ζούμε σύμφωνα με τις επιθυμίες της σάρκας .
45008013	Γιατί , βέβαια , αν ζείτε κατευθυνόμενοι από τη σάρκα , θα πεθάνετε . Αν όμως με τη δύναμη του Πνεύματος εξουδετερώνετε τις πράξεις του σώματος , θα ζήσετε .
45008014	Άλλωστε , όσοι καθοδηγούνται από το Πνεύμα του Θεού , αυτοί είναι γιοι του Θεού .
45008015	Γιατί δε λάβατε πνεύμα που σας κάνει πάλι δούλους ώστε να έχετε φόβο , αλλά λάβατε Πνεύμα που σας χαρίζει την υιοθεσία , χάρη στο οποίο και αποκαλούμε το Θεό : « Αββά , Πατέρα ! » .
45008016	Αυτό το Πνεύμα δίνει τη μαρτυρία του μαζί με το δικό μας πνεύμα πως είμαστε παιδιά του Θεού .
45008017	Κι αφού είμαστε παιδιά του , είμαστε επίσης και κληρονόμοι . Και μάλιστα κληρονόμοι του Θεού και συγκληρονόμοι του Χριστού , αν βέβαια πάσχουμε μαζί του , ώστε και να δοξαστούμε μαζί του .
45008018	Και πραγματικά φτάνω στο λογικό συμπέρασμα πως τα δεινοπαθήματα αυτής της ζωής δε συγκρίνονται με τη μέλλουσα δόξα που θα μας αποκαλυφθεί .
45008019	Αφού ακόμα ο διακαής πόθος της δημιουργίας είναι η προσδοκία της φανέρωσης των γιων του Θεού .
45008020	Γιατί , η δημιουργία υποδουλώθηκε στη ματαιότητα όχι από μόνη της , αλλά επειδή την υπέταξε εκείνος , εφοδιάζοντάς την με την ελπίδα
45008021	ότι κι αυτή η ίδια η δημιουργία θα απελευθερωθεί από την υποδούλωσή της στη φθορά και θα συμμετάσχει στην ελευθερία της δόξας των παιδιών του Θεού .
45008022	Το ξέρουμε , άλλωστε , πως ολόκληρη η δημιουργία συστενάζει και συμπάσχει μέχρι και τώρα .
45008023	Κι όχι μόνο αυτή , αλλά ακόμα κι εμείς που έχουμε δοκιμάσει την αρχική εμπειρία του Πνεύματος , ακόμα κι εμείς οι ίδιοι στεναχωρούμαστε εσωτερικά , καθώς προσδοκούμε με πόθο την τελική αποκατάστασή μας σαν παιδιά του Θεού , δηλαδή την απολύτρωση του σώματός μας .
45008024	Γιατί σωθήκαμε με την ελπίδα της τελικής απελευθέρωσης . Όμως ελπίδα για κάτι που το βλέπει κανείς τώρα , δεν είναι ελπίδα - γιατί αν ένα πράγμα το βλέπει κάποιος για ποιο λόγο να το ελπίζει ;
45008025	Επομένως , αφού ελπίζουμε ν' αποκτήσουμε εκείνο που δε βλέπουμε , το προσδοκούμε καρτερικά .
45008026	Αλλά και το Πνεύμα επίσης μας συμπαραστέκεται στις αδυναμίες μας , γιατί εμείς δεν ξέρουμε πώς να προσευχηθούμε καθώς πρέπει , όμως το ίδιο το Πνεύμα μεσιτεύει για μας στο Θεό με ανέκφραστους στεναγμούς .
45008027	Παράλληλα , εκείνος που διερευνάει τις καρδιές ξέρει ποια είναι η επιθυμία του Πνεύματος , αφού μεσιτεύει για λογαριασμό των αγίων σύμφωνα με το θέλημα του Θεού .
45008028	Και ξέρουμε βέβαια πως σ' εκείνους που αγαπούν το Θεό , όλα συντελούν για το τελικό καλό τους . Σ' αυτούς δηλαδή που τους έχει καλέσει ο Θεός σύμφωνα με την πρόθεσή του .
45008029	Γιατί αυτούς που προγνώρισε , αυτούς και προόρισε να λάβουν τη μορφή του Γιου του , έτσι ώστε αυτός - ο Χριστός - να είναι ο Πρώτος ανάμεσα σε πολλά αδέλφια .
45008030	Κι αυτούς που προόρισε , αυτούς και κάλεσε . Κι αυτούς που κάλεσε , αυτούς και δικαίωσε . Κι αυτούς που δικαίωσε , αυτούς και δόξασε .
45008031	Ποιο , λοιπόν , θα πρέπει να είναι το συμπέρασμά μας απ' όλα αυτά ; Αν ο Θεός είναι με το μέρος μας , ποιος είναι εκείνος που θα στραφεί εναντίον μας ;
45008032	Και μάλιστα αυτός που δε λυπήθηκε τον ίδιο του το Γιο , αλλά τον παρέδωσε στο θάνατο για χάρη όλων μας , πώς επίσης μαζί μ' αυτόν δε θα μας χαρίσει τα πάντα ;
45008033	Ποιος θα κατηγορήσει τους εκλεκτούς του Θεού ; Ο Θεός είναι αυτός που μας δικαιώνει .
45008034	Συνεπώς , ποιος είναι αυτός που μας κατακρίνει ; Εκείνος που πέθανε και μάλιστα αναστήθηκε είναι ο ίδιος ο Χριστός , ο οποίος και είναι στα δεξιά του Θεού , ο οποίος και μεσιτεύει για μας .
45008035	Επομένως , ποιος θα μπορέσει να μας χωρίσει από την αγάπη του Χριστού ; Θλίψη ή στενοχώρια ; ή διωγμός ; ή πείνα ; ή γύμνια ; ή κίνδυνος ; ή μαρτυρικός θάνατος ;
45008036	Όπως λέει η Γραφή : « Για χάρη σου μας θανατώνουν όλη τη μέρα . Θεωρηθήκαμε σαν πρόβατα για σφάξιμο ! » .
45008037	Όμως μέσα απ' όλα αυτά τα δεινά βγαίνουμε περισσότερο και από νικητές μέσω εκείνου που μας αγάπησε !
45008038	Γιατί έχω πειστεί πια απόλυτα πως ούτε θάνατος ούτε ζωή ούτε άγγελοι ούτε αρχές ούτε εξουσίες ούτε παρόντα ούτε μέλλοντα
45008039	ούτε όσα βρίσκονται ψηλά ούτε όσα βρίσκονται στα βάθη , κι ούτε κάποιο άλλο διαφορετικό δημιούργημα θα μπορέσει να μας χωρίσει από την αγάπη του Θεού , που εκδηλώθηκε μέσω του Χριστού Ιησού , του Κυρίου μας .
45009001	Την αλήθεια λέω ως άνθρωπος του Χριστού , δε λέω ψέματα , πράγμα που το επιβεβαιώνει και η συνείδησή μου με την ενέργεια του Αγίου Πνεύματος ,
45009002	ότι υπάρχει μεγάλη λύπη και πόνος αδιάκοπος στην καρδιά μου .
45009003	Και θα ευχόμουν πραγματικά να καταδικαστώ εγώ ο ίδιος σε αποχωρισμό από τον Χριστό αντί για τους αδελφούς μου , τους ομοαίματους συμπατριώτες μου ,
45009004	που είναι Ισραηλίτες , στους οποίους και δόθηκε το προνόμιο της υιοθεσίας και η δόξα και οι διαθήκες και η νομοθεσία και το προνόμιο της λατρείας και οι υποσχέσεις .
45009005	Αυτοί είναι οι απόγονοι των πατριαρχών και απ' αυτούς προήλθε , ως προς την ανθρώπινη φύση του , ο Χριστός , που είναι όλων των ανθρώπων Θεός ευλογητός στους αιώνες . Αμήν .
45009006	Δεν έχει καταργηθεί βέβαια ο Λόγος του Θεού - όπως φαίνεται επιφανειακά - γιατί πραγματικοί Ισραηλίτες δεν είναι όλοι όσοι κατάγονται από τον Ισραήλ .
45009007	Ούτε επειδή είναι απόγονοι του Αβραάμ , είναι όλοι τους πραγματικά τέκνα . Απεναντίας , ο Θεός είπε στον Αβραάμ : « Από τον Ισαάκ θα προέλθουν οι απόγονοί σου » .
45009008	Αυτό σημαίνει πως παιδιά του Θεού δεν είναι οι φυσικοί απόγονοι , αλλά πραγματικοί απόγονοι θεωρούνται τα παιδιά που είναι καρπός της υπόσχεσής του .
45009009	Και της υπόσχεσης το περιεχόμενο ήταν τούτο : « Θα επιστρέψω πάλι του χρόνου τέτοια εποχή και η Σάρρα θα έχει γιο » .
45009010	Και όχι μόνο αυτό , αλλά και η Ρεβέκκα , ενώ συνέλαβε δίδυμα από έναν άντρα , δηλαδή από τον Ισαάκ τον προπάτορά μας ,
45009011	προτού ακόμα γεννηθούν και πριν κάνουν κάτι καλό ή κακό - για να φανεί ότι παραμένει αμετάβλητος ο σκοπός που έθεσε ο Θεός με βάση τη δική του εκλογή ,
45009012	και πως δεν εξαρτάται από έργα αλλά από εκείνον που καλεί - δηλώθηκε σ' αυτήν ότι : « Ο μεγαλύτερος θα δουλέψει για το μικρότερο » .
45009013	Όπως λέει η Γραφή : « Τον Ιακώβ τον αγάπησα , ενώ τον Ησαύ τον μίσησα » .
45009014	Ποιο θα είναι , λοιπόν , το συμπέρασμά μας ; Μην τάχα κάνει αδικία ο Θεός ; Όχι βέβαια !
45009015	Στο Μωυσή , για παράδειγμα , λέει : « Θα ελεήσω εκείνον που θέλω να ελεήσω και θα σπλαχνιστώ εκείνον που θέλω να σπλαχνιστώ » .
45009016	Άρα λοιπόν , δεν εξαρτάται από εκείνον που θέλει ούτε από εκείνον που αγωνίζεται , αλλά από το Θεό που ελεεί .
45009017	Λέει , λόγου χάρη , ο Θεός στη Γραφή για το Φαραώ : « Γι' αυτόν ακριβώς το σκοπό προκάλεσα την οργή σου , ετσι που χρησιμοποιώντας εσένα να φανερώσω τη δύναμή μου και να διακηρυχτεί το όνομά μου σε όλη τη γη » .
45009018	Άρα λοιπόν , όποιον θέλει ελεεί και όποιον θέλει σκληραίνει .
45009019	Θα μου πεις ίσως : « Τότε γιατί κατηγοράει ; Καθότι στο θέλημα το δικό του ποιος μπόρεσε ποτέ να αντισταθεί ; » .
45009020	Στ' αλήθεια , ταλαίπωρε άνθρωπε , ποιος είσαι εσύ που αντιμιλάς στο Θεό ; Μήπως θα πει ποτέ το πλάσμα σ' εκείνον που το έπλασε : « Γιατί μ' έκανες έτσι ; » .
45009021	Ή μήπως δεν έχει το δικαίωμα ο κεραμοποιός , που χρησιμοποιεί πηλό , να φτιάξει από το ίδιο μείγμα ένα πολύτιμο σκεύος κι άλλο ευτελές ;
45009022	Έτσι κι ο Θεός , θέλοντας να φανερώσει τι είναι εκείνο που προκαλεί την οργή του και για να κάνει γνωστή τη δύναμή του , ανέχθηκε με μακροθυμία πλάσματα που άξιζαν την οργή του και είχαν ετοιμαστεί για το χαμό .
45009023	Επίσης για να κάνει γνωστό τον πλούτο της δόξας του για πλάσματα κατάλληλα για το έλεός του , τα οποία προετοίμασε για τη δόξα ,
45009024	εμάς δηλαδή , που μας κάλεσε , όχι μονάχα από τον Ιουδαϊκό λαό αλλά και από τους εθνικούς ,
45009025	όπως λέει και στο βιβλίο του προφήτη Ωσηέ : « Θα ονομάσω λαό μου αυτόν που δεν είναι λαός μου και αγαπημένη μου αυτήν που δεν είχα αγαπήσει .
45009026	Και στον ίδιο τόπο που τους δηλώθηκε : Εσείς δεν είστε λαός μου , εκεί ακριβώς θα ονομαστούν γιοι του Ζωντανού Θεού ! » .
45009027	Επίσης και ο Ησαΐας διακηρύττει μεγαλόφωνα για τον Ισραήλ : « Ακόμα κι αν ο αριθμός των απογόνων του Ισραήλ είναι αμέτρητος σαν την άμμο της θάλασσας , μονάχα οι λίγοι που θα απομείνουν πιστοί θα σωθούν !
45009028	Γιατί δεν αργεί ο Κύριος να πραγματοποιήσει με δικαιοσύνη το λόγο του . Και θα τον εκπληρώσει σύντομα ο Κύριος το λόγο του πάνω σε όλη τη γη » .
45009029	Και όπως προφήτεψε ο Ησαΐας : « Αν ο Κύριος των Δυνάμεων δε μας άφηνε λίγους ως σπόρο , σαν τα Σόδομα θα είχαμε γίνει και με τα Γόμορρα θα είχαμε μοιάσει » .
45009030	Επομένως , ποιο είναι το συμπέρασμα στο οποίο καταλήγουμε ; Ότι οι εθνικοί , που δεν επιδίωκαν τη δικαιοσύνη έγιναν κάτοχοι της δικαιοσύνης , και συγκεκριμένα της δικαιοσύνης που πηγάζει από την πίστη .
45009031	Απεναντίας , ο Ισραήλ , που αγωνιζόταν να δικαιωθεί με βάση το νόμο , δεν κατόρθωσε τελικά να δικαιωθεί με βάση το νόμο .
45009032	Γιατί ; Διότι ξεκίνησε με την προϋπόθεση ότι η δικαίωση πηγάζει από τα έργα του νόμου και όχι από την πίστη , καθόσο σκόνταψαν στο λίθο του προσκόμματος ,
45009033	όπως έχει προφητευθεί : « Κοιτάξτε ! Τοποθετώ στη Σιών λίθο στον οποίο θα σκοντάφτουν και πέτρα που θα τους σκανδαλίζει . Μα όποιος πιστεύει σ' αυτόν , δε θα ντροπιαστεί » .
45010001	Αδελφοί , η βαθιά επιθυμία της δικής μου καρδιάς και η προσευχή μου στο Θεό για το λαό Ισραήλ είναι η σωτηρία του .
45010002	Γιατί , ομολογώ γι' αυτούς πως πράγματι έχουν ζήλο Θεού , αλλά χωρίς συνειδητή γνώση .
45010003	Αφού , αγνοώντας τη δικαιοσύνη του Θεού και επιδιώκοντας να επιβάλουν έναν δικό τους τρόπο δικαίωσης , δεν υποτάχτηκαν στη δικαιοσύνη του Θεού .
45010004	Γιατί βέβαια , το επισφράγισμα του νόμου είναι ο Χριστός , με αποτέλεσμα την παροχή χάρης στον καθένα που πιστεύει σ' αυτόν .
45010005	Άλλωστε , ο Μωυσής περιγράφει τη δικαίωση που παρέχεται από το νόμο λέγοντας : « Ο άνθρωπος που θα τα εκτελέσει αυτά , θα ζήσει χάρη σ' αυτά » .
45010006	Απεναντίας , η δικαίωση που πηγάζει από την πίστη , να τι λέει : « Μην πεις μέσα σου : Ποιος τάχα θ' ανέβει στον ουρανό ; » εννοώντας , δηλαδή , να κατεβάσει το Χριστό .
45010007	Ή ακόμα : « Ποιος τάχα θα κατέβει στην άβυσσο ; » . εννοώντας δηλαδή , να ανεβάσει το Χριστό από τους νεκρούς .
45010008	Αλλά τι λέει ; « Κοντά σου είναι το μήνυμα . Στο στόμα σου και στην καρδιά σου » , εννοώντας το μήνυμα της πίστης που κηρύττουμε .
45010009	Γιατί , αν ομολογήσεις με το στόμα σου τον Κύριο Ιησού και πιστέψεις με την καρδιά σου ότι ο Θεός τον ανέστησε από τους νεκρούς , θα σωθείς .
45010010	Διότι με την καρδιά πιστεύει κανείς για να δικαιωθεί και με το στόμα ομολογεί για να σωθεί .
45010011	Γιατί βεβαιώνει η Γραφή : « Ο καθένας που πιστεύει σ' αυτόν , δε θα ντροπιαστεί » .
45010012	Και οπωσδήποτε δεν υπάρχει διάκριση μεταξύ Ιουδαίου και Έλληνα , γιατί ο ίδιος είναι ο Κύριος όλων και παρέχει τον πλούτο του σε όλους εκείνους που τον επικαλούνται .
45010013	Γιατί πράγματι , όποιος επικαλεστεί το όνομα του Κυρίου θα σωθεί .
45010014	Αλλά πώς θα επικαλεστούν εκείνον στον οποίο δεν πίστεψαν ; Και πώς θα πιστέψουν σ' εκείνον για τον οποίο δεν άκουσαν ; Και πώς θα ακούσουν , αν δεν υπάρχει κάποιος να τους κηρύττει ;
45010015	Πώς όμως θα κηρύξουν , αν δεν αποσταλούν ; Όπως λέει η Γραφή : « Πόσο απαραίτητα είναι στην ώρα τους τα πόδια εκείνων που αναγγέλλουν το χαρμόσυνο μήνυμα της ειρήνης με το Θεό ! Εκείνων που αναγγέλλουν τα καλά νέα των δωρεών του ! » .
45010016	Μα δεν αποδέχτηκαν όλοι το Ευαγγέλιο . Γι' αυτό λέει ο Ησαΐας : « Κύριε , ποιος πίστεψε στο μήνυμά μας ; » .
45010017	Επομένως , η πίστη ξεκινάει από το άκουσμα , και το άκουσμα επιτυγχάνεται όταν το μήνυμα του Θεού κηρύττεται .
45010018	Ρωτώ όμως : Μην τάχα δεν άκουσαν ; Αποκλείεται ! Γιατί : « Σε όλη τη γη διαδόθηκε η φωνή τους και στα πέρατα της οικουμένης τα μηνύματά τους » !
45010019	Μα ρωτώ ξανά : Μην τάχα δεν κατάλαβε ο λαός Ισραήλ ; Πρώτος ο Μωυσής βεβαιώνει : « Εγώ θα σας κάνω να νιώσετε ζήλεια εναντίον ενός έθνους που ούτε καν ήταν έθνος , θα σας κάνω να νιώσετε οργή εναντίον ενός έθνους ασύνετου » !
45010020	Και ο Ησαΐας αποτολμά και λέει : « Αποκαλύφτηκα σ' αυτούς που δε με αναζητούσαν . Φανερώθηκα σ' αυτούς που δε ρωτούσαν να μάθουν για μένα » .
45010021	Και απευθυνόμενος στο λαό Ισραήλ λέει : « Όλη τη μέρα κράτησα απλωμένα τα χέρια μου σ' έναν λαό που αρνείται να υπακούσει και αυθαδιάζει ! »
45011001	Λέω λοιπόν : Μήπως απέρριψε ο Θεός το λαό του ; Όχι βέβαια ! Γιατί κι εγώ είμαι Ισραηλίτης , απόγονος του Αβραάμ , από τη φυλή του Βενιαμίν .
45011002	Δεν απέρριψε ο Θεός το λαό του , που τον γνώριζε από πριν . Ή μήπως δεν ξέρετε τι λέει η Γραφή για τον Ηλία , καθώς αυτός απευθύνεται στο Θεό εναντίον του λαού Ισραήλ λέγοντας :
45011003	« Κύριε , τους προφήτες σου τους σκότωσαν και τα θυσιαστήριά σου τα γκρέμισαν συθέμελα . Κι απέμεινα εγώ μόνος και ζητούν να σκοτώσουν κι εμένα » ;
45011004	Αλλά ποια είναι η απάντηση που του δίνεται μέσω θείας αποκάλυψης ; « Διατήρησα για τον εαυτό μου ένα υπόλοιπο από εφτά χιλιάδες άντρες , που δεν προσκύνησαν τον Βάαλ » .
45011005	Έτσι λοιπόν και τώρα , έχει ξεχωριστεί ένα υπόλοιπο ατόμων με παροχή χάρης .
45011006	Κι αφού είναι με παροχή χάρης , γίνεται φανερό πως δε στηρίζεται στα έργα , γιατί τότε η χάρη παύει πια να είναι χάρη . Κι αν αποτελεί ανταμοιβή έργων , τότε δεν υπάρχει πια χάρη , επειδή τότε το έργο της χάρης , δε θα ήταν πια έργο χάρης .
45011007	Ποιο είναι , λοιπόν , το συμπέρασμα ; Εκείνο που επίμονα επιδιώκει ο Ισραήλ δεν το πέτυχε , το πέτυχαν όμως οι εκλεκτοί δεχόμενοι τη χάρη του Θεού . Αντίθετα , οι υπόλοιποι σκληρύνθηκαν ,
45011008	όπως λέει η Γραφή : « Τους έδωσε ο Θεός πνεύμα αδρανές . Τους έδωσε μάτια που να μη βλέπουν και αυτιά που να μην ακούν μέχρι και τη σημερινή εποχή » .
45011009	Και ο Δαβίδ λέει : « Το φαγοπότι τους ας μετατραπεί σε παγίδα και σε δόλωμα αιχμαλώτισης και σε αιτία πτώσης και σε μέσο ανταπόδοσής τους .
45011010	Ας σκοτιστούν τα μάτια τους για να μη βλέπουν , και τη ράχη τους κύρτωσέ την για πάντα » .
45011011	Ρωτώ λοιπόν : Μήπως έφταιξαν σκόπιμα , θέλοντας να πέσουν ; Αποκλείεται ! Αλλά με αφορμή το δικό τους παράπτωμα η σωτηρία προσφέρθηκε στους εθνικούς , ώστε να παρακινηθούν αυτοί σε ζήλεια .
45011012	Κι αν το δικό τους παράπτωμα μεταβλήθηκε σε πλουτισμό του κόσμου , και η δική τους ήττα μεταβλήθηκε σε πλουτισμό των εθνικών , πόσο περισσότερος πλουτισμός θα είναι στ' αλήθεια η ολοκληρωτική επιστροφή τους ;
45011013	Αυτά , βέβαια , τα λέω σε σας τους εθνικούς - γιατί , μια και είμαι απόστολος για τους εθνικούς , στην αποστολή μου δίνω προτεραιότητα -
45011014	μήπως και κεντρίσω τη ζήλεια αυτών , των οποίων κομμάτι της σάρκας τους είμαι κι εγώ , και οδηγήσω στη σωτηρία μερικούς απ' αυτούς .
45011015	Γιατί , αν ο παραγκωνισμός τους έγινε αιτία για τη συμφιλίωση του κόσμου με το Θεό , τι άλλο θα σήμαινε η αποδοχή τους , παρά πραγματική νεκρανάσταση ;
45011016	Κι αν η πρώτη ύλη είναι άγια , άγιο θα είναι και το παράγωγό της . Κι αν η ρίζα είναι άγια , άγια θα είναι και τα κλαδιά .
45011017	Κι αν μερικά από τα κλαδιά κόπηκαν και στη θέση τους μπολιάστηκες εσύ που ήσουν αγριελιά , κι άρχισες να συμμετέχεις στη ζωή που παρέχει η ρίζα και το πάχος της ελιάς ,
45011018	μην περηφανεύεσαι σε βάρος τους . Κι αν περηφανεύεσαι σε βάρος τους , τότε μάθε πως δεν είσαι εσύ που κρατάς τη ρίζα , αλλά η ρίζα κρατάει εσένα .
45011019	Θα πεις βέβαια : « Αποκόπηκαν τα κλαδιά για να μπολιαστώ εγώ » !
45011020	Σωστά ! Εξαιτίας της απιστίας τους αποκόπηκαν . Αντίθετα , εσύ έχεις στεριωθεί χάρη στην πίστη . Μην περηφανεύεσαι , μα να είσαι πάρα πολύ προσεκτικός .
45011021	Γιατί , αν ο Θεός δε λογάριασε τα φυσικά κλαδιά , μήπως δε λογαριάσει ούτε εσένα .
45011022	Έχε υπόψη σου , λοιπόν , τόσο την καλοκαγαθία όσο και την αυστηρότητα του Θεού . Αυστηρότητα απέναντι σ' εκείνους που έχουν πέσει , καλοκαγαθία απέναντι σε σένα - αν βέβαια , μείνεις σταθερά μέσα στα πλαίσια της καλοκαγαθίας αυτής . Γιατί διαφορετικά κι εσύ θα αποκοπείς !
45011023	Όμως το ίδιο κι εκείνοι , αν δεν επιμείνουν στην απιστία , θα μπολιαστούν ξανά , γιατί έχει τη δύναμη ο Θεός να τους μπολιάσει και πάλι .
45011024	Κι επιτέλους , αν εσύ που κόπηκες από το ελαιόδεντρο , που από τη φύση του ήταν άγριο , και μπολιάστηκες ενάντια στη φύση στο ήμερο ελαιόδεντρο , πόσο λοιπόν πιο σίγουρο είναι πως θα μπολιαστούν κι αυτοί ξανά στην ελιά , στην οποία από τη φύση τους ανήκουν ;
45011025	Γιατί δε θέλω να σας διαφεύγει , αδελφοί , τούτο το θαυμαστό και ακατάληπτο γεγονός - για να μη νομίζετε πως τα ξέρετε όλα - ότι σε ένα τμήμα του λαού Ισραήλ επήλθε σκλήρυνση , μέχρι που να μπει η ολότητα των εθνικών στη βασιλεία του Θεού .
45011026	Κι ύστερα απ' αυτό , ολόκληρος ο λαός του Ισραήλ θα σωθεί , όπως έχει προφητευθεί : « Θα έρθει από τη Σιών ο Λυτρωτής και θα απομακρύνει τις ασέβειες από τον Ιακώβ .
45011027	Και τούτη θα είναι η διαθήκη μου σ' αυτούς , όταν εξαλείψω τις αμαρτίες τους » .
45011028	Και όσο αφορά , βέβαια , το Ευαγγέλιο , έγιναν εχθροί εξαιτίας σας , αλλά όσο αφορά την εκλογή του Θεού , είναι αγαπητοί χάρη στους προπάτορές τους .
45011029	Γιατί είναι πράγματι αμετάκλητες οι δωρεές και η κλήση του Θεού .
45011030	Όπως ακριβώς είχατε αρνηθεί κι εσείς κάποτε να υπακούσετε στο Θεό , και τώρα ελεηθήκατε με αφορμή τη δική τους ανυπακοή .
45011031	Παρόμοια κι αυτοί αρνήθηκαν να υπακούσουν τώρα , έτσι που , με αφορμή το έλεος που παρασχέθηκε σε σας , να ελεηθούν κι αυτοί .
45011032	Γιατί ο Θεός συμπεριέλαβε όλους μέσα στην κατηγορία των ενόχων ανυπακοής , για να ελεήσει όλους .
45011033	Αλήθεια , τι βάθος απροσμέτρητο πλούτου και σοφίας και γνώσεως Θεού ! Πόσο ανεξερεύνητες είναι οι βουλές του Θεού και πόσο ανεξιχνίαστες οι μέθοδοί του !
45011034	Ποιος , στ' αλήθεια , γνώρισε ποτέ τη σκέψη του Κυρίου ; Και ποιος έγινε ποτέ σύμβουλός του ;
45011035	Ή ποιος του έδωσε πρώτος κάτι , ώστε να του γίνει ανταπόδοση ;
45011036	Γιατί απ' αυτόν πηγάζουν , απ' αυτόν συντηρούνται και σ' αυτόν καταλήγουν τα πάντα ! Σ' αυτόν ανήκει η δόξα στους αιώνες ! Αμήν .
45012001	Σας παρακαλώ λοιπόν , αδελφοί , με το προνόμιο που έχετε χάρη στις εκδηλώσεις του ελέους του Θεού , να προσφέρετε τα σώματά σας θυσία ζωντανή , άγια , τέτοια που να είναι αρεστή στο Θεό , η οποία και αποτελεί την πνευματική σας λατρεία .
45012002	Και μην προσαρμόζεστε στον τρόπο ζωής του κόσμου αυτού , αλλά να μεταμορφώνεστε καλλιεργώντας έναν καινούργιο τρόπο σκέψης , έτσι ώστε να διακρίνετε εξετάζοντας , ποιο είναι το θέλημα του Θεού , που είναι καλό και ικανοποιητικό και τέλειο .
45012003	Με τη χάρη λοιπόν που μου δόθηκε , λέω στον καθένα από σας ξεχωριστά : Μην έχετε μεγαλύτερη ιδέα απ' ό,τι πρέπει για τον εαυτό σας , αλλά να έχετε ιδέα τέτοια που να σας κρατά συνετούς , σύμφωνα με το βαθμό της πίστης που μοίρασε ο Θεός στον καθένα .
45012004	Γιατί όπως ακριβώς υπάρχουν πολλά μέλη σ' ένα σώμα και τα μέλη αυτά δεν επιτελούν το ίδιο έργο ,
45012005	έτσι κι εμείς οι πολλοί είμαστε ένα σώμα σαν πιστοί του Χριστού , και απαρτίζουμε ο καθένας μας μαζί με τους άλλους τα διάφορα μέλη του σώματος αυτού .
45012006	Έτσι , λοιπόν , έχουμε διάφορα χαρίσματα , σύμφωνα με τη χάρη που μας παραχωρήθηκε : Είτε το χάρισμα της προφητείας , ανάλογα με την πίστη του καθενός ·
45012007	είτε το χάρισμα της υπηρεσίας , για τις ανάγκες της υπηρεσίας · είτε το χάρισμα να διδάσκει κανείς , για τις ανάγκες της διδασκαλίας ·
45012008	είτε το χάρισμα να μπορεί κανείς να παρηγορεί , για να δίνει παρηγοριά σε όποιον τη χρειάζεται . Εκείνος που μεταδίδει το Λόγο του Θεού , ας το κάνει με τρόπο κατανοητό . Ο προϊστάμενος ας επιτελεί το έργο του με αυστηρή επιμέλεια . Εκείνος που ελεεί , ας ελεεί με χαρά .
45012009	Η αγάπη σας να είναι απροσποίητη . Να απεχθάνεστε το κακό και να μένετε σταθερά προσκολλημένοι στο καλό .
45012010	Να καλλιεργείτε τη φιλαδελφία μεταξύ σας δείχνοντας στοργή ο ένας στον άλλο . Να έχετε αλληλοεκτίμηση προσπαθώντας ο καθένας να την εκδηλώσει πρώτος στον άλλο .
45012011	Την επιμέλεια μην τη βαριέστε . Το πνεύμα σας να είναι πάντα έτοιμο για δράση . Για τον Κύριο να εργάζεστε .
45012012	Να χαίρεστε για την ελπίδα που έχετε . Μέσα στη θλίψη να δείχνετε υπομονή . Να επιδίδεστε στην προσευχή με επιμονή .
45012013	Να βοηθάτε τους άλλους πιστούς στις ανάγκες τους . Τη φιλοξενία να την επιζητάτε .
45012014	Να εύχεστε για το καλό εκείνων που σας κατατρέχουν . Να εύχεστε για το καλό τους και μην τους καταριέστε .
45012015	Να συμμερίζεστε τη χαρά εκείνων που χαίρονται και τη λύπη εκείνων που λυπούνται .
45012016	Μη μεροληπτείτε μεταξύ σας . Μην είστε ακατάδεχτοι αλλά να ελκύεστε από το παράδειγμα των ταπεινών . Μην περνάτε τους εαυτούς σας για σοφούς .
45012017	Σε κανέναν να μην ανταποδίδετε το κακό που σας έκανε κανοντάς του κακό κι εσείς . Να είστε πάντα έτοιμοι να συμπεριφερθείτε καλά απέναντι σε όλους τους ανθρώπους .
45012018	Όσο εξαρτάται από σας , να ζείτε ειρηνικά με όλους τους ανθρώπους .
45012019	Μην εκδικείστε εσείς οι ίδιοι , αγαπητοί , αλλά καταπνίξτε την οργή σας , γιατί στη Γραφή διαβάζουμε : « Σ' εμένα ανήκει η εκδίκηση , εγώ θα κάνω την ανταπόδοση , λέει ο Κύριος » .
45012020	Αν , λοιπόν , πεινάει ο εχθρός σου , δίνε του να φάει . Αν διψάει , δίνε του να πιει . Και κάνοντάς το αυτό , είναι σαν να βάζεις φωτιά στη συνείδησή του .
45012021	Μη νικιέσαι από το κακό , αλλά με όπλο το καλό να νικάς το κακό .
45013001	Κάθε άνθρωπος να υποτάσσεται στις εξουσίες που βρίσκονται πάνω απ' αυτόν , γιατί δεν υπάρχει θεσμός εξουσίας που να μην έχει την προέλευσή του από το Θεό . Και οι εξουσίες που υπάρχουν έχουν θεσμοθετηθεί από το Θεό .
45013002	Επομένως , όποιος εναντιώνεται στην εξουσία , σημαίνει πως έχει στραφεί ενάντια στην τάξη που έχει οριστεί από το Θεό . Κι όσοι εναντιωθούν στην τάξη αυτή , θα υποστούν τις συνέπειες .
45013003	Γιατί οι άρχοντες δεν είναι το φόβητρο γι' αυτούς που κάνουν τα καλά έργα , μα τα κακά . Θέλεις , συνεπώς , να μη φοβάσαι την εξουσία ; Κάνε το καλό και θα δεχτείς έπαινο απ' αυτήν .
45013004	Γιατί η εξουσία είναι όργανο στην υπηρεσία του Θεού για το καλό σου . Αν όμως κάνεις το κακό , τότε να φοβάσαι , καθόσο δε φοράει άσκοπα το σπαθί , γιατί είναι πράγματι όργανο στην υπηρεσία του Θεού , εξουσιοδοτημένο να εκφράζει την οργή του και να τιμωρεί όποιον κάνει το κακό .
45013005	Για το λόγο αυτό , είναι ανάγκη να υποτάσσεστε , όχι μονάχα για να αποφύγετε την τιμωρία , αλλά και για να έχετε ήσυχη τη συνείδησή σας .
45013006	Εξάλλου , γι' αυτό και πληρώνετε φόρους , επειδή οι φορείς της εξουσίας είναι εκτελεστικά όργανα του Θεού , προσηλωμένα σ' αυτόν ακριβώς το σκοπό .
45013007	Ξεπληρώστε , λοιπόν , σε όλους τις οφειλές σας : Σ' εκείνον που οφείλετε φόρο , το φόρο . Σ' εκείνον που οφείλετε το δασμό , το δασμό . Εκείνον που οφείλετε να σέβεστε , να τον σέβεστε . Εκείνον που οφείλετε να τιμάτε , να τον τιμάτε .
45013008	Σε κανέναν μη χρωστάτε τίποτε εκτός από το να αγαπάτε ο ένας τον άλλο , γιατί , αυτός που αγαπάει τον άλλο , έχει κιόλας τηρήσει το νόμο ολόκληρο .
45013009	Καθότι , το « Μη μοιχεύεις » , το « Μη φονεύσεις » , το « Μην κλέψεις » , το « Μην επιθυμήσεις » , όπως και κάθε άλλη εντολή συμπεριλαμβάνεται σε τούτη τη φράση : « Να αγαπήσεις τον πλησίον σου όπως τον εαυτό σου » .
45013010	Η αγάπη δεν κάνει κακό στον άλλο . Επομένως η αγάπη από μόνη της αποτελεί την εκπλήρωση ολοκλήρου του νόμου .
45013011	Κι επειδή γνωρίζουμε τον καιρό , ας έχουμε τούτο υπόψη μας , ότι είναι ώρα πια να ξυπνήσουμε από τον ύπνο , γιατί τώρα είναι πιο κοντά μας η σωτηρία παρά όταν πιστέψαμε .
45013012	Η νύχτα προχώρησε και η ημέρα έχει κιόλας πλησιάσει . Ας πετάξουμε , λοιπόν , από πάνω μας τα έργα του σκοταδιού και ας φορέσουμε τα όπλα του φωτός .
45013013	Όπως συμπεριφέρεται κανείς στο φως της ημέρας , έτσι άψογα ας συμπεριφερόμαστε . Όχι μέσα σε γλεντοκοπήματα και μεθύσια , όχι μέσα σε ανηθικότητες και ακολασίες , όχι μέσα στη φιλονικία και το φθόνο .
45013014	Απεναντίας , ντυθείτε τον Κύριο Ιησού Χριστό και μη φροντίζετε να ικανοποιήσετε τις επιθυμίες της σάρκας .
45014001	Επίσης , τον αδύνατο στην πίστη αδελφό σας να τον συμπαραστέκεστε χωρίς να κριτικάρετε τις απόψεις του .
45014002	Ένας , για παράδειγμα , πιστεύει πως επιτρέπεται να φάει απ' όλα , ενώ αντίθετα , κάποιος άλλος που είναι αδύνατος στην πίστη , τρώει μόνο χορταρικά .
45014003	Εκείνος που τρώει απ' όλα , να μην περιφρονεί εκείνον που δεν τρώει απ' όλα . Το ίδιο κι εκείνος που δεν τρώει απ' όλα , να μην κατακρίνει εκείνον που τρώει , αφού ο Θεός τον δέχτηκε .
45014004	Επομένως , ποιος είσαι εσύ που κρίνεις ξένο υπηρέτη ; Αν στέκεται ή πέφτει , αφορά τον ίδιο τον Κύριό του . Όμως θα σταθεί τελικά , γιατί έχει τη δύναμη ο Θεός να τον στεριώσει .
45014005	Επίσης , ένας μπορεί να κάνει διάκριση μεταξύ μιας μέρας και της άλλης , ενώ ένας άλλος θεωρεί ίδιες όλες τις μέρες . Ο καθένας ας κρατά τις δικές του απόψεις για τον εαυτό του .
45014006	Εκείνος που ξεχωρίζει κάποια ημέρα , για τον Κύριο την ξεχωρίζει , μα κι εκείνος που δεν κάνει διάκριση ανάμεσα στις μέρες , πάλι για τον Κύριο το κάνει . Κι εκείνος που τρώει απ' όλα , τρώει τιμώντας τον Κύριο κι επομένως ευχαριστεί το Θεό , κι εκείνος που δεν τρώει απ' όλα , το κάνει επίσης για να τιμήσει τον Κύριο κι επομένως ευχαριστεί κι αυτός το Θεό .
45014007	Άλλωστε , κανένας από μας δε ζει πια για τον εαυτό του και κανένας δεν πεθαίνει για τον εαυτό του .
45014008	Γιατί βέβαια , αν ζούμε , για τον Κύριο ζούμε , και αν πεθαίνουμε , για τον Κύριο πεθαίνουμε . Επομένως , είτε ζούμε είτε πεθαίνουμε , στον Κύριο ανήκουμε .
45014009	Γιατί , ακριβώς γι' αυτό το σκοπό ο Χριστός και πέθανε και αναστήθηκε και έζησε , ώστε να πάρει στην κυριαρχία του και εκείνους που έχουν πεθάνει και εκείνους που ζουν .
45014010	Εσύ , λοιπόν , γιατί επικρίνεις τον αδελφό σου ; Ή κι εσύ ο άλλος , γιατί περιφρονείς τον αδελφό σου ; Άλλωστε , όλοι μας θα σταθούμε μπροστά στο Βήμα του Χριστού .
45014011	Αφού στη Γραφή διαβάζουμε : « Ζω εγώ , λέει ο Κύριος , γι' αυτό μπροστά σε μένα θα κάμψει κάθε γόνατο , και κάθε γλώσσα θα αναγνωρίσει το Θεό » !
45014012	Άρα , λοιπόν , ο καθένας μας για τον εαυτό του θα δώσει λόγο .
45014013	Επομένως , ας μην κρίνουμε πια ο ένας τον άλλο , αλλά προτιμήστε καλύτερα να πάρετε τούτη την απόφαση : Να μη δημιουργείτε αφορμές να σκοντάψει ο αδελφός σας ή να κλονιστεί η πίστη του .
45014014	Ξέρω , κι έχω πειστεί από την κοινωνία μου με τον Κύριο Ιησού , ότι κανένα φαγητό δεν είναι ακάθαρτο αφ' εαυτού του , παρά μονάχα για εκείνον που το θεωρεί ακάθαρτο . Για εκείνον , ναι , είναι ακάθαρτο .
45014015	Αν λοιπόν , εξαιτίας κάποιου φαγητού που τρως πληγώνεται ο αδελφός σου , σημαίνει πως δε συμπεριφέρεσαι πια με αγάπη . Μην καταστρέφεις για χάρη του φαγητού σου εκείνον για τον οποίο πέθανε ο Χριστός .
45014016	Μην υποβιβάζετε , λοιπόν , το αγαθό που σας δόθηκε .
45014017	Γιατί βέβαια , η βασιλεία του Θεού δεν είναι φαγοπότι αλλά δικαιοσύνη και ειρήνη και χαρά με τη δύναμη του Πνεύματος του Αγίου .
45014018	Και πραγματικά , όποιος υπηρετεί το Χριστό με τούτες τις αρετές , είναι αρεστός στο Θεό και θεωρείται άξιος εκτίμησης από τους ανθρώπους .
45014019	Άρα λοιπόν , ας επιδιώκουμε ο ένας για τον άλλο όσα συντελούν για την ειρήνη και την πνευματική του ανάπτυξη .
45014020	Μην καταστρέφεις το έργο του Θεού εξαιτίας κάποιου φαγητού ! Βέβαια όλα είναι καθαρά , αλλά είναι κακό για τον άνθρωπο εκείνον που τρώει κάτι , όταν αυτό γίνεται αιτία να σκοντάψει κάποιος .
45014021	Καλό είναι να μη φας κρέας ούτε κρασί να πιεις ούτε οτιδήποτε άλλο , που γίνεται αιτία να σκοντάφτει ο αδελφός σου ή να κλονίζεται ή να εξασθενεί .
45014022	Έχεις εσύ την πίστη πως όλα είναι καθαρά ; Έχε την για τον εαυτό σου ενώπιον του Θεού . Μακάριος εκείνος που δεν τον επικρίνει η δική του συνείδηση εξαιτίας κάποιου φαγητού που δοκιμάζει .
45014023	Εκείνος όμως που κάνει διάκριση στα φαγητά , αν φάει κάτι που πιστεύει πως είναι ακάθαρτο , είναι κιόλας κατακριτέος , γιατί δεν εναρμονίζεται με την πίστη του . Και ό,τι δεν εναρμονίζεται με την πίστη , είναι αμαρτία .
45015001	Άλλωστε έχουμε υποχρέωση , εμείς οι δυνατοί στην πίστη , να στηρίζουμε τους αδύνατους εκεί όπου παρουσιάζουν αδυναμίες , και όχι να φροντίζουμε για την προσωπική μας ευχαρίστηση .
45015002	Ο καθένας από μας να ευχαριστεί τον πλησίον του με το αγαθό κίνητρο να οικοδομηθεί εκείνος πνευματικά .
45015003	Αφού κι ο Χριστός δεν έκανε κάτι που ήταν ευχάριστο για τον εαυτό του , αλλά , όπως έχει προφητευτεί : « Οι βρισιές εκείνων που σε έβριζαν Θεέ , έπεσαν επάνω μου » .
45015004	Και βέβαια , όσα γράφτηκαν στο παρελθόν , γράφτηκαν με σκοπό να διδαχτούμε εμείς , έτσι ώστε με την υπομονή και την εμψύχωση που μεταδίδουν οι Γραφές , να διατηρούμε την ελπίδα .
45015005	Και εύχομαι ο Θεός , που είναι η πηγή της υπομονής και της εμψύχωσης , να σας δώσει να φρονείτε μεταξύ σας το ίδιο αυτό πράγμα , σύμφωνα με το παράδειγμα του Ιησού Χριστού .
45015006	Κι έτσι , όλοι μαζί μ' ένα στόμα να δοξάζετε το Θεό και Πατέρα του Κυρίου μας Ιησού Χριστού .
45015007	Γι' αυτό το λόγο να δέχεστε ο ένας τον άλλο , όπως σας δέχτηκε κι ο Χριστός , για να δοξαστεί έτσι ο Θεός .
45015008	Και σας λέω πως ο Χριστός έχει γίνει υπηρέτης του Ιουδαϊκού λαού , για χάρη της αλήθειας του Θεού , με σκοπό να επιβεβαιώσει τις υποσχέσεις που δόθηκαν στους προπάτορες .
45015009	Κι επίσης για να δοξάσουν το Θεό και οι εθνικοί για το έλεός του , όπως έχει προφητευτεί : « Γι' αυτό θα σε ομολογήσω ανάμεσα σε εθνικούς , και στ' όνομά σου θα ψάλλω ύμνους » .
45015010	Λέει επίσης η Γραφή : « Ευφρανθείτε εθνικοί μαζί με το λαό αυτό » .
45015011	Επίσης : « Υμνείτε τον Κύριο όλα τα έθνη , και δοξολογήστε τον όλοι οι λαοί » !
45015012	Ο Ησαΐας επίσης λέει : « Η ρίζα του Ιεσσαί θα διατηρηθεί και αυτός που θα εμφανιστεί απ' αυτήν θα γίνει άρχοντας εθνών . Σ' αυτόν θα ελπίσουν τα έθνη » .
45015013	Εύχομαι λοιπόν , ο Θεός , η πηγή της ελπίδας , να σας γεμίσει με κάθε χαρά και ειρήνη , σαν καρπό της πίστης σας , έτσι που να αυξάνεστε χάρη στην ελπίδα σας με τη δύναμη του Πνεύματος του Αγίου .
45015014	Άλλωστε , κι εγώ ο ίδιος έχω πειστεί για σας αδελφοί μου , ότι είστε κι εσείς γεμάτοι καλοσύνη , εφοδιασμένοι με όλη την απαραίτητη γνώση , ικανοί να νουθετείτε ο ένας τον άλλο .
45015015	Όμως , αδελφοί μου , σας έγραψα με περισσότερο θάρρος για ορισμένα θέματα , απλώς και μόνο για να σας τα ξαναθυμίσω παρακινούμενος από τη χάρη που μου δόθηκε από το Θεό .
45015016	Να είμαι δηλαδή υπηρέτης του Ιησού Χριστού στα έθνη , επιτελώντας το ιερό έργο της διακήρυξης του Ευαγγελίου του Θεού , ώστε να γίνει η προσφορά των εθνικών ευπρόσδεκτη από το Θεό , αγιασμένη με το Πνεύμα το Άγιο .
45015017	Έχω , λοιπόν , κάποιο λόγο να εκφράζω την ικανοποίησή μου , σαν υπηρέτης του Χριστού , για τα όσα επιτεύχθηκαν για το Θεό .
45015018	Γιατί δε θα τολμήσω βέβαια να πω κάτι για πράγματα που δεν πραγματοποίησε ο Χριστός χρησιμοποιώντας εμένα , για να οδηγηθούν τα έθνη στην υπακοή και με λόγια και με έργα ,
45015019	με την πραγματοποίηση θαυμάτων και υπερφυσικών γεγονότων , με τη δύναμη του Πνεύματος του Θεού , με αποτέλεσμα να έχω ολοκληρώσει το κήρυγμα του Ευαγγελίου του Χριστού από την Ιερουσαλήμ και γύρω απ' αυτήν μέχρι και την Ιλλυρία !
45015020	Και το έκανα αυτό από φιλοτιμία να κηρύξω το Ευαγγέλιο εκεί όπου δεν ακούστηκε προηγουμένως το όνομα του Χριστού , ώστε να μην χτίζω πάνω σε ξένο θεμέλιο ,
45015021	αλλά σύμφωνα μ' αυτό που λέει η Γραφή : « Εκείνοι στους οποίους δεν τον είχαν αναγγείλει , θα τον δουν . Κι εκείνοι που δεν είχαν ακούσει , θα καταλάβουν » .
45015022	Γι' αυτό και ολοένα εμποδιζόμουν να έρθω κοντά σας .
45015023	Τώρα , όμως , μια και δε μου μένει πια άλλος τόπος για ευαγγελισμό στα μέρη αυτά , κι επειδή εδώ και πολλά τώρα χρόνια λαχταρώ πολύ να έρθω κοντά σας ,
45015024	γι' αυτό , καθώς θα ταξιδεύω για την Ισπανία , θα έρθω κοντά σας . Έτσι , λοιπόν , ελπίζω πως καθώς περνώ από εκεί θα σας δω , και πως εσείς θα είστε εκείνοι που θα με ξεπροβοδίσετε για εκεί , αφού , βέβαια , χορτάσω πρώτα , ως ένα βαθμό , τη δική σας συντροφιά .
45015025	Τώρα όμως , πηγαίνω στην Ιερουσαλήμ για να εξυπηρετήσω τους πιστούς .
45015026	Γιατί είχαν την ευχαρίστηση οι πιστοί στη Μακεδονία και την Αχαΐα να κάνουν μια συνεισφορά για τους φτωχούς που υπάρχουν ανάμεσα στους πιστούς της Ιερουσαλήμ .
45015027	Βέβαια το έκαναν με ευχαρίστηση αλλά έχουν και υποχρέωση απέναντί τους . Γιατί , αφού οι εθνικοί έγιναν μέτοχοι στα πνευματικά αγαθά εκείνων , οφείλουν και οι ίδιοι να τους βοηθήσουν στις υλικές τους ανάγκες .
45015028	Αφού λοιπόν φέρω σε πέρας την αποστολή αυτή και σιγουρέψω την παράδοση σ' αυτούς του προϊόντος της συνεισφοράς αυτής , θα αναχωρήσω για την Ισπανία , περνώντας πρώτα από σας .
45015029	Και ξέρω βέβαια πως όταν έρθω σε σας , θα έρθω γεμάτος με την ευλογία του Ευαγγελίου του Χριστού .
45015030	Στο μεταξύ σας παρακαλώ , αδελφοί , για χάρη του Ιησού Χριστού και της αγάπης που μας δίνει το Άγιο Πνεύμα , ενωθείτε κι εσείς μαζί μου σε αγώνα προσευχής στο Θεό για μένα ,
45015031	ώστε να απαλλαχτώ από τους Ιουδαίους εκείνους που δεν πείθονται και να γίνει δεκτή με χαρά από τους πιστούς της Ιερουσαλήμ η διακονία μου σ' αυτούς ,
45015032	ώστε να έρθω κατόπιν με χαρά κοντά σας , αν το θέλει ο Θεός , και να ξεκουραστώ στη συντροφιά σας .
45015033	Εύχομαι , τώρα , ο Θεός , που είναι η πηγή της ειρήνης , να είναι με όλους σας . Αμήν .
45016001	Σας συστήνω τώρα τη Φοίβη , την αδελφή μας , που είναι διακόνισσα της εκκλησίας στις Κεχρεές ,
45016002	ώστε να τη δεχτείτε στο όνομα του Κυρίου όπως αξίζει στους αγίους , και να τη συμπαρασταθείτε πραγματικά σε ό,τι σας χρειαστεί , γιατί κι αυτή έγινε το στήριγμα σε πολλούς και σε μένα τον ίδιο .
45016003	Δώστε τους χαιρετισμούς μου στην Πρίσκιλλα και στον Ακύλα , τους συνεργάτες μου στην υπηρεσία του Ιησού ,
45016004	οι οποίοι για να σώσουν τη δική μου ζωή , πρόθυμα διακινδύνεψαν να αποκεφαλιστούν οι ίδιοι . Τους οποίους ευχαριστώ , όχι μόνο εγώ , αλλά κι όλες οι εκκλησίες των εθνικών .
45016005	Δώστε επίσης τους χαιρετισμούς μου και στην εκκλησία που συναθροίζεται στο σπίτι τους . Δώστε τους χαιρετισμούς μου στον αγαπητό μου Επαίνετο , που είναι ο πρώτος που πίστεψε στο Χριστό στην Αχαΐα .
45016006	Δώστε τους χαιρετισμούς μου στη Μαριάμ , που τόσο κοπίασε για μας .
45016007	Δώστε τους χαιρετισμούς μου στον Ανδρόνικο και στην Ιουνία , τους συμπατριώτες μου και συγκρατουμένους μου στη φυλακή , που έχουν ξεχωριστή θέση μεταξύ των αποστόλων , και οι οποίοι έχουν πιστέψει στο Χριστό πριν από μένα .
45016008	Δώστε τους χαιρετισμούς μου στον Αμπλία , με τον οποίο με συνδέει η αγάπη του Κυρίου .
45016009	Δώστε τους χαιρετισμούς μου στον Ουρβανό , το συνεργάτη μας στην υπηρεσία του Χριστού , και στον αγαπητό μου Στάχυ .
45016010	Δώστε τους χαιρετισμούς μου στον Απελλή , το δοκιμασμένο πιστό του Χριστού . Δώστε τους χαιρετισμούς μου στους πιστούς από την οικογένεια του Αριστόβουλου .
45016011	Δώστε τους χαιρετισμούς μου στον Ηρωδίωνα το συμπατριώτη μου . Δώστε τους χαιρετισμούς μου σ' εκείνους από την οικογένεια του Νάρκισσου , που ανήκουν στον Κύριο .
45016012	Δώστε τους χαιρετισμούς μου στην Τρύφαινα και στην Τρυφώσα , που κοπιάζουν για τον Κύριο . Δώστε τους χαιρετισμούς μου στην αγαπητή μου Περσίδα , που κοπίασε τόσο πολύ για τον Κύριο .
45016013	Δώστε τους χαιρετισμούς μου στο Ρούφο , τον εκλεκτό πιστό του Κυρίου , και στη μητέρα του , που τη θεωρώ και δική μου μητέρα .
45016014	Δώστε τους χαιρετισμούς μου στον Ασύγκριτο , στο Φλέγοντα , στον Ερμά , στον Πάτροβα , στον Ερμή και σε όλους τους αδελφούς που είναι μαζί τους .
45016015	Δώστε τους χαιρετισμούς μου στο Φιλόλογο και στην Ιουλία , στο Νηρέα και στην αδελφή του , καθώς και στον Ολυμπά και σε όλους τους πιστούς που είναι μαζί τους .
45016016	Χαιρετήστε ο ένας τον άλλο με φίλημα άγιο . Σας χαιρετούν οι εκκλησίες του Χριστού .
45016017	Σας παρακαλώ ακόμα , αδελφοί , να προσέχετε εκείνους που , αντίθετα με τις αλήθειες που εσείς διδαχτήκατε , δημιουργούν διχοστασίες και βάζουν παγίδες για να σας ρίξουν σε πειρασμό , και απομακρυνθείτε απ' αυτούς .
45016018	Γιατί , τέτοιοι άνθρωποι δεν υπηρετούν τον Κύριό μας Ιησού Χριστό αλλά το δικό τους υλικό συμφέρον , και χρησιμοποιώντας λόγια ελκυστικά και ευχάριστη γλώσσα , εξαπατούν εκείνους που έχουν απονήρευτη καρδιά .
45016019	Η δική σας υπακοή , πάντως , έγινε γνωστή σε όλους . Χαίρομαι λοιπόν για σας και θέλω να είστε σοφοί στην κατοχή του καλού και αδιάφθοροι από το κακό .
45016020	Και ο Θεός , η πηγή της ειρήνης , γρήγορα θα συντρίψει το Σατανά κάτω από τα πόδια σας . Η Χάρη του Κυρίου μας Ιησού Χριστού να είναι μαζί σας .
45016021	Σας χαιρετούν ο συνεργάτης μου Τιμόθεος και οι συμπατριώτες μου Λούκιος , Ιάσωνας και Σωσίπατρος .
45016022	Σας χαιρετώ με το δεσμό που μας ενώνει ο Κύριος κι εγώ ο Τέρτιος , που έγραψα την επιστολή .
45016023	Σας χαιρετάει ο Γάϊος , που φιλοξενεί εμένα και την εκκλησία ολόκληρη . Σας στέλνει τους χαιρετισμούς του ο Έραστος , ο διαχειριστής των οικονομικών της πόλεως , και ο αδελφός Κούαρτος .
45016024	Η χάρη του Κυρίου μας Ιησού Χριστού ας είναι με όλους σας . Αμήν .
45016025	Και τώρα , σ' εκείνον που έχει τη δύναμη να σας στηρίξει σύμφωνα με το Ευαγγέλιο και το κήρυγμά μου για τον Ιησού Χριστό , που στηρίζεται στην αποκάλυψη ενός γεγονότος το οποίο για αιώνες πολλούς έχει καλυφθεί με σιωπή ,
45016026	φανερώθηκε όμως τώρα και χάρη στα προφητικά γραπτά έγινε γνωστό με εντολή του αιώνιου Θεού σε όλα τα έθνη , για να γίνουν δέκτες της πίστεως ,
45016027	στο μόνο σοφό Θεό , ας αποδοθεί η δόξα μέσω του Ιησού Χριστού , στους αιώνες . Αμήν .
46001001	Εγώ ο Παύλος , προσκαλεσμένος απόστολος του Ιησού Χριστού με το θέλημα του Θεού , και ο αδελφός Σωσθένης ,
46001002	προς όλους εσάς που αποτελείτε την εκκλησία του Θεού στην Κόρινθο και έχετε αγιαστεί χάρη στον Ιησού Χριστό κι έχετε κληθεί να είστε άγιοι μαζί με όλους εκείνους , σε κάθε τόπο , που επικαλούνται το όνομα του Κυρίου Ιησού Χριστού , ο οποίος είναι Κύριος δικός τους και δικός μας .
46001003	Ευχόμαστε να έχετε τη χάρη και την ειρήνη που πηγάζει από το Θεό Πατέρα μας και τον Κύριο Ιησού Χριστό .
46001004	Ευχαριστώ πάντοτε το Θεό μου για σας , για τη χάρη που σας έδωσε ο Θεός μέσω του Ιησού Χριστού .
46001005	Γιατί χάρη σ' αυτόν γίνατε πλούσιοι σε όλα , έχοντας διδαχθεί για όλα τα θέματα κι έχοντας αποκτήσει όλη την απαραίτητη γνώση .
46001006	Κι αυτό επιτεύχθηκε καθώς η αλήθεια για τον Ιησού Χριστό επιβεβαιώθηκε μεταξύ σας ,
46001007	έτσι ώστε να μη σας λείπει κανένα χάρισμα , ενώ ζείτε προσμένοντας τη φανέρωση του Κυρίου μας Ιησού Χριστού ,
46001008	ο οποίος και θα επιβεβαιώσει ως το τέλος , κατά την Ημέρα του Κυρίου μας Ιησού Χριστού , πως εσάς δε σας βαραίνει καμιά κατηγορία .
46001009	Είναι άξιος εμπιστοσύνης ο Θεός , που σας κάλεσε να ζείτε σε κοινωνία με το Γιο του , τον Ιησού Χριστό , τον Κύριό μας .
46001010	Σας παρακαλώ λοιπόν στο όνομα του Κυρίου μας Ιησού Χριστού , αδελφοί , την ίδια πίστη να ομολογείτε όλοι και να μην υπάρχουν σχίσματα μεταξύ σας . Να είστε μάλιστα έτσι εξασκημένοι , που να σκέφτεστε με τον ίδιο τρόπο και να καταλήγετε στην ίδια γνώμη .
46001011	Γιατί , πληροφορήθηκα για σας , αδελφοί μου , από ανθρώπους της Χλόης , ότι υπάρχουν διαμάχες μεταξύ σας .
46001012	Και το λέω αυτό , γιατί άλλος από σας λέει : « Εγώ είμαι του Παύλου οπαδός » , άλλος λέει : « Εγώ είμαι του Απολλώ » , άλλος : « Εγώ είμαι του Κηφά » κι άλλος : « Εγώ είμαι του Χριστού » !
46001013	Έχει , λοιπόν , χωριστεί σε κομμάτια ο Χριστός ; Μήπως είναι ο Παύλος , που σταυρώθηκε για σας ; Ή μήπως στο όνομα του Παύλου βαφτιστήκατε ;
46001014	Ευχαριστώ το Θεό που δε βάφτισα κανέναν από σας , παρά μόνο τον Κρίσπο και το Γάϊο .
46001015	Το λέω αυτό , για να μην ισχυριστεί κανείς πως βάφτισα στο δικό μου όνομα .
46001016	Α , ναι , βάφτισα επίσης και την οικογένεια του Στεφανά . Λοιπόν , πέρα απ' αυτούς δε θυμάμαι να βάφτισα κανέναν άλλο .
46001017	Γιατί βέβαια , δε μου ανέθεσε ο Χριστός την αποστολή να βαφτίζω , αλλά να κηρύττω το Ευαγγέλιο , όχι όμως με φιλοσοφικά επιχειρήματα , για να μη χάσει ο σταυρός του Χριστού το νόημα και τη δύναμή του .
46001018	Διότι το γεγονός του σταυρικού θανάτου του Χριστού , για εκείνους βέβαια που βαδίζουν στο δρόμο του χαμού είναι ανοησία , αλλά για μας που βρισκόμαστε στο δρόμο της σωτηρίας είναι δύναμη Θεού .
46001019	Το λέει άλλωστε η Γραφή : « Θ' αποδείξω ψεύτικη τη σοφία των σοφών και χωρίς αξία τη σύνεση των συνετών ! » .
46001020	Και πού είναι , στ' αλήθεια , ο σοφός ; Πού είναι ο ερμηνευτής των Γραφών ; Πού είναι ο συζητητής του κόσμου αυτού ; Δεν απέδειξε ο Θεός ανοησία τη σοφία του κόσμου αυτού ;
46001021	Επειδή , λοιπόν , ο κόσμος απέτυχε να γνωρίσει το Θεό μέσα στα πλαίσια της σοφίας του Θεού , γι' αυτό ο Θεός , χρησιμοποιώντας τη σοφία του , θέλησε μέσω της « μωρίας » του κηρύγματος να σώσει όσους πιστεύουν .
46001022	Και το λέω αυτό , επειδή και οι Ιουδαίοι κάποιο σημαδιακό θαύμα απαιτούν να δουν , και οι Έλληνες σοφία ζητάνε .
46001023	Εμείς όμως κηρύττουμε το Χριστό , που έχει σταυρωθεί , πράγμα που για τους Ιουδαίους είναι σκάνδαλο και για τους Έλληνες ανοησία !
46001024	Μα γι' αυτούς που έχει καλέσει ο Θεός , είτε Ιουδαίοι είναι είτε Έλληνες , ο Χριστός αυτός είναι Θεού δύναμη και Θεού σοφία .
46001025	Γιατί αυτό που κάνει ο Θεός , ακόμα κι αν το βλέπουν σαν ανόητο και σαν αδυναμία οι άνθρωποι , ξεπερνά την ανθρώπινη σοφία και την ανθρώπινη δύναμη .
46001026	Άλλωστε βλέπετε , αδελφοί , ότι ανάμεσα σε σας που προσκληθήκατε δεν υπάρχουν πολλοί που να προέρχονται από τους σοφούς - αν κρίνει κανείς με τ' ανθρώπινα κριτήρια - ούτε από τους κρατούντες ούτε από εκείνους που ανήκουν στην υψηλή κοινωνική τάξη .
46001027	Απεναντίας , τους απλοϊκούς του κόσμου διάλεξε ο Θεός για να καταντροπιάσει τους σοφούς , και τους αδύνατους του κόσμου διάλεξε ο Θεός για να καταντροπιάσει τους δυνατούς .
46001028	Επίσης , τους άσημους του κόσμου και τους περιφρονημένους διάλεξε ο Θεός καθώς και τους μηδαμινούς , για να παραγκωνίσει τους σπουδαίους ,
46001029	έτσι ώστε να μην μπορεί να καυχηθεί κανένας μπροστά στο Θεό .
46001030	Κι εσείς , χάρη σ' αυτό ανήκετε στον Χριστό , ο οποίος έγινε η δική μας σοφία που προέρχεται από το Θεό , κι επίσης η δικαιοσύνη και ο αγιασμός και η απολύτρωσή μας .
46001031	Επομένως , όπως λέει η Γραφή : « Όποιος καυχιέται , για τη χάρη του Θεού να καυχιέται » .
46002001	Γι' αυτό κι εγώ , αδελφοί , όταν ήρθα σε σας , ήρθα κηρύττοντας το σωτήριο έργο του Θεού , χωρίς επίδειξη ρητορικής τέχνης ή σοφίας .
46002002	Γιατί δε θεώρησα σωστό , όσο ήμουν μεταξύ σας , να αποβλέψω σε οτιδήποτε άλλο , παρά μονάχα στον Ιησού Χριστό , και μάλιστα σταυρωμένο .
46002003	Γι' αυτό και ήρθα κοντά σας εγώ με ένα έντονο συναίσθημα αδυναμίας και φόβου και τρόμου .
46002004	Και το θέμα μου και το κήρυγμά μου δε στηρίχτηκαν σε πειστικά επιχειρήματα ανθρώπινης σοφίας , αλλά στην απόδειξη του Πνεύματος και των θαυματουργικών ενεργειών ,
46002005	ώστε η πίστη σας να μη βασίζεται σε ανθρώπινη σοφία αλλά στη δύναμη του Θεού .
46002006	Επομένως , ανάμεσα στους πνευματικά ώριμους μιλάμε κι εμείς για σοφία , όχι όμως για τη σοφία του κόσμου αυτού ούτε των αρχόντων του κόσμου αυτού , που τελικά καταργούνται .
46002007	Αλλά μιλάμε για τη σοφία του Θεού την ασύλληπτη που έχει παραμείνει κρυμμένη και την οποία ο Θεός προόρισε για τη δική μας δόξα προτού ακόμα δημιουργηθεί ο κόσμος .
46002008	Τη σοφία αυτή δεν την κατάλαβε κανένας από τους άρχοντες του κόσμου αυτού · γιατί , αν την είχαν καταλάβει , δε θα είχαν σταυρώσει τον Κύριο της δόξας .
46002009	Αλλά όπως λέει η Γραφή : « Εκείνα που μάτι δεν είδε και αυτί δεν άκουσε και νους ανθρώπου δεν τα διανοήθηκε , εκείνα ετοίμασε ο Θεός γι' αυτούς που τον αγαπούνε » .
46002010	Σ' εμάς όμως τα αποκάλυψε ο Θεός μέσω του Πνεύματός του . Καθότι το Πνεύμα ανιχνεύει τα πάντα , ακόμα και τα βάθη των βουλών του Θεού .
46002011	Γιατί , ποιος από τους ανθρώπους , για παράδειγμα , ξέρει τα μυστικά του ανθρώπου , παρά μονάχα το πνεύμα του ανθρώπου που υπάρχει μέσα του ; Έτσι και τα μυστικά του Θεού δεν τα ξέρει κανένας , παρά μόνο το Πνεύμα του Θεού .
46002012	Κι εμείς δε λάβαμε το πνεύμα του κόσμου , αλλά το Πνεύμα που προέρχεται από το Θεό , έτσι ώστε να αναγνωρίζουμε εκείνα που μας έχει χαρίσει ο Θεός .
46002013	Κι ακριβώς αυτά είναι εκείνα για τα οποία μιλάμε όχι με επιχειρήματα ανθρώπινης σοφίας που έχουμε διδαχτεί , αλλά με επιχειρήματα που διδαχτήκαμε από το Πνεύμα το Άγιο , εξηγώντας τις πνευματικές αλήθειες με πνευματικά επιχειρήματα .
46002014	Ο φυσικός όμως άνθρωπος δε δέχεται αυτά που προέρχονται από το Πνεύμα του Θεού , γιατί αυτά γι' αυτόν είναι μωρία , και δεν μπορεί να τα καταλάβει , γιατί μόνο πνευματικά εξιχνιάζονται .
46002015	Αντίθετα , ο πνευματικός άνθρωπος εξιχνιάζει τα πάντα , ενώ ο ίδιος δεν εξιχνιάζεται από κανέναν !
46002016	Γιατί , ποιος γνώρισε ποτέ το νου του Κυρίου , ώστε να καταλήξει σε συμπεράσματα γι' αυτόν με τη λογική του ; Κι εμείς έχουμε ακριβώς το νου του Χριστού .
46003001	Παρ' όλα αυτά , αδελφοί , δεν μπόρεσα εγώ να σας μιλήσω σαν σε πνευματικούς ανθρώπους , αλλά σαν σε σαρκικούς , σαν σε νήπια στην πίστη του Χριστού .
46003002	Με γάλα σας έθρεψα και όχι με στέρεη τροφή , γιατί δεν μπορούσατε ακόμα να τη δεχτείτε . Μα ούτε και τώρα μπορείτε ,
46003003	αφού ακόμα συνεχίζετε να παραμένετε σαρκικοί ! Γιατί , τη στιγμή που υπάρχει ζήλεια και διαμάχη και διχοστασίες μεταξύ σας , δε σημαίνει αυτό πως είστε σαρκικοί και πως συμπεριφέρεστε έτσι όπως και οι άνθρωποι του κόσμου ;
46003004	Όταν , για παράδειγμα , λέει κάποιος : « Εγώ είμαι οπαδός του Παύλου » , κι άλλος : « Εγώ είμαι του Απολλώ » , δε σημαίνει αυτό πως είστε σαρκικοί ;
46003005	Κι επιτέλους , τι είναι ο Παύλος και τι ο Απολλώς , παρά μόνο υπηρέτες μέσω των οποίων πιστέψατε ; Και ο καθένας μας κάνει το έργο του σύμφωνα με τις ικανότητες που του έδωσε ο Κύριος .
46003006	Εγώ φύτεψα , ο Απολλώς πότισε , μα την αύξηση την πραγματοποιούσε ο Θεός !
46003007	Επομένως ούτε αυτός που φυτεύει είναι κάτι ούτε αυτός που ποτίζει , αλλά ο Θεός που δίνει την αύξηση .
46003008	Έτσι , εκείνος που φυτεύει και εκείνος που ποτίζει είναι το ίδιο , και ο καθένας θα λάβει το δικό του μισθό ανάλογα με το δικό του κόπο .
46003009	Γιατί εμείς είμαστε συνεργάτες του Θεού . Το χωράφι του Θεού , η οικοδομή του Θεού είστε εσείς .
46003010	Σύμφωνα με τη χάρη που μου δόθηκε από το Θεό , έχω θέσει το θεμέλιο , όπως θα έκανε ένας σοφός αρχιτέκτονας . Άλλος όμως χτίζει πάνω σ' αυτό . Ο καθένας , λοιπόν , ας προσέχει πώς χτίζει .
46003011	Γιατί βέβαια , κανένας δεν μπορεί να βάλει άλλο θεμέλιο , εκτός από εκείνον που ήδη υπάρχει , ο οποίος είναι ο Ιησούς Χριστός .
46003012	Κι αν κάποιος χτίζει πάνω σ' αυτό το θεμέλιο , χρησιμοποιώντας σαν υλικά χρυσάφι ή ασήμι ή πολύτιμα πετράδια ή ξύλα ή χορτάρι ή άχυρο ,
46003013	το έργο του καθενός θα φανερωθεί , γιατί θα το βγάλει στην επιφάνεια η Ημέρα της Κρίσεως . Διότι με τη φωτιά αποκαλύπτεται το καθετί . Και ποιας ποιότητας είναι το έργο του καθενός θα το αποδείξει η φωτιά .
46003014	Αν το έργο που πραγματοποίησε κάποιος παραμείνει , θα λάβει μισθό .
46003015	Αν το έργο κάποιου αποτεφρωθεί , θα βγει ζημιωμένος . Ο ίδιος όμως θα σωθεί , αλλά έτσι όπως γλιτώνει κανείς μέσα από πυρκαϊά .
46003016	Μήπως δεν ξέρετε πως είστε ναός του Θεού και ότι μέσα σας κατοικεί το Πνεύμα του Θεού ;
46003017	Αν κανείς φθείρει το ναό αυτό , αυτόν ο Θεός θα τον αφανίσει . Γιατί ο ναός του Θεού είναι άγιος , και ο ναός αυτός είστε εσείς .
46003018	Κανένας ας μην ξεγελάει τον εαυτό του . Αν κάποιος από ανάμεσά σας νομίζει πως είναι σοφός σύμφωνα με τα κριτήρια του κόσμου αυτού , ας το νιώσει πως είναι μωρός , για να γίνει πραγματικά σοφός .
46003019	Γιατί η σοφία του κόσμου αυτού αποδείχνεται μωρία από το Θεό . Λέει άλλωστε η Γραφή : « Αυτός συλλαμβάνει τους σοφούς μέσα στην πανουργία τους » .
46003020	Κι αλλού : « Ο Κύριος ξέρει τους διαλογισμούς των σοφών . Ξέρει ότι είναι μάταιοι » .
46003021	Επομένως , κανένας ας μην καυχιέται για ανθρώπους , γιατί όλα ανήκουν σε σας .
46003022	Είτε για τον Παύλο πρόκειται είτε για τον Απολλώ είτε για τον Κηφά είτε για τον κόσμο είτε για τη ζωή είτε για το θάνατο είτε για τα τωρινά είτε για τα μελλούμενα , όλα ανήκουν σε σας ,
46003023	κι εσείς στο Χριστό , κι ο Χριστός στο Θεό .
46004001	Έτσι ας μας βλέπει , λοιπόν , ο κάθε άνθρωπος : σαν υπηρέτες του Χριστού και διαχειριστές των μυστηρίων του Θεού .
46004002	Κι εκείνο που απαιτείται μεταξύ των οικονόμων είναι να βρεθεί ο καθένας πιστός στη διαχείρισή του .
46004003	Όσο για μένα , έχει πολύ μικρή σημασία να ανακριθώ από σας ή κάτω από το σημερινό ανθρώπινο φως . Μα ούτε κι εγώ ο ίδιος ανακρίνω τον εαυτό μου ,
46004004	αφού η συνείδησή μου δε με ελέγχει σε τίποτε . Αυτό όμως δε σημαίνει πως έχω πραγματικά δικαιωθεί . Γιατί οπωσδήποτε ο ανακριτής μου είναι ο Κύριος !
46004005	Επομένως , για τίποτε μη βγάζετε πρόωρα συμπεράσματα , ώσπου να έρθει ο Κύριος , ο οποίος θα φωτίσει όλα εκείνα που είναι κρυμμένα στο σκοτάδι και θα αποκαλύψει τις προθέσεις των καρδιών . Και τότε ο έπαινος στον καθένα θα γίνει από το Θεό .
46004006	Κι γι' αυτά , αδελφοί , που σας είπα , χρησιμοποίησα ως παράδειγμα τον εαυτό μου και τον Απολλώ για χάρη σας , ώστε να μάθετε με το δικό μας παράδειγμα , να μην έχετε ιδέες πέρα από εκείνα που έχουν γραφτεί και να μη νιώθετε περηφάνια για τον ένα σε βάρος του άλλου .
46004007	Κι επιτέλους ποιος σε κάνει διαφορετικό από τους άλλους ; Και τι το δικό σου έχεις , που δε σου έχει δοθεί από το Θεό ; Κι αφού σου έχει δοθεί , τι καυχιέσαι σαν να μην το έχεις πάρει από το Θεό ;
46004008	Εσείς τώρα πια νιώθετε πως είστε χορτάτοι ! Πως τώρα πια πλουτίσατε ! Πως γίνατε κιόλας βασιλιάδες χωρίς εμάς ! Αλλά μακάρι να είχατε γίνει βασιλιάδες , για να γίνουμε κι εμείς κοντά σε σας βασιλιάδες !
46004009	Γιατί θαρρώ πως ο Θεός εμάς τους αποστόλους μας παρουσίασε τελευταίους στη σειρά σαν τους καταδικασμένους σε θάνατο , αφού γίναμε το θέατρο του κόσμου και για τους αγγέλους και για τους ανθρώπους !
46004010	Εμείς , λοιπόν , φτάσαμε να θεωρούμαστε ανόητοι για χάρη του Χριστού , ενώ εσείς γνωστικοί κοντά στο Χριστό ! Εμείς αδύνατοι , εσείς δυνατοί ! Εσείς αποκτήσατε υπόληψη , εμείς πέσαμε σε ανυποληψία !
46004011	Ακόμα και μέχρι τώρα και πεινάμε , και διψάμε , και χωρίς ρουχισμό μένουμε , και μας δέρνουν , και περιπλανιόμαστε από τόπο σε τόπο χωρίς να έχουμε μια μόνιμη κατοικία ,
46004012	και κοπιάζουμε εργαζόμενοι με τα ίδια μας τα χέρια . Κι ενώ μας χλευάζουν , εμείς ευλογούμε , ενώ μας κατατρέχουν , εμείς κάνουμε υπομονή ,
46004013	ενώ μας βλαστημούν εμείς εμψυχώνουμε . Σαν απορρίμματα του κόσμου καταντήσαμε ! Γίναμε το σκουπίδι όλων μέχρι και τώρα !
46004014	Δεν τα γράφω αυτά για να σας ντροπιάσω , αλλά σας συμβουλεύω σαν παιδιά μου αγαπητά .
46004015	Γιατί , κι αν ακόμα έχετε αναρίθμητους δασκάλους στη ζωή σας τη χριστιανική , όμως δεν έχετε πολλούς πατέρες . Γιατί βέβαια , στη ζωή που παρέχει ο Χριστός , εγώ σας γέννησα μέσω του Ευαγγελίου .
46004016	Σας παρακαλώ , λοιπόν , να μιμείστε το παράδειγμά μου .
46004017	Γι' αυτό και σας έστειλα τον Τιμόθεο , που είναι παιδί μου αγαπητό και πιστός στην υπηρεσία του Κυρίου . Αυτός θα σας υπενθυμίσει τις αρχές που με κατευθύνουν στη ζωή μου για το Χριστό , όπως τις διδάσκω παντού σε κάθε εκκλησία .
46004018	Αλλά καθώς καθυστερώ να έρθω σε σας , μερικοί κυριεύτηκαν από αλαζονεία .
46004019	Μα θα έρθω πολύ γρήγορα κοντά σας , αν το επιτρέψει ο Κύριος , και τότε θα δω όχι τα λόγια αυτών που έχουν κυριευθεί από αλαζονεία αλλά τη δύναμή τους .
46004020	Γιατί η βασιλεία του Θεού δεν εκδηλώνεται με λόγια , αλλά με δύναμη .
46004021	Τι προτιμάτε ; Με ραβδί να έρθω κοντά σας ή με αγάπη και πράο πνεύμα ;
46005001	Συγκεκριμένα , διαδίδεται πως υπάρχει μια περίπτωση πορνείας μεταξύ σας , και μάλιστα τέτοιου είδους πορνεία , που ούτε ανάμεσα στους ειδωλολάτρες δε συναντιέται ! Να έχει δηλαδή ένας σχέσεις με τη γυναίκα του πατέρα του !
46005002	Κι εσείς είστε τόσο γεμάτοι από αυταρέσκεια που δεν πενθήσατε , όπως άρμοζε καλύτερα , ώστε να αποκοπεί από ανάμεσά σας αυτός που έκανε την πράξη αυτή .
46005003	Οπωσδήποτε πάντως , εγώ , που είμαι βέβαια απών σωματικά αλλά παρών πνευματικά , έχω κιόλας καταδικάσει στ' όνομα του Κυρίου μας Ιησού Χριστού , σαν να ήμουν παρών , αυτόν που διέπραξε τόσο αδιάντροπα την πράξη αυτή .
46005004	Έτσι , αφού συναχθείτε εσείς και το δικό μου πνεύμα , έχοντας και τη δύναμη του Κυρίου μας Ιησού Χριστού ,
46005005	να παραδώσετε έναν τέτοιο άνθρωπο στο Σατανά για να εξαλειφθεί το σαρκικό φρόνημα , ώστε το πνεύμα να διατηρηθεί σώο την Ημέρα του Κυρίου Ιησού .
46005006	Δεν είναι δικαιολογημένη η ικανοποίησή σας . Δεν το ξέρετε πως λίγο προζύμι ξινίζει όλο το ζυμάρι ;
46005007	Καθαρίστε , λοιπόν , ολότελα την εκκλησία από το παλιό προζύμι , για να είστε νέο ζυμάρι , καθώς είστε άζυμοι τώρα πια . Γιατί , πραγματικά , το δικό μας το Πάσχα είναι το ότι για μας θυσιάστηκε ο Χριστός .
46005008	Επομένως ας γιορτάζουμε όχι πια με παλιό προζύμι ούτε με προζύμι κακίας και πονηρίας , αλλά με απαλλαγμένη από προζύμι ειλικρίνεια και αλήθεια .
46005009	Σας έγραψα στο γράμμα μου να μη συναναστρέφεστε με πόρνους .
46005010	Οπωσδήποτε όμως όχι γενικά με όλους τους πόρνους του κόσμου αυτού ή με τους πλεονέκτες ή τους άρπαγες ή τους ειδωλολάτρες , γιατί τότε θα ήσασταν υποχρεωμένοι να εγκαταλείψετε τον κόσμο !
46005011	Μα αυτό που εννοώ με όσα έγραψα είναι , να μη συναναστρέφεστε με κάποιον ο οποίος , ενώ παριστάνει τον αδελφό , είναι πόρνος ή πλεονέκτης ή ειδωλολάτρης ή κακόγλωσσος ή μέθυσος ή άρπαγας . Με έναν τέτοιον άνθρωπο ούτε για φαγητό να μην κάθεστε μαζί του .
46005012	Γιατί επιτέλους , τι με νοιάζει να κρίνω αυτούς που είναι έξω από την εκκλησία ; Και δεν κρίνετε καλύτερα εσείς αυτούς που είναι μέσα σ' αυτήν ;
46005013	Όσο για τους έξω , εκείνους θα τους κρίνει ο Θεός . Τέλος , είναι εντολή : « Θα τον βγάλετε τον κακό από ανάμεσά σας » !
46006001	Όταν κάποιος από σας έχει μια διαφορά μ' έναν άλλο , πώς τολμάει να καταφεύγει στην κρίση των αδίκων για τη λύση της και όχι στην κρίση των πιστών ;
46006002	Δεν το ξέρετε πως οι πιστοί θα κρίνουν τον κόσμο ; Κι αφού ο κόσμος κρίνεται από σας , δεν είστε άξιοι να κρίνετε τόσο ασήμαντες υποθέσεις μεταξύ σας ;
46006003	Δεν ξέρετε ότι θα κρίνουμε ακόμα και αγγέλους ; Πόσο μάλλον βιοτικές υποθέσεις ;
46006004	Εσείς όμως , όταν έχετε βιοτικές υποθέσεις , πηγαίνετε και βάζετε ως δικαστές σας τους πιο ανυπόληπτους μέσα στην εκκλησία !
46006005	Ντροπή σας ! Ώστε είναι τέτοια η κατάστασή σας , που να μη βρίσκεται ανάμεσά σας ούτε ένας γνωστικός ο οποίος να μπορεί να διευθετήσει μια διαφορά μεταξύ των αδελφών του ,
46006006	αλλά αδελφός με αδελφό καταλήγουν στα δικαστήρια , και μάλιστα για να κριθούν από απίστους ;
46006007	Αφήστε πια πως ακόμα και το γεγονός και μόνο ότι έχετε αντιδικίες μεταξύ σας αποτελεί κιόλας τέλεια αποτυχία σας ! Και γιατί δεν προτιμάτε να αδικείστε ; Γιατί δεν προτιμάτε καλύτερα να ζημιώνεστε ;
46006008	Εσείς , απεναντίας , αδικείτε και ζημιώνετε , και μάλιστα αδελφούς !
46006009	Ή μήπως δεν ξέρετε πως οι άδικοι δε θα κληρονομήσουν τη βασιλεία του Θεού ; Μη γελιέστε ! Ούτε πόρνοι ούτε ειδωλολάτρες ούτε μοιχοί ούτε ομοφυλόφιλοι ούτε σοδομίτες
46006010	ούτε κλέφτες ούτε πλεονέκτες ούτε μέθυσοι ούτε κακόγλωσσοι ούτε άρπαγες δε θα κληρονομήσουν τη βασιλεία του Θεού .
46006011	Και τέτοιοι ήσασταν βέβαια μερικοί από σας , αλλά απολουστήκατε , ήσασταν αλλά αγιαστήκατε , ήσασταν αλλά τώρα πια δικαιωθήκατε στ' όνομα του Κυρίου μας Ιησού και με την ενέργεια του Πνεύματος του Θεού μας .
46006012	Ναι , σωστά , « όλα μου επιτρέπονται » , μα όλα δε συμφέρουν . Ναι , πράγματι , « όλα μου επιτρέπονται » , μα εγώ δε θα αφήσω τίποτε να με εξουσιάσει .
46006013	Ναι , είναι αλήθεια πως « τα φαγητά προορίζονται για την κοιλιά και η κοιλιά για τα φαγητά » , μα και αυτήν και αυτά ο Θεός θα τα καταργήσει . Το σώμα όμως δεν προορίστηκε για την πορνεία , αλλά για να δοξάζει τον Κύριο , ώστε και ο Κύριος να δοξάσει το σώμα .
46006014	Και πραγματικά , ο Θεός και τον Κύριο ανέστησε και εμάς θα μας αναστήσει με τη δική του τη δύναμη .
46006015	Δεν ξέρετε ότι τα σώματά σας είναι μέλη του Χριστού ; Τα μέλη λοιπόν του Χριστού να τα πάρω και να τα κάνω μέλη πόρνης ; Αδύνατο !
46006016	Ή μήπως δεν ξέρετε πως αυτός που έρχεται σε σαρκική επαφή με πόρνη , γίνεται ένα σώμα μαζί της ; Γιατί , όπως λέει η Γραφή : « Οι δύο θα γίνουν ένα σώμα » .
46006017	Εκείνος όμως που προσκολλιέται στον Κύριο , γίνεται ένα πνεύμα μαζί του .
46006018	Μακριά από την πορνεία λοιπόν ! Όποιο άλλο αμάρτημα κι αν διαπράξει ο άνθρωπος , δεν το διαπράττει ενάντια στο σώμα του . Εκείνος όμως που πορνεύει , αμαρτάνει ενάντια στο ίδιο του το σώμα !
46006019	Ή μήπως δεν ξέρετε πως το σώμα σας είναι ναός του Αγίου Πνεύματος που βρίσκεται μέσα σας , και ότι είναι από το Θεό δοσμένο σε σας και επομένως δεν ανήκετε στους εαυτούς σας ,
46006020	αφού αγοραστήκατε με πληρωμή τιμήματος ; Δοξάστε , λοιπόν , πραγματικά το Θεό και με το σώμα σας και με το πνεύμα σας , τα οποία ανήκουν στο Θεό .
46007001	Σχετικά , τώρα , μ' εκείνα που μου γράψατε , καλό είναι για τον άντρα να μην αγγίξει γυναίκα .
46007002	Για να αποφεύγονται όμως περιπτώσεις πορνείας , ο κάθε άντρας ας έχει τη δική του γυναίκα και η κάθε γυναίκα ας έχει το δικό της άντρα .
46007003	Ο άντρας να δείχνει την κατανόηση που οφείλει στη γυναίκα του . Το ίδιο και η γυναίκα στον άντρα της .
46007004	Η γυναίκα δεν ορίζει η ίδια το σώμα της , αλλά ο άντρας της . Το ίδιο και ο άντρας δεν ορίζει ο ίδιος το σώμα του , αλλά η γυναίκα του .
46007005	Μην αποστερείτε ο ένας τον άλλο , εκτός αν γίνεται αυτό με σύμφωνη γνώμη και των δυο σας προσωρινά , για να αφιερώνετε τον καιρό σας στη νηστεία και στην προσευχή . Κατόπιν όμως , να σμίγετε πάλι σαν αντρόγυνο για να μην σας πειράζει ο Σατανάς εξαιτίας της έλλειψης αυτοκυριαρχίας σας .
46007006	Μα αυτό σας το λέω σαν κάτι το προαιρετικό , όχι σαν εντολή .
46007007	Στην πραγματικότητα , βέβαια , προτιμώ όλοι οι άνθρωποι να είναι σαν κι εμένα , αλλά ο καθένας έχει το δικό του ξεχωριστό χάρισμα από το Θεό . Ο ένας έτσι , ο άλλος αλλιώς .
46007008	Σχετικά , τώρα , με τους ανύπαντρους και τις χήρες , σας απαντώ πως είναι καλό γι' αυτούς να μείνουν ανύπαντροι , όπως κι εγώ .
46007009	Αν όμως αδυνατούν να επιβληθούν στους εαυτούς τους , ας παντρευτούν . Είναι προτιμότερο να παντρευτεί κάποιος , παρά να φλέγεται από επιθυμία .
46007010	Στους παντρεμένους όμως παραγγέλλω - όχι εγώ , αλλά ο Κύριος : Η γυναίκα να μη χωρίσει από τον άντρα της .
46007011	Αλλά κι αν χωρίσει , να μένει ανύπαντρη ή να συμφιλιωθεί με τον άντρα της . Και ο άντρας , επίσης , να μην παρατήσει τη γυναίκα του .
46007012	Στους υπόλοιπους έχω να πω , όχι ο Κύριος αλλ' εγώ : Αν ένας αδελφός είναι παντρεμένος με γυναίκα που δεν έχει πιστέψει κι αυτή συγκατανεύει να ζει μαζί του , να μην τη χωρίσει .
46007013	Επίσης , αν μια γυναίκα έχει άντρα που δεν έχει πιστέψει κι αυτός συγκατανεύει να ζει μαζί της , να μην τον χωρίσει .
46007014	Γιατί ο άντρας αυτός , αν και δεν έχει πιστέψει , όμως έχει έρθει πια σε επαφή με το Θεό , χάρη στη γυναίκα του . Το ίδιο και η γυναίκα , αν και δεν έχει πιστέψει , όμως έχει έρθει σε επαφή με το Θεό χάρη στον άντρα της . Επειδή , αλλιώς , τα παιδιά σας θα ήταν ακάθαρτα αλλά τώρα βρίσκονται κιόλας σε επαφή με το Θεό .
46007015	Αν όμως ο άντρας ή η γυναίκα που δεν έχει πιστέψει , αποφασίσει να χωρίσει , ας χωρίσει . Σε τέτοιες περιπτώσεις δεν έχει καμιά δέσμευση ο αδελφός ή η αδελφή . Πάντως , εμάς ο Θεός μας έχει καλέσει να ζούμε ειρηνικά .
46007016	Γιατί , πού το ξέρεις γυναίκα ; Ίσως και σώσεις τον άντρα σου . Ή , πού το ξέρεις άντρα ; Ίσως και σώσεις τη γυναίκα σου .
46007017	Όπως και νάναι όμως , ο καθένας σύμφωνα με τη μερίδα που του έδωσε ο Θεός , δηλαδή σύμφωνα με τις συνθήκες κάτω από τις οποίες τον έχει καλέσει ο Κύριος , έτσι ας ζει . Τα ίδια παραγγέλλω και σε όλες τις εκκλησίες .
46007018	Ήταν περιτμημένος κάποιος , όταν προσκλήθηκε από το Θεό ; Ας μην προσπαθήσει να αποκαταστήσει την ακροβυστία του . Ήταν απερίτμητος , όταν προσκλήθηκε ; Ας μην περιτμηθεί .
46007019	Η περιτομή δεν έχει καμιά σημασία ούτε η ακροβυστία έχει καμιά σημασία , αλλά σημασία έχει η τήρηση των εντολών του Θεού .
46007020	Ο καθένας στις συνθήκες κάτω από τις οποίες βρισκόταν όταν προσκλήθηκε από το Θεό , εκεί ας παραμένει .
46007021	Ήσουν δούλος όταν προσκλήθηκες ; Μη σε στεναχωρεί αυτό . Αλλά κι αν έχεις τη δυνατότητα να αποκτήσεις την ελευθερία σου , προτίμησε να επιλέξεις εκείνο που είναι χρησιμότερο .
46007022	Γιατί εκείνος που ήταν δούλος όταν προσκλήθηκε από το Θεό και τώρα ανήκει στον Κύριο , έχει απελευθερωθεί από τον Κύριο . Παρόμοια κι εκείνος που ήταν ελεύθερος όταν προσκλήθηκε , τώρα πια είναι δούλος του Χριστού .
46007023	Πληρώθηκε ακριβά η εξαγορά σας . Μην υποδουλώνεστε σε ανθρώπους .
46007024	Αδελφοί , ο καθένας στη θέση που βρισκόταν , όταν προσκλήθηκε από το Θεό , σ' αυτήν ας μένει κοντά στο Θεό .
46007025	Σχετικά τώρα με τους ανύπαντρους , ειδική εντολή από τον Κύριο δεν έχω να μεταδώσω . Δίνω όμως τη γνώμη μου με την αξιοπιστία που έχω σαν ελεημένος του Κυρίου .
46007026	Νομίζω , λοιπόν , πως αυτό είναι το καλό για την παρούσα δύσκολη εποχή , δηλαδή εννοώ ότι είναι καλό για τον άνθρωπο να μείνει όπως είναι .
46007027	Έχεις δεθεί με γυναίκα ; Μη ζητάς τη διάλυση του δεσμού σου . Είσαι αδέσμευτος ; Μη ζητάς γυναίκα .
46007028	Μα κι αν παντρευτείς , δε σημαίνει πως αμάρτησες . Κι αν η κοπέλα παντρευτεί , δε σημαίνει πως αμάρτησε . Θα έχουν όμως στενοχώρια οι άνθρωποι αυτοί στη ζωή τους , κι εγώ νοιάζομαι για σας .
46007029	Και μάλιστα σας λέω τούτο αδελφοί : πως ο καιρός που απομένει είναι περιορισμένος , ώστε κι εκείνοι που είναι παντρεμένοι να ζουν για τον Κύριο σαν να μην είναι παντρεμένοι ,
46007030	κι εκείνοι που πενθούν σαν να μην έχουν καιρό για πένθος , κι εκείνοι που χαίρονται σαν να μην έχουν καιρό για χαρές , κι εκείνοι που αγοράζουν σαν να μην έχουν τίποτε δικό τους ,
46007031	κι εκείνοι που χειρίζονται τα πράγματα του κόσμου αυτού σαν να μην αξίζει να απορροφούνται απ' αυτά , γιατί είναι πρόσκαιρη η παρούσα μορφή του κόσμου αυτού .
46007032	Και θέλω εσείς να είστε απαλλαγμένοι από μέριμνες . Ο ανύπαντρος νοιάζεται για εκείνα που θέλει ο Κύριος , δηλαδή πώς θα αρέσει στον Κύριο .
46007033	Αντίθετα , ο παντρεμένος νοιάζεται για τα πράγματα του κόσμου , δηλαδή πώς θα αρέσει στη γυναίκα του .
46007034	Ο ίδιος διαχωρισμός υπάρχει και μεταξύ της παντρεμένης γυναίκας και της ανύπαντρης κόρης . Η ανύπαντρη νοιάζεται για τα πράγματα του Κυρίου , έτσι που να είναι άγια και στο σώμα και στο πνεύμα της . Αντίθετα , η παντρεμένη νοιάζεται για τα πράγματα του κόσμου , δηλαδή πώς να αρέσει στον άντρα της .
46007035	Κι αυτό σας το λέγω αποκλειστικά για το δικό σας συμφέρον . Όχι για να σας εξαναγκάσω υποχρεωτικά , μα για να επιτευχθεί μια αδιατάραχτη και σταθερή αφοσίωση στον Κύριο χωρίς περισπασμούς .
46007036	Αν όμως κάποιος νομίζει πως φέρεται σκληρά στην κόρη του , που θέλει κάποιον , αν αυτή είναι σε ώριμη ηλικία και είναι ανάγκη να γίνει έτσι , ας την αφήσει να κάνει αυτό που θέλει , δεν αμαρτάνει , ας παντρευτούν .
46007037	Εκείνος όμως , που έχει σιγουρευτεί ακράδαντα μέσα στην καρδιά του πως τίποτε δεν τον αναγκάζει να την παντρέψει , κι έχει τη δύναμη να επιβάλει τη δική του θέληση , κι έχει καταλήξει μέσα στην καρδιά του στη γνώμη πως είναι σωστό να κρατήσει την κόρη του ανύπαντρη , καλά κάνει .
46007038	Μ' αυτές τις προϋποθέσεις λοιπόν , κι εκείνος που παντρεύει την κόρη του κάνει καλά , μα κι εκείνος που δεν την παντρεύει κάνει ακόμα καλύτερα .
46007039	Η γυναίκα είναι από το νόμο δεσμευμένη με τον άντρα της , για όσον καιρό ζει ο άντρας της . Αν όμως πεθάνει ο άντρας της , τότε είναι ελεύθερη να παντρευτεί όποιον θέλει , αρκεί να είναι αυτό μέσα στο θέλημα του Κυρίου .
46007040	Αλλά είναι ευτυχέστερη αν παραμείνει έτσι , κατά τη δική μου γνώμη . Και νομίζω πως έχω κι εγώ το Πνεύμα του Θεού .
46008001	Σχετικά , τώρα , με τα κρέατα των ζώων που θυσιάστηκαν στα είδωλα το ξέρουμε , βέβαια , πως έχουμε όλοι γνώση . Η γνώση όμως φουσκώνει τον άνθρωπο . Αντίθετα η αγάπη οικοδομεί .
46008002	Κι αν κανείς νομίζει πως γνωρίζει πλήρως ένα θέμα , αυτός δεν έχει μάθει τίποτε έτσι όπως θα έπρεπε να το είχε μάθει .
46008003	Αλλά αν κάποιος αγαπάει το Θεό , αυτός έχει κιόλας αναγνωριστεί από το Θεό .
46008004	Σχετικά , λοιπόν , με το κρέας των ζώων που θυσιάζονται στα είδωλα , εμείς το ξέρουμε πως για μας δεν υπάρχει κανένα είδωλο στον κόσμο και ότι δεν υπάρχει κανένας άλλος θεός παρά μόνο ένας .
46008005	Και πράγματι έτσι είναι , έστω κι αν υπάρχουν - όπως τους ονομάζουν - θεοί , είτε στον ουρανό είτε πάνω στη γη , όπως και υπάρχουν στ' αλήθεια γι' αυτούς πολλοί θεοί και πολλοί κύριοι .
46008006	Για μας όμως ένας Θεός υπάρχει : ο Πατέρας , από τον οποίο προέρχονται τα πάντα κι εμείς προοριζόμαστε γι' αυτόν . Επίσης , ένας Κύριος υπάρχει : ο Ιησούς Χριστός , μέσω του οποίου δημιουργήθηκαν τα πάντα κι εμείς δημιουργήθηκαμε μέσω αυτού .
46008007	Αλλά δεν έχουν όλοι τη γνώση αυτή , κι έτσι μερικοί , έχοντας επηρεασμένη τη συνείδησή τους από την ιδέα του ειδώλου μέχρι και σήμερα ακόμα , τρώνε το κρέας αυτό σαν να προέρχεται από πραγματική θυσία στα είδωλα , και επειδή η συνείδησή τους είναι ασθενική , μολύνεται .
46008008	Όμως τη θέση μας μπροστά στο Θεό δεν την καθορίζει κάποιο φαγητό , γιατί ούτε με το να φάμε κερδίζουμε τίποτε πνευματικά ούτε με το να μη φάμε χάνουμε τίποτε .
46008009	Προσέχετε μόνο , μήπως το νόμιμο αυτό δικαίωμά σας γίνει εμπόδιο σ' εκείνους που είναι αδύνατοι στην πίστη .
46008010	Γιατί , αν ένας , ο οποίος είναι αδύνατος , δει εσένα , που έχεις τη γνώση αυτή , να συμμετέχεις σε τραπέζι ειδωλολατρικού ναού , δε θα ενθαρρυνθεί μήπως η συνείδησή του - μια και είναι αδύνατος στην πίστη , - στο να τρώει με λαθεμένη αντίληψη το κρέας των ζώων που έχουν προσφερθεί θυσία στα είδωλα ;
46008011	Κι έτσι , εξαιτίας της κακής χρήσης της δικής σου γνώσης θα χαθεί ο αδύνατος αδελφός , για τον οποίο ο Χριστός πέθανε .
46008012	Αμαρτάνοντας όμως έτσι έναντι των αδελφών και προξενώντας τραύματα στη συνείδησή τους , που είναι αδύνατη , έναντι του Χριστού αμαρτάνετε .
46008013	Γι' αυτό , λοιπόν , αν κάποιο φαγητό γίνεται αιτία να σκοντάψει σε θέματα της πίστης ο αδελφός μου , τότε , όχι , δε θα φάω κρέας ποτέ , για να μη σκανδαλίσω τον αδελφό μου .
46009001	Δεν είμαι μήπως απόστολος εγώ ; Δεν είμαι ελεύθερος ; Δεν έχω δει μήπως τον Κύριό μας Ιησού Χριστό ; Δεν είστε εσείς ο καρπός του έργου μου για τον Κύριο ;
46009002	Κι αν ακόμα για άλλους δεν είμαι απόστολος , όμως τουλάχιστο για σας είμαι , γιατί η σφραγίδα της δικής μου αποστολής εσείς είστε με τη χάρη του Κυρίου .
46009003	Αυτή είναι η δική μου απάντηση σ' εκείνους που με ρωτούν σαν ανακριτές .
46009004	Μήπως δεν έχουμε δικαίωμα να φάμε και να πιούμε με έξοδα της εκκλησίας ;
46009005	Μήπως δεν έχουμε δικαίωμα να πάρουμε μια χριστιανή σύζυγο να μας συνοδεύει στις περιοδείες μας , όπως κάνουν και οι υπόλοιποι απόστολοι και οι αδελφοί του Κυρίου και ο Κηφάς ;
46009006	Ή μήπως εγώ κι ο Βαρνάβας μόνο δεν έχουμε το δικαίωμα να συντηρούμαστε από την εκκλησία χωρίς να εργαζόμαστε ;
46009007	Ποιος υπηρετεί ποτέ στο στρατό με δικά του έξοδα ; Ποιος φυτεύει αμπέλι και από τον καρπό του δεν τρώει ; Ή ποιος βόσκει ένα κοπάδι πρόβατα και δεν τρώει από το γάλα του κοπαδιού ;
46009008	Μήπως τα λέω αυτά κινούμενος από ανθρώπινα ελατήρια ; Ή μήπως δε λέει τα ίδια και ο νόμος ;
46009009	Διότι στο Μωσαϊκό νόμο είναι γραμμένο : « Δε θα φιμώσεις το βόδι που αλωνίζει » . Μήπως για τα βόδια είναι που νοιάζεται ο Θεός ;
46009010	Ή το λέει αποκλειστικά για μας ; Και βέβαια για μας είναι που γράφτηκε , καθότι εκείνος που οργώνει , πρέπει να οργώνει με την ελπίδα της απολαβής , όπως κι εκείνος που αλωνίζει γεμάτος ελπίδα , πρέπει να μετέχει στον καρπό της ελπίδας του .
46009011	Αφού , λοιπόν , εμείς σπείραμε τα πνευματικά αγαθά , είναι άραγε πολύ αν θερίσουμε από τα δικά σας υλικά αγαθά ;
46009012	Όταν άλλοι ασκούν την εξουσία τους να συμμετέχουν στα αγαθά σας , δε θα ήταν πολύ πιο δίκαιο να συμμετέχουμε εμείς ; Όμως δεν ασκήσαμε το δικαίωμα τούτο . Αντίθετα , όλα τα υπομένουμε σιωπηλά για να μην παρεμβάλλουμε κανένα εμπόδιο στο Ευαγγέλιο του Χριστού .
46009013	Δεν το ξέρετε ότι εκείνοι που τελούν τις θρησκευτικές τελετές στο ναό από το ναό συντηρούνται ; Και ότι κείνοι που ασχολούνται με την προσφορά των θυσιών , παίρνουν μερίδιο από τις προσφερόμενες θυσίες ;
46009014	Παρόμοια και γι' αυτούς που κηρύττουν το Ευαγγέλιο , ο Κύριος καθόρισε να ζουν από το Ευαγγέλιο .
46009015	Εγώ όμως δεν άσκησα κανένα από τα δικαιώματα αυτά . Κι ούτε τα έγραψα αυτά για να γίνει κάτι τέτοιο σε μένα , γιατί θα προτιμούσα να πεθάνω καλύτερα , παρά να αφαιρέσει κανείς αυτό που μου δίνει τη μεγαλύτερη ικανοποίηση .
46009016	Και φυσικά αν κηρύττω απλώς το Ευαγγέλιο , δεν έχω λόγο να εκφράζω κάποια ικανοποίηση , γιατί δεν έχω την εκλογή να μην το κάνω αυτό , κι αλίμονο σε μένα αν δεν κηρύττω το Ευαγγέλιο !
46009017	Άλλωστε , αν εξαρτιόταν από τη δική μου θέληση να το κάνω αυτό , θα έπαιρνα μισθό . Αφού όμως δεν εξαρτάται από μένα , σημαίνει πως μου έχει ανατεθεί η διεκπεραίωση ενός έργου .
46009018	Ποια ανταμοιβή , λοιπόν , μου απομένει ; Να κηρύττω το Ευαγγέλιο καθιστώντας το ανέξοδο με το να μην κάνω χρήση του δικαίωματός μου να ζω απ' αυτό σαν κήρυκας του Ευαγγελίου .
46009019	Γι' αυτό , παρόλο που είμαι ανεξάρτητος απ' όλους , υποδούλωσα τον εαυτό μου σε όλους , για να κερδίσω όσο γίνεται περισσότερους στον Χριστό .
46009020	Έτσι , στους Ιουδαίους συμπεριφέρθηκα σαν Ιουδαίος , με σκοπό να κερδίσω Ιουδαίους · σ' εκείνους που ζουν κάτω από τις διατάξεις του νόμου συμπεριφέρθηκα σαν να ζω κάτω από τις διατάξεις του νόμου , με σκοπό να κερδίσω αυτούς που ζουν κάτω από τις διατάξεις του νόμου ·
46009021	σ' εκείνους που δεν έχουν το νόμο συμπεριφέρθηκα σαν να μην έχω νόμο , όχι βέβαια παραβαίνοντας το νόμο του Θεού , αλλά εφαρμόζοντας το νόμο του Χριστού , με σκοπό να κερδίσω ανθρώπους που δεν έχουν το νόμο .
46009022	Συμπεριφέρθηκα στους αδύνατους στην πίστη σαν αδύνατος κι εγώ , με σκοπό να κερδίσω τους αδύνατους . Στους πάντες έγινα τα πάντα μόνο και μόνο για να σώσω μερικούς .
46009023	Κι αυτό το κάνω για χάρη του Ευαγγελίου με σκοπό να συμβάλω στη διάδοσή του .
46009024	Δεν ξέρετε μήπως πως οι αθλητές , που συμμετέχουν σε αγώνα δρόμου , τρέχουν βέβαια όλοι , αλλά ένας παίρνει το βραβείο ; Έτσι ν' αγωνίζεστε κι εσείς , με σκοπό να το κατακτήσετε .
46009025	Επίσης , ο κάθε αθλητής ασκεί εγκράτεια σε όλα . Κι εκείνοι , βέβαια , το κάνουν για να πάρουν ένα στεφάνι φθαρτό , ενώ εμείς για άφθαρτο .
46009026	Εγώ , λοιπόν , γι' αυτόν ακριβώς το λόγο αγωνίζομαι έτσι . Όχι χωρίς να ξέρω τι κάνω . Γι' αυτό πυγμαχώ έτσι . Όχι σαν ένας που πετάει άσκοπες γροθιές στον αέρα !
46009027	Αλλά σκληραγωγώ το σώμα μου και το καθυποτάσσω , μήπως , ενώ θα έχω κηρύξει στους άλλους , εγώ ο ίδιος αποδειχτώ ακατάλληλος .
46010001	Επίσης , αδελφοί , δε θέλω να σας διαφεύγει το γεγονός πως οι προπάτορές μας ήταν όλοι κάτω από τη νεφέλη , και όλοι πέρασαν με ασφάλεια τη θάλασσα .
46010002	Κι όλοι βαφτίστηκαν ως ακόλουθοι του Μωυσή στη νεφέλη και στη θάλασσα .
46010003	Επίσης από το ίδιο πνευματκό φαγητό έφαγαν όλοι
46010004	και ήπιαν όλοι από το ίδιο πνευματικό νερό , γιατί έπιναν νερό που πήγαζε από πνευματικό βράχο που τους ακολουθούσε , και ο βράχος αυτός ήταν ο Χριστός .
46010005	Και όμως με τους περισσότερους απ' αυτούς ο Θεός δεν ευχαριστήθηκε , με συνέπεια να πεθάνουν στην έρημο .
46010006	Έτσι , έγιναν παράδειγμα αυτά σε μας , ώστε να μην είμαστε επιθυμητές κακών , όπως επιθύμησαν εκείνοι .
46010007	Ούτε ειδωλολάτρες να γίνεστε σαν μερικούς απ' αυτούς , όπως λέει η Γραφή : « Κάθισε ο λαός να φάει και να πιει , κι ύστερα σηκώθηκαν να διασκεδάσουν » .
46010008	Ούτε να παρασυρόμαστε στην πορνεία , όπως παρασύρθηκαν μερικοί απ' αυτούς και έπεσαν νεκροί σε μια μέρα εικοσιτρείς χιλιάδες άτομα .
46010009	Ούτε να προκαλούμε με αμφισβητήσεις το Χριστό , όπως αμφισβήτησαν και μερικοί απ' αυτούς και θανατώθηκαν από τα φίδια .
46010010	Ούτε να γογγύζετε , όπως και μερικοί απ' αυτούς γόγγυσαν και θανατώθηκαν από τον εξολοθρευτή άγγελο .
46010011	Κι όλα αυτά συνέβαιναν για τον παραδειγματισμό εκείνων και γράφτηκαν για να διδαχτούμε εμείς σήμερα , που βρισκόμαστε κιόλας στα τέλη των αιώνων .
46010012	Συνεπώς , όποιος νομίζει πως είναι σταθερός στην πίστη , ας προσέχει να μην πέσει .
46010013	Δεν έχετε υποβληθεί σε πειρασμό πέρα από τους συνηθισμένους για τον άνθρωπο . Και είναι άξιος εμπιστοσύνης ο Θεός , ο οποίος δε θα επιτρέψει να δοκιμαστείτε περισσότερο απ' ό,τι μπορείτε να αντέξετε , αλλά μαζί με τη δοκιμασία θα σας εξασφαλίσει και τον τρόπο να μπορέσετε να αντέξετε .
46010014	Γι' αυτό ακριβώς , αγαπητοί μου , να φεύγετε μακριά από την ειδωλολατρία .
46010015	Σας μιλώ όπως ταιριάζει σε λογικούς ανθρώπους . Κρίνετε μόνοι σας αυτό που λέω .
46010016	Το ποτήρι της ευχαριστίας με το οποίο τελούμε τη Θεία Ευχαριστία δεν είναι κοινωνία με το αίμα του Χριστού ; Ο άρτος που κόβουμε , δεν είναι κοινωνία με το σώμα του Χριστού ;
46010017	Κι εφόσον είναι ένας ο άρτος που τρώμε , άρα αποτελούμε ένα σώμα οι πολλοί , γιατί όλοι μας από τον έναν αυτόν άρτο συντηρούμαστε .
46010018	Πάρτε , για παράδειγμα , το λαό Ισραήλ . Εκείνοι που τρώνε τις προσφερόμενες θυσίες , δεν έρχονται σε κοινωνία με το Θεό , στον οποίο προσφέρονται οι θυσίες ;
46010019	Αλλά τι εννοώ μ' αυτό ; Ότι το είδωλο έχει κάποια σημασία ; Ή ότι η θυσία στο είδωλο έχει κάποια σημασία ;
46010020	Απεναντίας , εννοώ ότι εκείνα που θυσιάζουν οι εθνικοί , τα προσφέρουν θυσία στα δαιμόνια και όχι στο Θεό . Και δε θέλω , βέβαια , εσείς να έχετε οποιαδήποτε σχέση με τα δαιμόνια .
46010021	Δεν μπορείτε να πίνετε και από το ποτήρι του Κυρίου και από το ποτήρι των δαιμονίων . Δεν μπορείτε να μετέχετε στο τραπέζι του Κυρίου και στο τραπέζι των δαιμονίων .
46010022	Ή μήπως προσπαθούμε σκόπιμα να προκαλέσουμε την οργή του Κυρίου ; Είμαστε , μήπως , δυνατότεροι απ' αυτόν ;
46010023	« Όλα είναι στο χέρι μου » , όμως όλα δε συμφέρουν . « Όλα είναι στο χέρι μου » , μα δεν οικοδομούν όλα .
46010024	Κανένας να μην αποβλέπει στο δικό του συμφέρον , αλλά ο καθένας στο συμφέρον του άλλου .
46010025	Οτιδήποτε πουλιέται στο κρεοπωλείο , να το τρώτε χωρίς να εξετάζετε για λόγους συνείδησης την προέλευσή του ,
46010026	γιατί : « Στον Κύριο ανήκει η γη και όλα όσα υπάρχουν σ' αυτήν » .
46010027	Κι αν σας καλέσει κάποιος που δεν είναι χριστιανός , και δεχτείτε την πρόσκληση , ό,τι σας παραθέτουν να το τρώτε , χωρίς καθόλου να εξετάζετε την προέλευσή του για λόγους συνείδησης .
46010028	Αν όμως σας πει κάποιος : « Το κρέας αυτό είναι από ζώο που θυσιάστηκε στα είδωλα » , τότε να μην τρώτε , για χάρη εκείνου που σας το είπε και για να μη δημιουργηθεί πρόβλημα συνείδησης , « Αφού του Κυρίου είναι η γη και όλα όσα υπάρχουν σ' αυτήν » .
46010029	Και λέγοντας πρόβλημα συνείδησης , δεν εννοώ τη συνείδηση εκείνου που τρώει , αλλά του άλλου που πιστεύει διαφορετικά . « Και γιατί τάχα η ελευθερία μου να εξαρτάται από ξένη συνείδηση ;
46010030	Αφού εγώ τρώγω κάτι που μου επιτρέπει η χάρη του Θεού , γιατί να κακολογούμαι γι' αυτό για το οποίο εγώ ευχαριστώ το Θεό ; » .
46010031	Ν' απαντήσω λοιπόν : είτε τρώτε είτε πίνετε είτε κάνετε οτιδήποτε άλλο , όλα αποβλέποντας στη δόξα του Θεού να τα κάνετε .
46010032	Να μη δημιουργείτε προσκόμματα ούτε σε Ιουδαίους ούτε σε Έλληνες ούτε στην εκκλησία του Θεού .
46010033	Όπως ακριβώς κάνω κι εγώ που προσπαθώ σε όλα να είμαι αρεστός σε όλους , επιδιώκοντας όχι το δικό μου συμφέρον αλλά των πολλών , με σκοπό να σωθούν .
46011001	Μιμητές μου να γίνεστε , όπως είμαι κι εγώ μιμητής του Χριστού .
46011002	Και πραγματικά σας συγχαίρω , αδελφοί μου , γιατί σε όλα με θυμάστε και κρατάτε τις θείες διδαχές , έτσι όπως σας τις παρέδωσα .
46011003	Αλλά θέλω να ξέρετε επίσης πως η Κεφαλή του κάθε άντρα είναι ο Χριστός , και κεφαλή της γυναίκας ο άντρας , και κεφαλή του Χριστού ο Θεός .
46011004	Κάθε άντρας , που έχει καλυμμένο το κεφάλι του όταν προσεύχεται ή μιλάει από το Λόγο του Θεού , ντροπιάζει την Κεφαλή του , τον Χριστό .
46011005	Επίσης κάθε γυναίκα , που προσεύχεται ή μιλάει από το Λόγο του Θεού με ακάλυπτο το κεφάλι της , ντροπιάζει την κεφαλή της , δηλαδή τον άντρα της , γιατί είναι ακριβώς το ίδιο μ' εκείνη που έχει το κεφάλι της ξυρισμένο .
46011006	Κι αν επιμένει μια γυναίκα να μη βάζει κάλυμμα στο κεφάλι της , τότε ας το ξυρίσει κιόλας . Αφού όμως είναι ντροπή για τη γυναίκα να κουρεύει ή να ξυρίζει το κεφάλι της , ας βάζει κάλυμμα .
46011007	Ο άντρας , αντίθετα , δεν έχει την υποχρέωση να καλύπτει το κεφάλι του , γιατί είναι εικόνα και δόξα του Θεού , ενώ η γυναίκα είναι δόξα του άντρα .
46011008	Γιατί , βέβαια , δε δημιουργήθηκε ο άντρας από τη γυναίκα , αλλά η γυναίκα από τον άντρα .
46011009	Κι επίσης , γιατί δε δημιουργήθηκε ο άντρας για τη γυναίκα , αλλά η γυναίκα για τον άντρα .
46011010	Γι' αυτό έχει την υποχρέωση η γυναίκα να έχει πάνω στο κεφάλι της ένα σύμβολο πως είναι κάτω από εξουσία , γιατί αυτό ταιριάζει στην παρουσία των αγγέλων .
46011011	Ωστόσο , σύμφωνα με την τάξη που έθεσε ο Κύριος , ούτε ο άντρας είναι ανεξάρτητος από τη γυναίκα ούτε η γυναίκα ανεξάρτητη από τον άντρα .
46011012	Γιατί , όπως ακριβώς η γυναίκα προέρχεται από τον άντρα , έτσι και ο άντρας γεννιέται μέσω της γυναίκας , και όλα ανεξαίρετα προέρχονται από το Θεό .
46011013	Βγάλτε συμπέρασμα από σας τους ίδιους : Ταιριάζει στη γυναίκα να προσεύχεται στο Θεό με ακάλυπτο το κεφάλι της ;
46011014	Ή μήπως ούτε και η φυσική εμφάνιση δε σας διδάσκει πως αν διατηρεί μακριά μαλλιά ο άντρας , χάνει την εκτίμησή του από τους άλλους ;
46011015	Η γυναίκα , απεναντίας , όταν διατηρεί μακριά μαλλιά τονίζει την αξιοπρέπειά της , γιατί τα μαλλιά έχουν δοθεί στη γυναίκα ως κάλυμμα .
46011016	Αν , όμως , έχει κανείς διάθεση για φιλονικίες , εμείς τέτοια συνήθεια δεν έχουμε , μα ούτε και οι εκκλησίες του Θεού .
46011017	Δίνοντάς σας τώρα τις παρακάτω οδηγίες , δεν μπορώ να σας επαινέσω , γιατί οι συνάξεις που πραγματοποιείτε καταλήγουν όχι στην καλυτέρευσή σας , αλλά στη χειροτέρευσή σας !
46011018	Και πρώτα απ' όλα , πληροφορούμαι πως , όταν συνάζεστε στην εκκλησία , υπάρχουν διχοστασίες μεταξύ σας , και μερικά απ' αυτά που ακούω τα πιστεύω .
46011019	( Και χρειάζεται βέβαια , να υπάρχουν και διαφορές αντιλήψεων μεταξύ σας , για να φανεί ποιοι είναι οι γνήσιοι ανάμεσά σας ) .
46011020	Ακούω λοιπόν πως στις συναθροίσεις σας δεν τελείτε στην πραγματικότητα το Δείπνο του Κυρίου .
46011021	Κι αυτό , γιατί την ώρα του φαγητού ο καθένας παίρνει αμέσως το δικό του φαγητό , κι έτσι ο ένας μένει πεινασμένος κι ο άλλος μεθάει !
46011022	Μήπως δεν έχετε σπίτια για να τρώτε και να πίνετε ; Ή μήπως υποτιμάτε την εκκλησία του Θεού και καταξευτελίζετε εκείνους που δεν έχουν να φάνε ; Τι να σας πω ; Να σας επαινέσω γι' αυτό ; Δε σας επαινώ !
46011023	Γιατί εγώ παρέλαβα από τον Κύριο ακριβώς εκείνο το οποίο και σας παρέδωσα . Ότι δηλαδή , ο Κύριος Ιησούς , τη νύχτα που ήταν να παραδοθεί , πήρε ψωμί ,
46011024	και αφού ευχαρίστησε , το έκοψε και είπε : « Πάρτε , φάτε . Αυτό είναι το σώμα μου , που θυσιάζεται για χάρη σας . Αυτό να κάνετε σε ανάμνησή μου » .
46011025	Παρόμοια πήρε και το ποτήρι μετά από το δείπνο , και είπε : « Αυτό το ποτήρι είναι η Νέα Διαθήκη , που επικυρώνεται με το αίμα μου . Αυτό να κάνετε κάθε φορά που πίνετε στην ανάμνησή μου » .
46011026	Γιατί , βέβαια , κάθε φορά που τρώτε το ψωμί τούτο και πίνετε τούτο το ποτήρι , το θάνατο του Κυρίου διακηρύττετε , μέχρι που να ξανάρθει .
46011027	Επομένως , όποιος τρώει το ψωμί αυτό ή πίνει το ποτήρι αυτό του Κυρίου ανάξια , θα είναι ένοχος ασέβειας απέναντι στο σώμα και το αίμα του Κυρίου .
46011028	Ας εξετάζει , λοιπόν , ο καθένας τον εαυτό του και μόνο τότε να τρώει από το ψωμί και να πίνει από το ποτήρι .
46011029	Γιατί , όποιος τρώει και πίνει ανάξια , τρώει και πίνει τιμωρία για τον εαυτό του , επειδή δε διακρίνει το σώμα του Κυρίου .
46011030	Γι' αυτό και υπάρχουν ανάμεσά σας πολλοί αδύνατοι και άρρωστοι και πεθαίνουν αρκετοί !
46011031	Γιατί , αν πραγματικά εξετάζαμε τους εαυτούς μας , δε θα τιμωρούμασταν .
46011032	Κι όταν μας τιμωρεί , μας σωφρονίζει ο Κύριος , ώστε να μην καταδικαστούμε μαζί με τον κόσμο .
46011033	Επομένως , αδελφοί μου , όταν μαζεύεστε για να φάτε , να περιμένετε ο ένας τον άλλο .
46011034	Κι αν κάποιος πεινάει , ας τρώει στο σπίτι του , για να μην καταλήγουν σε τιμωρία σας οι συναθροίσεις που κάνετε . Όσο για τα υπόλοιπα , θα τα διευθετήσω όταν έρθω .
46012001	Επίσης , αδελφοί , δε θέλω να έχετε άγνοια για τα πνευματικά χαρίσματα .
46012002	Ξέρετε πως , όταν ήσασταν ειδωλολάτρες , ήταν σαν να συρόσασταν ακούσια προς τα άφωνα είδωλα .
46012003	Γι' αυτό σας πληροφορώ πως κανένας από εκείνους που μιλούν οδηγούμενοι από το Πνεύμα του Θεού , δε λέει « καταραμένο » τον Ιησού . Και κανένας δεν μπορεί να αποκαλέσει « Κύριο » τον Ιησού , παρά μονάχα με την πληροφόρηση του Αγίου Πνεύματος .
46012004	Υπάρχουν , βέβαια , διάφορα χαρίσματα αλλά το Πνεύμα είναι ένα και το αυτό .
46012005	Υπάρχουν επίσης διαφορετικοί τομείς να υπηρετήσει κανείς , αλλά ο Κύριος είναι ο ίδιος .
46012006	Υπάρχουν και διάφοροι τρόποι δράσεων , αλλά είναι ο ίδιος Θεός , που παρέχει τη δύναμη σε όλους για το καθετί .
46012007	Στον καθένα , λοιπόν , παρέχεται η φανέρωση του Πνεύματος για το συμφέρον του έργου .
46012008	Έτσι , στον έναν δίνεται μέσω του Πνεύματος το χάρισμα να μιλά με σοφία . Σε άλλον το χάρισμα να μιλά με γνώση σύμφωνα με το ίδιο Πνεύμα .
46012009	Σε άλλον το χάρισμα της πίστης από το ίδιο Πνεύμα . Σε άλλον χαρίσματα θεραπειών από το ίδιο Πνεύμα .
46012010	Σε άλλον το χάρισμα της πραγματοποίησης θαυμάτων , σε άλλον το χάρισμα της μεταβίβασης θείων μηνυμάτων , σε άλλον το χάρισμα να ξεχωρίζει τα πνεύματα . Σε έναν άλλο το χάρισμα να μιλά διάφορα είδη γλωσσών , σε άλλον , πάλι , το χάρισμα να μεταφράζει γλώσσες .
46012011	Κι όλα αυτά τα πραγματοποιεί το ένα και το αυτό Πνεύμα , που κατανέμει ατομικά στον καθένα , όπως θέλει .
46012012	Για παράδειγμα , όπως ακριβώς το σώμα είναι ένα , όμως έχει μέλη πολλά , και όλα τα μέλη του σώματος , ενώ είναι πολλά , αποτελούν ένα σώμα , έτσι κι ο Χριστός .
46012013	Κι αυτό , επειδή όλοι εμείς - είτε Ιουδαίοι είμαστε είτε Έλληνες είτε δούλοι είτε ελεύθεροι - βαφτιστήκαμε μ' ένα Πνεύμα σ' ένα σώμα , και όλοι σε ένα Πνεύμα ποτιστήκαμε .
46012014	Οπωσδήποτε όμως , το σώμα δεν αποτελείται από ένα μέλος , αλλά από πολλά .
46012015	Αν έλεγε το πόδι : « Αφού δεν είμαι χέρι , δεν ανήκω στο σώμα » , θα σήμαινε τάχα με τούτο πως δεν ανήκει στο σώμα ;
46012016	Κι αν έλεγε το αυτί : « Αφού δεν είμαι μάτι , δεν ανήκω στο σώμα » , θα σήμαινε τάχα με τούτο πως δεν ανήκει στο σώμα ;
46012017	Αν όλο το σώμα αποτελούνταν από ένα μάτι , πώς θα ακούγαμε ; Αν όλο το σώμα ήταν αυτί πώς θα οσφραινόμασταν ;
46012018	Μα το γεγονός είναι πως ο Θεός τοποθέτησε στο σώμα το κάθε μέλος όπως ο ίδιος θέλησε .
46012019	Κι αν όλα ήταν ένα μέλος , πώς θα υπήρχε σώμα ;
46012020	Μα το γεγονός είναι πως πράγματι υπάρχουν πολλά μέλη αλλά ένα σώμα .
46012021	Επομένως , δεν μπορεί το μάτι να πει στο χέρι : « Δε σ' έχω ανάγκη » ! Ούτε το κεφάλι να πει στα πόδια : « Δεν σας έχω ανάγκη » !
46012022	Απεναντίας , τα μέλη του σώματος που θεωρούνται σαν τα πιο ασήμαντα , αυτά είναι που χρειάζονται περισσότερο .
46012023	Και εκείνα τα μέλη του σώματος που τα θεωρούμε σαν τα πιο αξιοπεριφρόνητα , τα περιβάλλουμε με μεγαλύτερη φροντίδα . Και τα μη παρουσιάσιμα μέλη μας , χρειάζεται να τα φροντίζουμε με περισσότερη λεπτότητα , ενώ τα παρουσιάσιμα μέλη μας δεν έχουν ανάγκη .
46012024	Ο Θεός , λοιπόν , συγκρότησε το σώμα με συγκερασμό δίνοντας μεγαλύτερη σπουδαιότητα σ' εκείνα που μειονεκτούνε ,
46012025	έτσι που να μην υπάρξει διάσπαση στο σώμα , αλλά να δείχνουν τα μέλη την ίδια φροντίδα το ένα για το άλλο .
46012026	Έτσι , είτε πάσχει ένα μέλος , συμπάσχουν μαζί του όλα τα μέλη · είτε τιμάται ένα μέλος , χαίρονται μαζί του όλα τα μέλη .
46012027	Εσείς , λοιπόν , είστε το σώμα του Χριστού και ο καθένας σας κάποιο ξεχωριστό μέλος του σώματος .
46012028	Έτσι , αυτούς που αποτελούν το σώμα του Χριστού , ο Θεός τοποθέτησε στην εκκλησία , πρώτον αποστόλους , δεύτερον προφήτες , τρίτον δασκάλους , έπειτα έρχονται τα θαύματα , κατόπιν ακολουθούν τα χαρίσματα θεραπειών , οι εκδηλώσεις συμπαραστάσεως , τα διοικητικά καθήκοντα , οι ομιλίες διαφόρων γλωσσών .
46012029	Μήπως είναι όλοι απόστολοι ; Μήπως είναι όλοι προφήτες ; Μήπως είναι όλοι δάσκαλοι ; Μήπως πραγματοποιούν όλοι θαύματα ;
46012030	Μήπως έχουν όλοι χαρίσματα θεραπειών ; Μήπως μιλούν όλοι γλώσσες ; Μήπως μεταφράζουν όλοι ;
46012031	Επιδιώκετε , λοιπόν , με ζήλο τα καλύτερα χαρίσματα . Επιπρόσθετα , μάλιστα , σας δείχνω κι έναν ασύγκριτα καλύτερο τρόπο ζωής :
46013001	Ακόμα κι αν ήξερα να μιλώ όλες τις γλώσσες των ανθρώπων μα και των αγγέλων , χωρίς όμως να έχω αγάπη , θα είχα γίνει χαλκός που βγάζει σκέτους ήχους ή τύμπανο που δημιουργεί μόνο ντόρο .
46013002	Κι αν είχα το χάρισμα της προφητείας και κατανοούσα όλα τα μυστήρια και κατείχα όλη τη γνώση , κι αν είχα όλη την πίστη , έτσι που να μετατοπίζω βουνά , χωρίς όμως να έχω αγάπη , θα ήμουν ένα τίποτε .
46013003	Κι αν ακόμα διένεμα όλα τα υπάρχοντά μου για να θρέψω τους πεινασμένους , κι αν παρέδιδα το σώμα μου να καεί στη φωτιά , χωρίς όμως να έχω αγάπη , δε θα μου είχε ωφελήσει σε τίποτε .
46013004	Η αγάπη μακροθυμεί , επιζητάει το καλό . Η αγάπη δε φθονεί . Η αγάπη δεν καυχησιολογεί , δεν αλαζονεύεται ,
46013005	δε φέρεται άπρεπα , δεν κυνηγάει το δικό της συμφέρον , δεν κυριεύεται από θυμό , δεν κρατά λογαριασμό για το κακό που της κάνουν ,
46013006	δε χαίρεται για την αδικία , αλλά μετέχει στη χαρά για την επικράτηση της αλήθειας .
46013007	Όλα τα καλύπτει , όλα τα πιστεύει , όλα τα ελπίζει , όλα τα υπομένει .
46013008	Η αγάπη ποτέ δεν ξεπέφτει . Ενώ τα άλλα , είτε προφητείες είναι αυτές , θα καταργηθούν · είτε γλώσσες είναι , θα πάψουν · είτε γνώση , θα καταργηθεί .
46013009	Γιατί μόνο ως ένα βαθμό γνωρίζουμε και ως ένα βαθμό προφητεύουμε .
46013010	Μα όταν έρθει το τέλειο , τότε το ατελές θα καταργηθεί .
46013011	Παιδάκι όταν ήμουνα , σαν παιδάκι μιλούσα , σαν παιδάκι σκεφτόμουν , σαν παιδάκι έβγαζα συμπεράσματα . Μα όταν έγινα άντρας , σταμάτησα να σκέφτομαι και να ενεργώ σαν παιδάκι .
46013012	Γιατί , πραγματικά , τώρα βλέπουμε απροσδιόριστα σαν σε θαμπό καθρέφτη . Τότε όμως θα δούμε πρόσωπο με πρόσωπο . Τώρα γνωρίζω μονάχα ως ένα βαθμό , τότε όμως θα γνωρίσω τέλεια , όπως ακριβώς μ' έχει γνωρίσει ο Θεός .
46013013	Αυτά λοιπόν που μένουν τελικά , είναι η πίστη , η ελπίδα και η αγάπη . Αυτά τα τρία , με κορυφαία τους , όμως , την αγάπη .
46014001	Να επιδιώκετε την αγάπη και να επιζητάτε με ζήλο να αποκτήσετε τα πνευματικά χαρίσματα και περισσότερο το να μεταδίδετε το Λόγο του Θεού .
46014002	Γιατί εκείνος που μιλάει σε ξένη γλώσσα , δε μιλάει στους ανθρώπους αλλά στο Θεό , αφού κανένας δεν τον καταλαβαίνει , μια και μιλάει με το πνεύμα του πράγματα ακατάληπτα στους άλλους .
46014003	Αντίθετα , εκείνος που μεταδίδει το Λόγο του Θεού , μιλάει στους ανθρώπους συντελώντας στην οικοδομή και στην εμψύχωση και στην παρακίνησή τους .
46014004	Εκείνος που μιλάει σε ξένη γλώσσα , οικοδομεί απλώς τον εαυτό του , ενώ εκείνος που μεταδίδει το Λόγο του Θεού οικοδομεί την εκκλησία .
46014005	Θέλω , βέβαια , όλοι σας να μιλάτε ξένες γλώσσες , αλλά εκείνο που θέλω περισσότερο είναι να μεταδίδετε το Λόγο του Θεού . Γιατί αυτός που μεταδίδει το Λόγο του Θεού είναι σπουδαιότερος σε χρησιμότητα απ' αυτόν που μιλάει σε ξένες γλώσσες , εκτός πια και εξηγεί αυτά που λέει , ώστε να οικοδομηθεί η εκκλησία .
46014006	Σκεφτείτε , τώρα , αδελφοί , αν σας επισκεφθώ μιλώντας σας ξένες γλώσσες , σε τι θα σας ωφελήσω , αν δε σας μιλήσω έτσι που να σας μεταδώσω κάποια αποκάλυψη ή κάποια γνώση ή κάποιο μήνυμα από το Θεό ή κάποια διδαχή ;
46014007	Ακόμα και τα άψυχα μουσικά όργανα , είτε αυλός είναι είτε κιθάρα , παράγουν ήχους . Αν όμως δεν κάνουν διάκριση στους φθόγγους , πώς θα γίνει καταληπτή η μελωδία που παίζει κανείς με τον αυλό ή την κιθάρα ;
46014008	Μα και η σάλπιγγα επίσης , αν ηχήσει ακαθόριστα , ποιος θα προετοιμαστεί για πόλεμο ;
46014009	Το ίδιο κι εσείς , αν με τη γλώσσα που μιλάτε , δεν εκφράζετε ένα σαφές νόημα , πώς θα γίνει κατανοητό αυτό για το οποίο μιλάτε ; Στην πραγματικότητα θα 'ναι σαν να μιλάτε στον αέρα .
46014010	Υπάρχουν , λόγου χάρη , τόσα διαφορετικά είδη γλωσσών στον κόσμο , κι απ' όλα αυτά τα είδη δεν υπάρχει ούτε ένα που να μην εκφράζει καταληπτές έννοιες .
46014011	Αν λοιπόν δεν καταλαβαίνω το νόημα που εκφράζει η γλώσσα , θα είμαι ξένος γι' αυτόν που μιλάει , κι αυτός που μιλάει ξένος για μένα .
46014012	Έτσι , επειδή έχετε κι εσείς μεγάλο ζήλο για τα πνευματικά χαρίσματα , να τα επιδιώκετε για την οικοδομή της εκκλησίας , με σκοπό να αυξάνεστε .
46014013	Γι' αυτό , εκείνος που μιλάει ξένη γλώσσα , ας προσεύχεται να μπορεί να εξηγεί κιόλας αυτά που λέει .
46014014	Γιατί , αν προσεύχομαι σε ακατάληπτη γλώσσα , το πνεύμα μου προσεύχεται , αλλά ο νους μου δεν καρποφορεί .
46014015	Τι πρέπει , λοιπόν , να γίνει ; Θα προσευχηθώ με το πνεύμα μου , αλλά θα προσευχηθώ χρησιμοποιώντας και τη διάνοιά μου . Θα ψάλλω με το πνεύμα μου , αλλά θα ψάλλω επίσης χρησιμοποιώντας και τη διάνοιά μου .
46014016	Γιατί αλλιώς , αν προσφέρεις την ευχαριστία σου στο Θεό με το πνεύμα σου , πώς θα μπορέσει αυτός που κάθεται στη θέση του ακατήχητου να πει το « αμήν » για την ευχαριστία σου , αφού δεν ξέρει τι λες ;
46014017	Κι εσύ , βέβαια , καλά κάνεις να ευχαριστείς , όμως ο άλλος δεν ωφελείται .
46014018	Ευχαριστώ το Θεό μου που έχω περισσότερο απ' όλους σας το χάρισμα να μιλώ ξένες γλώσσες ,
46014019	αλλά σε ώρα συνάξεων της εκκλησίας προτιμώ να πω πέντε λόγια χρησιμοποιώντας τη διάνοιά μου , έτσι που να κατηχήσω και άλλους , παρά να πω χιλιάδες λόγια σε ξένη γλώσσα .
46014020	Αδελφοί , μην συμπεριφέρεστε σαν να έχετε παιδικό μυαλό . Μόνο όσο αφορά την πονηριά να είστε σαν τα μικρά παιδιά . Αλλά στο μυαλό σας να είστε τέλεια ώριμοι .
46014021	Στο Λόγο του Θεού διαβάζουμε : « Με ξενόγλωσσους ανθρώπους και με τα χείλη ξένων θα μιλήσω στο λαό τούτο , μα ούτε κι έτσι δε θα δώσουν προσοχή στους λόγους μου , λέει ο Κύριος » .
46014022	Επομένως , οι ξένες γλώσσες είναι σημάδι , όχι γι' αυτούς που πιστεύουν , αλλά για τους απίστους . Αντίθετα η μετάδοση του Λόγου του Θεού δεν είναι για τους απίστους , αλλά για τους πιστούς .
46014023	Έτσι , αν συναχθεί όλη η εκκλησία σ' ένα μέρος και αρχίσουν όλοι να μιλούν άγνωστες ξένες γλώσσες και μπουν μέσα ακατήχητοι άνθρωποι ή άπιστοι , δε θα συμπεράνουν πως παραφρονήσατε ;
46014024	Απεναντίας , αν όλοι μεταδίδουν κάποιο θείο μήνυμα και μπει μέσα ένας άπιστος ή ένας ακατήχητος άνθρωπος , θα αρχίσει να αισθάνεται έλεγχο από τα λεγόμενα όλων , να συναισθάνεται την κατάστασή του , χάρη σ' αυτά που λέγονται από όλους ,
46014025	και μ' αυτόν τον τρόπο φανερώνονται όλα τα απόκρυφα της καρδιάς του , με αποτέλεσμα να πέσει με το πρόσωπο στη γη και να προσκυνήσει το Θεό , ομολογώντας ότι πραγματικά ο Θεός είναι ανάμεσά σας .
46014026	Επομένως , ποιο είναι το σωστό , αδελφοί ; Όταν συναθροίζεστε για λατρεία , ο καθένας σας , είτε έναν ψαλμό έχει να πει είτε ένα δίδαγμα να δώσει είτε μια ξένη γλώσσα να μιλήσει είτε μια θεία αποκάλυψη να μεταδώσει είτε μια ερμηνεία να κάνει , ας προσέχει όλα να γίνονται με σκοπό την οικοδομή της εκκλησίας .
46014027	Και σε περίπτωση που θέλει κάποιος να μιλήσει σε ξένη γλώσσα , ας μιλήσουν δύο ή το πολύ τρεις , ο ένας ύστερα από τον άλλο και για κάποιο συγκεκριμένο θέμα ο καθένας , κι ένας άλλος να μεταφράζει
46014028	Αν όμως δεν υπάρχει μεταφραστής , τότε ας σωπαίνει μέσα στην εκκλησία και ας μιλάει με το νου του σιωπηλά στον εαυτό του και στο Θεό .
46014029	Επίσης να μιλούν δύο ή τρεις από εκείνους που μεταδίδουν το Λόγο του Θεού και οι άλλοι να προσπαθούν να καταλάβουν την καθεμιά από τις αλήθειες που λένε .
46014030	Αν στο μεταξύ αποκαλυφθεί μια αλήθεια σ' έναν άλλο απ' αυτούς που κάθονται , ο προηγούμενος ας σωπάσει .
46014031	Μπορείτε , βέβαια , ένας ένας να μεταδίδετε θείες αλήθειες όλοι σας , έτσι που όλοι να μαθαίνουν και όλοι να ενθαρρύνονται .
46014032	Ακόμα και των προφητών τα πνεύματα υποτάσσονται στους προφήτες .
46014033	Γιατί βέβαια ο Θεός δεν είναι Θεός ακαταστασίας , αλλά τάξεως . Όπως και σε όλες τις εκκλησίες των πιστών ,
46014034	οι γυναίκες σας θα πρέπει να σιωπούν μέσα στις εκκλησίες , γιατί δεν έχει παραχωρηθεί σ' αυτές το δικαίωμα να μιλούν . Αντίθετα , όπως και ο νόμος ορίζει , πρέπει να υποτάσσονται .
46014035	Ακόμα κι όταν θέλουν κάτι να μάθουν , ας ρωτούν τους άντρες τους στο σπίτι τους , γιατί είναι ανάρμοστο να μιλούν οι γυναίκες στην εκκλησία .
46014036	Ή μήπως νομίζετε πως ο Λόγος του Θεού ξεκίνησε από σας ; Ή σε σας μόνο περιορίστηκε ;
46014037	Αν κανείς πιστεύει πως είναι κομιστής θείων μηνυμάτων ή πως καθοδηγείται από το Πνεύμα , ας τα καταλαβαίνει καλά αυτά που σας γράφω , καθότι είναι του Κυρίου εντολές .
46014038	Μα αν κανείς τα αγνοεί , ας τα αγνοεί .
46014039	Συνεπώς , αδελφοί , να επιδιώκετε με ζήλο το χάρισμα της μετάδοσης των θείων αληθειών και το μίλημα σε ξένες γλώσσες να μην το εμποδίζετε .
46014040	Όλα να γίνονται με ευπρέπεια και με τάξη .
46015001	Σας υπενθυμίζω ακόμα , αδελφοί , το χαρμόσυνο άγγελμα που σας μετέδωσα , το οποίο και αποδεχτήκατε και στο οποίο παραμένετε .
46015002	Μέσω του οποίου και σώζεστε , αν φυσικά το κατέχετε έτσι όπως σας το μετέδωσα , εκτός πια αν πιστέψατε άσκοπα .
46015003	Γιατί , βέβαια , σας παρέδωσα από την αρχή κιόλας εκείνο το οποίο και παρέλαβα , ότι δηλαδή ο Χριστός πέθανε για τις αμαρτίες μας σύμφωνα με τις Γραφές ,
46015004	και ότι ενταφιάστηκε και ότι έχει αναστηθεί την τρίτη μέρα σύμφωνα με τις Γραφές .
46015005	Και ότι εμφανίστηκε στον Κηφά · μετά στους Δώδεκα .
46015006	Κατόπιν εμφανίστηκε σε περισσότερους από πεντακόσιους αδελφούς συγχρόνως , από τους οποίους οι πιο πολλοί ζουν ως και σήμερα , μα υπάρχουν και μερικοί που έχουν πεθάνει .
46015007	Έπειτα εμφανίστηκε στον Ιάκωβο . Μετά σε όλους τους αποστόλους .
46015008	Και τελευταία απ' όλους , σαν σε έκτρωμα , εμφανίστηκε και σε μένα .
46015009	Γιατί εγώ είμαι πραγματικά ο τελευταίος ανάμεσα στους αποστόλους , που δεν είμαι άξιος να ονομάζομαι απόστολος , διότι κατέτρεξα την εκκλησία του Θεού .
46015010	Και ό,τι είμαι τώρα , το οφείλω στη χάρη του Θεού και μόνο , και η χάρη του αυτή σε μένα δεν πήγε χαμένη αλλά κοπίασα περισσότερο απ' όλους αυτούς , όχι βέβαια εγώ , αλλά η χάρη του Θεού που είναι μαζί μου ,
46015011	Είτε εγώ , λοιπόν , είτε εκείνοι , αυτά ακριβώς κηρύττουμε και αυτά είναι που πιστέψατε .
46015012	Κι αφού κηρύττεται το γεγονός ότι ο Χριστός έχει αναστηθεί από τους νεκρούς , πώς ισχυρίζονται μερικοί από ανάμεσά σας ότι δεν υπάρχει ανάσταση νεκρών ;
46015013	Μα αν δεν υπάρχει ανάσταση νεκρών , τότε δεν έχει αναστηθεί ούτε ο Χριστός !
46015014	Κι αν ο Χριστός δεν έχει αναστηθεί , τότε είναι χωρίς νόημα το κήρυγμά μας , άσκοπη είναι και η πίστη σας !
46015015	Γινόμαστε επιπλέον και ψευδομάρτυρες ενώπιον του Θεού , επειδή διαβεβαιώσαμε ψευδώς γι' αυτόν ότι ανέστησε το Χριστό , τον οποίο δεν ανέστησε , αν φυσικά ήταν αλήθεια ότι οι νεκροί δεν ανασταίνονται .
46015016	Γιατί , αν πράγματι οι νεκροί δεν ανασταίνονται , τότε δεν έχει αναστηθεί ούτε ο Χριστός !
46015017	Κι αν ο Χριστός δεν έχει αναστηθεί , πάει χαμένη η πίστη σας . Ζείτε ακόμα μέσα στις αμαρτίες σας !
46015018	Συνεπώς κι εκείνοι που πέθαναν μετά που πίστεψαν στο Χριστό , χάθηκαν !
46015019	Αν την ελπίδα μας στο Χριστό την έχουμε περιορίσει μέσα στα όρια αυτής της ζωής μονάχα , είμαστε οι δυστυχέστεροι απ' όλους τους ανθρώπους .
46015020	Μα το γεγονός είναι ότι ο Χριστός έχει αναστηθεί από τους νεκρούς . Έκανε την αρχή για την ανάσταση των νεκρών .
46015021	Επειδή πραγματικά ο θάνατος ήρθε στον κόσμο μέσω του ανθρώπου , γι' αυτό και μέσω ανθρώπου εξασφαλίζεται και η ανάσταση των νεκρών .
46015022	Γιατί , ακριβώς όπως πεθαίνουν όλοι οι άνθρωποι εξαιτίας του Αδάμ , έτσι και χάρη στον Χριστό θα αποκτήσουν ζωή όλοι .
46015023	Ο καθένας όμως με τη δική του τη σειρά . Την αρχή την έκανε ο Χριστός . Κατόπιν ακολουθούν εκείνοι που ανήκουν στο Χριστό , την ημέρα της παρουσίας του .
46015024	Έπειτα θα έρθει το τέλος , όταν παραδώσει τη βασιλεία στο Θεό και Πατέρα , αφού πρώτα καταργήσει κάθε αρχή και κάθε εξουσία και κάθε δύναμη .
46015025	Γιατί πρέπει αυτός να βασιλεύει , μέχρι που να καθυποτάξει όλους τους εχθρούς .
46015026	Ο τελευταίος εχθρός που καταργείται , είναι ο θάνατος .
46015027	Γιατί , λέει η Γραφή : « Τα πάντα τα καθυπόταξε σ' αυτόν » . Κι όταν λέει πως « τα πάντα έχουν υποταχθεί » , είναι φανερό πως δε συμπεριλαμβάνεται εκείνος που υπέταξε σ' αυτόν τα πάντα .
46015028	Όταν , λοιπόν , υποταχθούν τα πάντα σ' αυτόν , τότε κι αυτός ο ίδιος ο Γιος θα υποταχθεί σ' εκείνον που έθεσε τα πάντα στην εξουσία του , έτσι που όλες τις εξουσίες , πάνω σε όλα , να τις συγκεντρώσει ο Θεός στη δική του απόλυτη κυριαρχία .
46015029	Κι έπειτα , τι θα πετύχουν αυτοί που βαφτίζονται αφού θα μείνουν για πάντα νεκροί ; Αν , μ' άλλα λόγια , οι νεκροί πράγματι δεν ανασταίνονται , τότε τι νόημα έχει να βαφτίζονται αφού έτσι κι αλλιώς θα μείνουν νεκροί ;
46015030	Μα κι εμείς ακόμα , γιατί να διακινδυνεύουμε τη ζωή μας κάθε ώρα ;
46015031	Κάνω όρκο στην καύχηση που έχω για σας , ότι κάθε μέρα εκτίθεμαι στο θάνατο σαν υπηρέτης του Ιησού Χριστού του Κυρίου μας .
46015032	Αν για τούτη την επίγεια ζωή του ανθρώπου ήταν που πάλαιψα με τα θηρία στην Έφεσο , τότε ποιο υπήρξε το όφελος για μένα ; Αν οι νεκροί δεν ανασταίνονται , τότε , όπως λέει ο κόσμος : « Ας φάμε και ας πιούμε , αφού έτσι κι αλλιώς θα πεθάνουμε » !
46015033	Μη γελιέστε ! « Καταστρέφουν τον καλό χαρακτήρα οι κακές συναναστροφές » .
46015034	Ελάτε ξανά στα λογικά σας και μην αμαρτάνετε . Γιατί πράγματι μερικοί από σας έχουν λαθεμένη αντίληψη για το Θεό , και σας το λέω για να σας κάνω να ντραπείτε γι' αυτό .
46015035	Αλλά ίσως ρωτήσει κάποιος : « Πώς ανασταίνονται οι νεκροί και με τι είδους σώμα επανέρχονται στη ζωή ;
46015036	Ανόητε ! Εκείνο που σπέρνεις εσύ , δεν αποκτά ζωή , αν πρώτα δεν πεθάνει .
46015037	Κι όταν σπέρνεις κάτι , δε σπέρνεις το σώμα του φυτού , όπως αυτό θα γίνει μετά που φυτρώσει , αλλά ένα γυμνό κόκκο σιταριού , λόγου χάρη , ή κάποιου από τα άλλα φυτά .
46015038	Και σ' αυτό ο Θεός δίνει το σώμα που ο ίδιος προκαθόρισε . Και σε κάθε είδος σπόρου δίνει το δικό του ξεχωριστό σώμα .
46015039	Όλα τα δημιουργήματα δεν είναι όμοια , αλλά διαφορετική είναι η κατασκευή των ανθρώπων , διαφορετική η κατασκευή των ζώων , διαφορετική των ψαριών και διαφορετική των πτηνών .
46015040	Υπάρχουν επίσης σώματα ουράνια και σώματα επίγεια , αλλά είναι διαφορετική η λαμπρότητα των ουράνιων σωμάτων και διαφορετική των επίγειων .
46015041	Άλλη είναι η λαμπρότητα του ήλιου , άλλη της σελήνης και άλλη η λαμπρότητα των άστρων . Μα ακόμα και άστρο από άστρο διαφέρει σε λαμπρότητα .
46015042	Το ίδιο ισχύει και για την ανάσταση των νεκρών . Σπέρνεται σώμα φθαρτό , ανασταίνεται σώμα άφθαρτο .
46015043	Σπέρνεται καταφρονημένο ανασταίνεται ένδοξο . Σπέρνεται αδύνατο , ανασταίνεται δυνατό .
46015044	Σπέρνεται σώμα φυσικό , ανασταίνεται σώμα πνευματικό . Υπάρχει σώμα φυσικό αλλά υπάρχει και σώμα πνευματικό .
46015045	Άλλωστε , έτσι λέει και η Γραφή : « Ο πρώτος άνθρωπος , ο Αδάμ , μεταβλήθηκε σε ζωντανή ψυχή » , ο τελευταίος Αδάμ , ο Χριστός , σε πνεύμα που παρέχει ζωή .
46015046	Δεν προηγείται όμως το πνευματικό αλλά το φυσικό . Κατόπιν ακολουθεί το πνευματικό .
46015047	Ο πρώτος άνθρωπος είναι από τη γη , χωματένιος . Ο δεύτερος άνθρωπος είναι ο Κύριος από τον ουρανό .
46015048	Όποιας φύσης υπήρξε ο χωματένιος , τέτοιας φύσης είναι και οι χωματένιοι . Και όποιας φύσης είναι ο επουράνιος , τέτοιας φύσης είναι και οι επουράνιοι .
46015049	Και όπως ντυθήκαμε τη μορφή του χωματένιου , έτσι θα ντυθούμε και τη μορφή του επουράνιου .
46015050	Και εννοώ τούτο αδελφοί : Ότι σάρκα και αίμα δεν μπορούν να κληρονομήσουν τη βασιλεία του Θεού , ούτε το φθαρτό κληρονομεί την αφθαρσία .
46015051	Να , τώρα σας λέω ένα μυστήριο : Όλοι δε θα πεθάνουμε , όμως όλοι θα μεταμορφωθούμε
46015052	εντελώς ξαφνικά , όσο παίρνει να ανοιγοκλείσει το μάτι , όταν ηχήσει η τελευταία σάλπιγγα . Γιατί θα ηχήσει η σάλπιγγα και οι νεκροί θα αναστηθούν άφθαρτοι , κι εμείς , όσοι ζούμε , θα μεταμορφωθούμε .
46015053	Γιατί είναι πράγματι αναγκαίο , το φθαρτό τούτο σώμα να αποκτήσει αφθαρσία , και το θνητό τούτο σώμα να αποκτήσει αθανασία .
46015054	Όταν , λοιπόν , το φθαρτό τούτο σώμα αποκτήσει αφθαρσία και το θνητό τούτο σώμα αποκτήσει αθανασία , τότε θα εκπληρωθεί η προφητεία της Γραφής : « Καταποντίστηκε ολότελα ο θάνατος , πέρα για πέρα νικημένος .
46015055	Πού είναι θάνατε το κεντρί σου ; Πού είναι Άδη η νίκη σου ; » .
46015056	Το κεντρί , λοιπόν , του θανάτου είναι η αμαρτία και η ισχύς της αμαρτίας στηρίζεται στο νόμο .
46015057	Ας ευχαριστούμε , όμως , το Θεό , που μας δίνει τη νίκη μέσω του Κυρίου μας Ιησού Χριστού .
46015058	Έτσι , λοιπόν , αδελφοί μου αγαπητοί , φροντίστε να σταθεροποιείστε συνεχώς στην πίστη , να μένετε αμετακίνητοι σ' αυτήν και να αναπτύσσεστε στο έργο του Κυρίου πάντοτε , ξέροντας πως ο κόπος σας δεν πάει χαμένος με τη βοήθεια του Κυρίου .
46016001	Σχετικά , τώρα , με το θέμα της συνεισφοράς για τους φτωχούς αδελφούς της Ιερουσαλήμ , ακολουθήστε κι εσείς τις ίδιες ακριβώς οδηγίες που έδωσα στις εκκλησίες της Γαλατίας .
46016002	Κάθε Κυριακή ο καθένας από σας ας ξεχωρίζει ένα ποσό , αποταμιεύοντας έτσι ανάλογα με τα εισοδήματά του , ώστε οι έρανοι να μην αρχίσουν να γίνονται αφού έρθω εγώ εκεί .
46016003	Κι όταν παραβρεθώ μαζί σας , όποιους εκλέξετε , αυτούς θα στείλω με συστατικά γράμματα για να μεταφέρουν το δώρο σας στην Ιερουσαλήμ .
46016004	Αν , πάλι , νομίσετε πως θα είναι καλό να πάω κι εγώ , τότε θα ταξιδέψουν μαζί μου .
46016005	Σε σας θα έρθω όταν περάσω από τη Μακεδονία , γιατί από τη Μακεδονία σκοπεύω να περάσω .
46016006	Δεν αποκλείεται μάλιστα , να μείνω αρκετό καιρό μαζί σας ή ακόμα κι όλο το χειμώνα . Έτσι , πιστεύω να είστε εσείς που θα με κατευοδώσετε για όπου κι αν πρόκειται να ξεκινήσω .
46016007	Γιατί , πράγματι , δε θέλω αυτή τη φορά να σας δω βιαστικά , και ελπίζω να μείνω για ένα χρονικό διάστημα κοντά σας , αν ο Κύριος το επιτρέψει .
46016008	Στο μεταξύ , θα παρατείνω τη διαμονή μου στην Έφεσο μέχρι την Πεντηκοστή ,
46016009	γιατί μου ανοίχτηκε μεγάλη πόρτα για αποτελεσματικό έργο , όμως υπάρχουν πολλοί που αντιδρούν .
46016010	Αν στο μεταξύ έρθει ο Τιμόθεος , φροντίστε να μείνει άφοβα μεταξύ σας , γιατί κι αυτός εργάζεται στο έργο του Κυρίου , σαν κι εμένα .
46016011	Να μην τον περιφρονήσει , λοιπόν , κανένας . Κατόπιν ξεπροβοδίστε τον ειρηνικά για να έρθει σε μένα , γιατί τον περιμένω μαζί με τους αδελφούς .
46016012	Όσο για τον αδελφό Απολλώ , πολύ τον παρακάλεσα να έρθει σε σας μαζί με τους αδελφούς , αλλά με κανένα τρόπο δε θέλησε να έρθει . Θα έρθει όμως όταν ευκαιρήσει .
46016013	Αγρυπνείτε ! Μένετε σταθεροί στην πίστη . Να οπλίζεστε συνεχώς με θάρρος ! Να είστε δυνατοί !
46016014	Τα πάντα μεταξύ σας να γίνονται με αγάπη .
46016015	Μια παράκληση ακόμα , αδελφοί : Ξέρετε πως οι οικιακοί του Στεφανά είναι οι πρώτοι που πίστεψαν στο Ευαγγέλιο στην Αχαΐα και έταξαν τους εαυτούς τους στην υπηρεσία των πιστών .
46016016	Γι' αυτό κι εσείς να πειθαρχείτε στους ανθρώπους αυτούς και σε κάθε άλλον που συνεργάζεται και κοπιάζει μαζί τους .
46016017	Χαίρομαι μάλιστα που έχω κοντά μου το Στεφανά , το Φουρτουνάτο και τον Αχαϊκό , γιατί το κενό της δικής σας απουσίας το αναπλήρωσαν αυτοί .
46016018	Ανακούφισαν πραγματικά το πνεύμα μου , όπως ανακούφισαν και το δικό σας . Να αναγνωρίζετε , λοιπόν , την αξία ανθρώπων σαν κι αυτούς .
46016019	Σας στέλνουν χαιρετισμούς οι εκκλησίες της Ασίας . Σας χαιρετούν θερμά με την αγάπη του Κυρίου ο Ακύλας και η Πρίσκιλλα μαζί με όλη την εκκλησία που συναθροίζεται στο σπίτι τους .
46016020	Σας στέλνουν χαιρετισμούς όλοι οι αδελφοί . Χαιρετίστε μου ο ένας τον άλλο με φίλημα άγιο .
46016021	Ο χαιρετισμός αυτός γράφεται ιδιοχείρως από μένα τον Παύλο .
46016022	Αν κάποιος δεν αγαπάει τον Κύριο Ιησού Χριστό , ας είναι αναθεματισμένος . Μαράν αθά - ο Κύριός μας έρχεται !
46016023	Η χάρη του Κυρίου Ιησού Χριστού ας είναι μαζί σας .
46016024	Η αγάπη μου , που πηγάζει από τον Ιησού Χριστό , περιβάλλει όλους σας . Αμήν .
47001001	Εγώ ο Παύλος , απόστολος του Ιησού Χριστού με το θέλημα του Θεού , και ο Τιμόθεος ο αδελφός , προς την εκκλησία του Θεού , που είναι στην Κόρινθο , καθώς και προς όλους τους αναγεννημένους χριστιανούς που βρίσκονται σε ολόκληρη την Αχαΐα .
47001002	Ευχόμαστε να έχετε χάρη και ειρήνη από το Θεό Πατέρα μας και από τον Κύριο Ιησού Χριστό .
47001003	Ευλογητός ο Θεός και Πατέρας του Κυρίου μας Ιησού Χριστού , ο Πατέρας που είναι γεμάτος αισθήματα ευσπλαχνίας και ο Θεός που παρέχει κάθε εμψύχωση .
47001004	Αυτός είναι που μας εμψυχώνει σε κάθε θλίψη μας , έτσι που να μπορούμε κι εμείς να εμψυχώνουμε εκείνους που βρίσκονται μέσα σε κάθε είδους θλίψη , χάρη στην εμψύχωση με την οποία εμψυχωνόμαστε εμείς οι ίδιοι από το Θεό .
47001005	Γιατί , καθώς πληθαίνουν όλο και περισσότερο στη ζωή μας τα παθήματα του Χριστού , έτσι μεγαλώνει ολοένα και η εμψύχωσή μας διά του Χριστού .
47001006	Επομένως , κι όταν θλιβόμαστε , τούτο συντελεί στη δική σας εμψύχωση και σωτηρία , η οποία γίνεται βίωμά σας , καθώς υποφέρετε με υπομονή τα ίδια παθήματα , που κι εμείς δοκιμάζουμε . Κι όταν επίσης εμψυχωνόμαστε , κι αυτό πάλι στη δική σας εμψύχωση συμβάλλει .
47001007	Και η ελπίδα μας για σας είναι ακλόνητη , επειδή ξέρουμε ότι , όπως ακριβώς συμμετέχετε στα παθήματά μας , έτσι συμμετέχετε και στην εμψύχωση που δεχόμαστε .
47001008	Γι' αυτό και δε θέλουμε να είστε απληροφόρητοι , αδελφοί , για τη θλίψη που δοκιμάσαμε εμείς στην Ασία , ότι δηλαδή δεινοπαθήσαμε σε τόσο μεγάλο βαθμό που ξεπερνούσε τις δυνάμεις μας , με αποτέλεσμα να αμφιβάλλουμε πια ακόμα κι αν θα επιζούσαμε !
47001009	Έτσι κι αλλιώς , όμως , εμείς οι ίδιοι έχουμε πάρει για τους εαυτούς μας την απόφαση του θανάτου , ώστε να μη ζούμε στηριζόμενοι στους εαυτούς μας , αλλά στο Θεό , που ανασταίνει τους νεκρούς ,
47001010	ο οποίος και μας γλίτωσε από έναν τέτοιο θανάσιμο κίνδυνο , και εξακολουθεί να μας γλιτώνει . Σ' αυτόν , λοιπόν , έχουμε στηρίξει την ελπίδα μας ότι θα συνεχίσει ακόμα να μας γλιτώνει ,
47001011	καθώς συνεργείτε κι εσείς σ' αυτό με τις προσευχές σας για μας , ώστε από πολλά πρόσωπα να εκφραστεί ευχαριστία για το δώρο που μας δόθηκε , χάρη στις προσευχές πολλών για μας .
47001012	Γιατί πράγματι η ικανοποίηση που νιώθουμε είναι η διαβεβαίωση της συνείδησής μας ότι με την απλότητα και την ειλικρίνεια που μας δίνει ο Θεός , όχι δηλαδή με ανθρώπινη σοφία αλλά με τη χάρη που προέρχεται από το Θεό , συμπεριφερθήκαμε στον κόσμο και περισσότερο απέναντί σας .
47001013	Γιατί , βέβαια , δε σας γράφουμε τίποτε άλλο πέρα απ' αυτά που διαβάζετε και τίποτε άλλο πέρα απ' αυτά που μπορείτε να καταλάβετε πλήρως . Ελπίζω μάλιστα , πως και μέχρι το τέλος θα τα καταλάβετε πλήρως ,
47001014	όπως μας καταλάβατε κι εμάς ως ένα βαθμό , αφού είμαστε το καμάρι σας , όπως ακριβώς θα είστε κι εσείς το δικό μας καμάρι την Ημέρα του Κυρίου μας Ιησού .
47001015	Και μ' αυτήν την πεποίθηση σκόπευα να έρθω πρώτα σε σας , για να ευχαριστηθείτε και για δεύτερη φορά ,
47001016	κι ύστερα από σας να περάσω στη Μακεδονία και από τη Μακεδονία να επιστρέψω πάλι σε σας κι εσείς να με ξεπροβοδίσετε για την Ιουδαία .
47001017	Σημαίνει μήπως ότι φέρθηκα επιπόλαια , επειδή έκανα το σχέδιο αυτό ; Ή μήπως αυτά που σκέφτομαι να κάνω , τα σκέφτομαι κινούμενος από ανθρώπινους συναισθηματισμούς , ώστε να νομίζω πως από μένα εξαρτάται να είναι το « ναι » , ναι , και το « όχι » , όχι ;
47001018	Αλλά ο Θεός είναι πιστός , κι έτσι το κήρυγμά μας σε σας δεν υπήρξε και ναι και όχι .
47001019	Γιατί βέβαια , ο Γιος του Θεού , ο Ιησούς Χριστός , τον οποίο εμείς κηρύξαμε ανάμεσά σας , δηλαδή εγώ , ο Σιλουανός και ο Τιμόθεος , δεν υπήρξε και ναι και όχι , αλλά αποδείχτηκε « ναι » με τη δύναμή του .
47001020	Γιατί όσες υποσχέσεις έδωσε ο Θεός , βρίσκουν την εκπλήρωσή τους στο πρόσωπο του Χριστού και χάρη σ' αυτόν μπορούμε εμείς να λέμε το « αμήν » για τη δόξα του Θεού .
47001021	Κι αυτός που κατοχυρώνει και εμάς και εσάς στον Χριστό και μας έχει χρίσει είναι ο Θεός ,
47001022	ο οποίος και μας έχει σφραγίσει και μας έχει δώσει τον αρραβώνα του Αγίου Πνεύματος μέσα στις καρδιές μας .
47001023	Όσο για μένα , επικαλούμαι μάρτυρα το Θεό , ως εξουσιαστή της ζωής μου , ότι , επειδή σας λυπάμαι δεν ήρθα ξανά στην Κόρινθο .
47001024	Όχι βέβαια πως ασκούμε εμείς εξουσία πάνω στην πίστη σας , αλλά συνεργούμε στη χαρά σας , γιατί στην πίστη σας μένετε σταθεροί .
47002001	Θεώρησα λοιπόν πως είναι προτιμότερο να μην έρθω πάλι φέρνοντάς σας στενοχώρια .
47002002	Γιατί αν εγώ σας στεναχωρώ , ποιος άλλος υπάρχει τάχα που να με ευφραίνει εκτός απ' αυτόν που στεναχωρώ ;
47002003	Και σας το έγραψα αυτό , ώστε , όταν έρθω , να μη στεναχωρηθώ από εκείνους που θα έπρεπε να με κάνουν να χαίρομαι , έχοντας την πεποίθηση για όλους σας πως η δική μου χαρά είναι και χαρά όλων σας .
47002004	Γι' αυτό και με πολλή θλίψη και αγωνία στην καρδιά μου σας έγραψα , χύνοντας πολλά δάκρυα , όχι για να πικραθείτε , αλλά για να γνωρίσετε την περισσή αγάπη που έχω για σας .
47002005	Κι αν κάποιος μ' έχει πικράνει , δεν έχει πικράνει μόνο εμένα , αλλά τουλάχιστο ως ένα βαθμό - για να μην είμαι υπερβολικός - όλους σας .
47002006	Αρκετή είναι γι' αυτόν η αποδοκιμασία αυτή από τους περισσοτέρους .
47002007	Γι' αυτό λοιπόν , είναι προτιμότερο τώρα πια , αλλάζοντας στάση , να τον συγχωρήσετε και να τον εμψυχώσετε για να μην τυχόν και περιέλθει σε απόγνωση από την πολλή στενοχώρια ο άνθρωπος που βρέθηκε σε μια τέτοια κατάσταση .
47002008	Γι' αυτό , σας παρακαλώ να του δείξετε έμπρακτη αγάπη .
47002009	Άλλωστε , γι' αυτό και σας το έγραψα αυτό , για να διαπιστώσω τη γνησιότητά σας , αν είστε υπάκοοι σε όλα .
47002010	Και όποιον συγχωρείτε για κάτι , τον συγχωρώ κι εγώ . Κι άλλωστε , αν εγώ έχω συγχωρήσει κάτι , σε όποιον το έχω συγχωρήσει , το έκανα για σας στην παρουσία του Χριστού ,
47002011	ώστε να μην επικρατήσει ο Σατανάς σε βάρος μας , γιατί δε μας διαφεύγουν οι σκοποί του .
47002012	Όταν έφτασα στην Τρωάδα με σκοπό να κηρύξω το Ευαγγέλιο του Χριστού , παρόλο που υπήρχε πρόσφορο έδαφος για το έργο του Κυρίου ,
47002013	δεν ένιωσα πνευματική άνεση , επειδή δε βρήκα εκεί τον Τίτο τον αδελφό μου , και γι' αυτό τους αποχαιρέτησα και αναχώρησα για τη Μακεδονία .
47002014	Αλλά δόξα στο Θεό που μας κάνει πάντοτε να θριαμβεύουμε με τη δύναμη του Χριστού , και που χρησιμοποιώντας εμάς , σκορπά σε κάθε τόπο το άρωμα της γνώσεως του Χριστού .
47002015	Καθότι άρωμα του Χριστού είμαστε εμείς για το Θεό τόσο ανάμεσα σ' εκείνους που σώζονται όσο και ανάμεσα σ' εκείνους που βαδίζουν στο χαμό .
47002016	Για εκείνους που βαδίζουν στο χαμό , είμαστε οσμή θανάτου που επιφέρει το θάνατο , ενώ για εκείνους που δέχονται τη ζωή , είμαστε ευωδιά ζωής , που δίνει τη ζωή . Και ποιος είναι ικανός γι' αυτά ;
47002017	Οπωσδήποτε εμείς δεν είμαστε σαν τους πολλούς που εμπορεύονται το Λόγο του Θεού για δικό τους όφελος , αλλά με ειλικρίνεια , σαν απεσταλμένοι από το Θεό , μπροστά στο Θεό και παραμένοντας πιστοί στο Χριστό , τον κηρύττουμε .
47003001	Μήπως αρχίζουμε πάλι να συστήνουμε τους εαυτούς μας ; Εκτός κι αν χρειαζόμαστε , όπως μερικοί , συστατικές επιστολές για σας ή από σας !
47003002	Η δική μας επιστολή είστε εσείς , γραμμένη μέσα στις καρδιές μας , η οποία αναγνωρίζεται και διαβάζεται απ' όλους τους ανθρώπους ,
47003003	έτσι που να φαίνεστε πως είστε επιστολή του Χριστού που την επιμεληθήκαμε εμείς . Μια επιστολή , γραμμένη όχι με μελάνι , αλλά με το Πνεύμα του Ζωντανού Θεού , όχι πάνω σε πέτρινες πλάκες , αλλά σε πλάκες ανθρώπινων καρδιών .
47003004	Τέτοια , λοιπόν , είναι η πεποίθηση που έχουμε χάρη στον Χριστό μπροστά στο Θεό .
47003005	Όχι βέβαια ότι είμαστε ικανοί από μόνοι μας , ώστε να σκεφτούμε πως έστω και στο ελάχιστο η ικανότητα αυτή προέρχεται από μας τους ίδιους . Αντίθετα , η ικανότητά μας προέρχεται από το Θεό ,
47003006	ο οποίος και μας ικάνωσε να γίνουμε υπηρέτες της Νέας Διαθήκης . Όχι του γράμματος του νόμου , αλλά του πνεύματος . Γιατί το γράμμα του νόμου καταδικάζει σε θάνατο , ενώ το πνεύμα δίνει ζωή .
47003007	Κι αν ο νόμος ο αποτυπωμένος με γράμματα σε πέτρινες πλάκες , του οποίου η αποστολή ήταν η καταδίκη σε θάνατο , εγκαινιάστηκε με δόξα τόση που να μην μπορούν οι Ισραηλίτες να ατενίσουν το Μωυσή εξαιτίας της λαμπρότητας του προσώπου του , παρόλο που επρόκειτο για προσωρινή λαμπρότητα ,
47003008	πώς είναι δυνατόν να μην παρουσιαστεί με πολύ περισσότερη δόξα η αποστολή του Πνεύματος ;
47003009	Γιατί βέβαια , αν το όργανο της καταδίκης παρουσιάστηκε με δόξα , πολύ περισσότερο ξεπερνά σε δόξα το όργανο της δικαίωσης .
47003010	Και στην πραγματικότητα , δεν έχει φανεί ακόμα στην πληρότητά της η δόξα του ενδόξου πνεύματος στον κόσμο αυτό , γιατί η δόξα αυτή ξεπερνάει τα ανθρώπινα μέτρα !
47003011	Γιατί αν εκείνο που ήταν να καταργηθεί δόθηκε με δόξα , πολύ περισσότερο θα είναι ένδοξο εκείνο που μένει για πάντα .
47003012	Επειδή , λοιπόν , έχουμε μια τέτοια ελπίδα , γι' αυτό και συμπεριφερόμαστε με πολλή ελευθερία ,
47003013	και όχι όπως ο Μωυσής που έβαζε κάλυμμα στο πρόσωπό του , για να μην ατενίσουν οι Ισραηλίτες εκείνο που στο τέλος θα καταργούνταν .
47003014	Όμως οι σκέψεις τους πέτρωσαν . Αφού και μέχρι σήμερα ακόμα , όταν διαβάζεται η Παλαιά Διαθήκη παραμένει το ίδιο αυτό κάλυμμα το οποίο δεν αφαιρείται , διότι μόνο σαν έρθει κανείς στο Χριστό καταργείται .
47003015	Έτσι , μέχρι και σήμερα , κάθε φορά που διαβάζονται τα βιβλία του Μωυσή , κάλυμμα σκεπάζει τις σκέψεις τους .
47003016	Μα όταν επιστρέψει κανείς στον Κύριο , αφαιρείται το κάλυμμα .
47003017	Και ο Κύριος εδώ είναι το Πνεύμα . Και όπου είναι το Πνεύμα του Κυρίου , εκεί υπάρχει ελευθερία .
47003018	Όλοι εμείς , λοιπόν , κοιτάζοντας με ακάλυπτο πρόσωπο στον καθρέφτη της δόξας του Κυρίου , μεταμορφωνόμαστε στη δική του εικόνα , προχωρώντας από δόξα σε δόξα , έτσι ακριβώς όπως θα το πετύχαινε μόνο το Πνεύμα , ο Κύριος .
47004001	Γι' αυτό , επειδή έχουμε να επιτελέσουμε την αποστολή τούτη , σύμφωνα με το έλεος που δεχθήκαμε , δεν αποθαρρυνόμαστε .
47004002	Αντίθετα , αποκηρύξαμε τα ανομολόγητα ανθρώπινα αίσχη , και δε συμπεριφερόμαστε με πονηριά κι ούτε νοθεύουμε το Λόγο του Θεού , αλλά με το αποκαλυπτικό φως της αλήθειας αποδείχνουμε τη γνησιότητά μας σε κάθε ανθρώπινη συνείδηση μπροστά στο Θεό .
47004003	Και αν σε κάποιες περιπτώσεις παραμένει καλυμμένο το Ευαγγέλιο που εμείς κηρύττουμε , παραμένει καλυμμένο για εκείνους που ακολουθούν το δρόμο του χαμού .
47004004	Δρώντας ανάμεσα σ' αυτούς ο θεός του κόσμου αυτού , τύφλωσε τους λογισμούς των απίστων αυτών , με αποτέλεσμα να μη διαχυθεί μέσα τους ο φωτισμός του Ευαγγελίου , που αποκαλύπτει τη δόξα του Χριστού , ο οποίος είναι εικόνα του Θεού .
47004005	Γιατί , βέβαια , δεν κηρύττουμε τους εαυτούς μας , αλλά τον Ιησού Χριστό ως Κύριο και τους εαυτούς μας ως δούλους δικούς σας για χάρη του Ιησού .
47004006	Γιατί ο Θεός , που διέταξε να λάμψει φως μέσα στο σκοτάδι , είναι αυτός που έλαμψε μέσα στις καρδιές μας για να φωτιστούμε και να γνωρίσουμε τη δόξα του Θεού στο πρόσωπο του Ιησού Χριστού .
47004007	Και το θησαυρό αυτό τον διατηρούμε μέσα σε πήλινα σκεύη , έτσι που να φαίνεται πως η φοβερά μεγάλη δύναμη είναι από το Θεό και όχι από μας ,
47004008	καθώς πιεζόμαστε από παντού αλλά δεν ταραζόμαστε , περιερχόμαστε σε αμηχανία αλλά δεν απελπιζόμαστε ,
47004009	καταδιωκόμαστε , αλλά δεν εγκαταλειπόμαστε , καταβαλλόμαστε , αλλά δε χανόμαστε ,
47004010	κουβαλώντας πάντοτε στο σώμα μας το θάνατο του Κυρίου Ιησού , έτσι ώστε και η ζωή του Ιησού να φανερωθεί στο δικό μας σώμα .
47004011	Γιατί πραγματικά , εμείς που ζούμε , παραδινόμαστε συνεχώς στο θάνατο για χάρη του Ιησού , έτσι που και η ζωή του Ιησού να φανερωθεί επίσης στο θνητό μας σώμα .
47004012	Επομένως , ο θάνατος βρίσκεται , βέβαια , σε δράση ανάμεσα σε μας , αλλά η ζωή ανάμεσα σε σας .
47004013	Έχοντας όμως το ίδιο πνεύμα της πίστης , σύμφωνα με τα λόγια της Γραφής : « Πίστεψα γι' αυτό και μίλησα » , κι εμείς πιστεύουμε , γι' αυτό και μιλούμε .
47004014	Γιατί ξέρουμε ότι εκείνος που ανέστησε τον Κύριο Ιησού , θα αναστήσει κι εμάς μέσω του Ιησού και θα μας συγκεντρώσει κοντά του μαζί σας .
47004015	Τα πάντα , λοιπόν , γίνονται για σας , έτσι που , αφού δοθεί η χάρη σε περισσοτέρους , να αυξηθεί η ευχαριστία από τους περισσοτέρους για τη δόξα του Θεού .
47004016	Γι' αυτό δεν αποθαρρυνόμαστε . Άλλωστε , αν και η εξωτερική μας ύπαρξη φθείρεται , όμως η πνευματική μας ύπαρξη ανανεώνεται μέρα με τη μέρα .
47004017	Γιατί , πραγματικά , η πρόσκαιρη ελαφριά μας θλίψη δημιουργεί για μας σε ασύγκριτο βαθμό αιώνιο βάρος δόξας .
47004018	Μια κι εμείς δεν αποβλέπουμε σ' αυτά που φαίνονται , αλλά σ' αυτά που δε φαίνονται , γιατί αυτά που φαίνονται είναι πρόσκαιρα , ενώ αυτά που δε φαίνονται είναι αιώνια .
47005001	Γιατί ξέρουμε , βέβαια , πως , αν το επίγειο κατοικητήριό μας , δηλαδή το σώμα μας , καταργηθεί , έχουμε αιώνιο κατοικητήριο στους ουρανούς , κατασκευασμένο από το Θεό , όχι χειροποίητο .
47005002	Στην πραγματικότητα , μάλιστα , σ' αυτό εδώ νιώθουμε στενόχωρα , λαχταρώντας να περιβληθούμε το κατοικητήριό μας το ουράνιο .
47005003	Κι όταν τελικά το περιβληθούμε , δε θα βρεθούμε γυμνοί .
47005004	Γιατί πραγματικά , όσοι είμαστε σε τούτο εδώ το κατοικητήριο , νιώθουμε στενόχωρα , με συνέπεια να μας πιέζει κάποιο βάρος . Αυτό βέβαια δε σημαίνει πως θέλουμε να το αποβάλουμε , αλλά να το αντικαταστήσουμε , έτσι που το θνητό να καταβροχθιστεί από τη ζωή .
47005005	Κι εκείνος που μας προετοίμασε γι' αυτόν ακριβώς το σκοπό είναι ο Θεός , ο οποίος και μας έδωσε το Πνεύμα σαν αρραβώνα .
47005006	Ζούμε , λοιπόν , αντλώντας πάντοτε θάρρος και ξέροντας πως όσο διαμένουμε μέσα στο σώμα , ξενιτευόμαστε από τον Κύριο ,
47005007	γιατί τώρα ζούμε στηριζόμενοι στην πίστη , όχι στην όψη .
47005008	Έτσι , παίρνουμε θάρρος και προτιμούμε μάλλον να αποχωρήσουμε από το σώμα και να ζούμε κοντά στον Κύριο .
47005009	Γι' αυτό και φιλοτιμούμαστε , είτε παραμένουμε είτε αναχωρούμε , να είμαστε ευάρεστοι σ' αυτόν .
47005010	Άλλωστε , όλοι εμείς πρέπει να εμφανιστούμε μπροστά στο Βήμα του Χριστού , για να αμειφθεί ο καθένας ανάλογα με τα όσα έπραξε όσο ζούσε μέσα στο σώμα του , είτε καλό είτε κακό .
47005011	Νιώθοντας λοιπόν το φόβο του Κυρίου , προσπαθούμε να πείσουμε τους ανθρώπους , γιατί στο Θεό είμαστε οπωσδήποτε φανεροί . Ελπίζω πάντως πως και στη δική σας τη συνείδηση να έχουμε γίνει φανεροί .
47005012	Δε συστήνουμε βέβαια τους εαυτούς μας ξανά σε σας , αλλά σας δίνουμε μια αφορμή να νιώθετε ικανοποίηση για μας , έτσι ώστε να έχετε κάποιο επιχείρημα να αντιτάξετε σ' εκείνους που καυχιούνται για ό,τι φαίνεται εξωτερικά και όχι για την καρδιά .
47005013	Έτσι , λοιπόν , αν ίσως παρασυρθήκαμε ξεφεύγοντας από τα όρια , το κάναμε για το Θεό . Και αν πάλι αυτοσυγκρατούμαστε , το κάνουμε για σας .
47005014	Κι αυτό , γιατί μας έχει κυριέψει η αγάπη του Χριστού , έχοντας υπόψη μας τούτο : ότι , αφού για λογαριασμό όλων πέθανε ένας , επομένως όλοι πέθαναν .
47005015	Μάλιστα πέθανε για λογαριασμό όλων , έτσι ώστε αυτοί που ζουν να μη ζουν πλέον για τον εαυτό τους , αλλά για εκείνον που πέθανε για λογαριασμό τους και αναστήθηκε .
47005016	Συνεπώς , εμείς απ' εδώ κι ύστερα δε γνωρίζουμε κανέναν με κριτήριο τα φυσικά του προσόντα . Και παρόλο που γνωρίσαμε τον Χριστό κατά σάρκα , τώρα όμως δεν τον γνωρίζουμε πια έτσι .
47005017	Άρα λοιπόν , αν κανείς ανήκει στο Χριστό , είναι καινούργιο δημιούργημα . Τα παλιά πέρασαν , τώρα πια έχουν γίνει όλα καινούργια !
47005018	Κι όλα προέρχονται από το Θεό , που μας συμφιλίωσε με τον εαυτό του μέσω του Ιησού Χριστού και ανέθεσε σε μας το έργο της συμφιλίωσης .
47005019	Αυτό σημαίνει πως ο Θεός ήταν εκείνος , που , στο πρόσωπο του Χριστού , συμφιλίωνε τον κόσμο μαζί του , μη λογαριάζοντας σ' αυτούς τα παραπτώματά τους , και ανέθεσε σε μας το κήρυγμα της συμφιλίωσης .
47005020	Για τον Χριστό λοιπόν εργαζόμαστε ως πρεσβευτές του . Έτσι λοιπόν , σαν να σας παρακαλάει ο ίδιος ο Θεός χρησιμοποιώντας εμάς , σας ικετεύουμε στ' όνομα του Χριστού , να συμφιλιωθείτε με το Θεό .
47005021	Αφού γι' αυτό ακριβώς , εκείνον που δε γνώρισε αμαρτία , τον έκανε αμαρτία για χάρη μας , με σκοπό να γίνουμε εμείς καρπός της δικαιοσύνης του Θεού χάρη σ' αυτόν .
47006001	Επειδή , λοιπόν , είμαστε συνεργάτες του στο έργο του , σας παρακαλούμε να μην αφήσετε να μείνει ατελεσφόρητη για σας η χάρη του Θεού .
47006002	Γιατί λέει ο Θεός στο Λόγο του : « Σε καιρό που ήταν ανοιχτή η πόρτα σε εισάκουσα και σε ημέρα που προσφερόταν η σωτηρία σε βοήθησα » . Να , λοιπόν , τώρα είναι ο καιρός που είναι ανοιχτή η πόρτα , Να , τώρα είναι η ημέρα που προσφέρεται η σωτηρία !
47006003	Κι αυτό το κάνουμε χωρίς να δίνουμε καμιά αφορμή σκανδαλισμού σε κανέναν , για να μην ψεγαδιαστεί το έργο που επιτελούμε για το Θεό .
47006004	Απεναντίας , σε όλα παρουσιάζουμε τους εαυτούς μας σαν υπηρέτες του Θεού , κάνοντας μεγάλη υπομονή μέσα σε θλίψεις , σε στερήσεις , σε στενοχώριες ,
47006005	σε τραυματισμούς , σε φυλακίσεις , σε αναστατώσεις , σε κόπους , σε αγρυπνίες , σε ελλείψεις φαγητού .
47006006	Ζώντας με αγνότητα , με φρόνηση , με μακροθυμία , με καλοσύνη , με υποταγή στο Άγιο Πνεύμα , με αγάπη ανυπόκριτη .
47006007	Κηρύττοντας την αλήθεια , εκδηλώνοντας τη δύναμη του Θεού , χρησιμοποιώντας τα όπλα της δικαιοσύνης τα επιθετικά και τα αμυντικά .
47006008	Κι όταν μας δοξάζουν κι όταν μας περιφρονούν , κι όταν μας επαινούν κι όταν μας δυσφημούν , κι όταν μας θεωρούν σαν πλάνους κι όταν μας δέχονται σαν ειλικρινείς ,
47006009	κι όταν είμαστε άγνωστοι κι όταν μας γνωρίζουν πολύ καλά . Φτάνουμε ως το θάνατο , να , όμως , που ζούμε ! Μας βασανίζουν , αλλά δεν κατορθώνουν να μας θανατώσουν !
47006010	Περνούμε από στενόχωρες καταστάσεις , αλλά εμείς πάντοτε χαιρόμαστε ! Ζούμε φτωχά , αλλά εμείς πλουτίζουμε πολλούς ! Παρόλο που δεν έχουμε τίποτε , εμείς κατέχουμε τα πάντα !
47006011	Σας μιλήσαμε καθαρά , Κορίνθιοι . Σας ανοίξαμε την καρδιά μας .
47006012	Δε μας χαρακτηρίζει στενότητα αντίληψης έναντί σας . Απεναντίας , η στενότητα βρίσκεται στα δικά σας αισθήματα .
47006013	Σας μιλώ σαν παιδιά μου . Εκδηλώστε μας κι εσείς τα αισθήματά σας .
47006014	Μη συνάπτετε αταίριαστους δεσμούς με απίστους . Γιατί , τι το κοινό υπάρχει ανάμεσα στη δικαιοσύνη και στην ανομία ; Και τι σχέση έχει το φως με το σκοτάδι ;
47006015	Και τι συνταίριασμα μπορεί να γίνει ανάμεσα στο Χριστό και τον Βελίαλ ; Ή , τι κοινά ενδιαφέροντα μπορεί να έχει ο πιστός με τον άπιστο ;
47006016	Κι ακόμα , τι είδους παραχώρηση του ναού του Θεού μπορεί να γίνει στα είδωλα ; Γιατί , βέβαια , εσείς είστε ναός του Ζωντανού Θεού , όπως είπε ο Θεός μέσω του προφήτη : « Θα κατοικήσω μέσα τους και θα βαδίσω μαζί τους , κι εγώ θα είμαι Θεός τους και αυτοί θα είναι λαός μου .
47006017	Γι' αυτό λέει ο Κύριος : Βγείτε από ανάμεσά τους και αποχωριστείτε απ' αυτούς . Μην αγγίζετε τίποτε ακάθαρτο κι εγώ θα σας δεχτώ .
47006018	Και θα είμαι Πατέρας σας κι εσείς θα είστε γιοι και κόρες μου , λέει ο Κύριος ο Παντοκράτορας » .
47007001	Μια κι έχουμε τις υποσχέσεις αυτές , αγαπητοί μου , ας καθαρίσουμε τους εαυτούς μας από καθετί που μολύνει το σώμα και το πνεύμα , αναπτύσσοντας την αγιότητα με φόβο Θεού .
47007002	Παραχωρήστε μας χώρο στις καρδιές σας . Κανέναν δεν αδικήσαμε , κανέναν δε βλάψαμε , κανέναν δεν εκμεταλλευτήκαμε .
47007003	Δε σας τα λέω αυτά για να σας κατακρίνω . Σας έχω πει άλλωστε και πιο πριν πως είστε μέσα στις καρδιές μας , έτσι που είμαστε έτοιμοι να πεθάνουμε ή να ζήσουμε μαζί σας .
47007004	Είναι μεγάλη η ελευθερία που αισθάνομαι απέναντί σας . Νιώθω πολύ περήφανος για σας . Έχω γεμίσει από αισθήματα ανακούφισης . Η χαρά μου ξεχειλίζει καλύπτοντας κάθε θλίψη μας .
47007005	Γιατί πράγματι , όταν ήρθαμε στη Μακεδονία δε βρήκαμε καμιά σωματική ξεκούραση , αλλά θλιβόμασταν από παντού . Απ' έξω πόλεμοι από μέσα φόβοι .
47007006	Ο Θεός όμως , που εμψυχώνει τους ταπεινούς , μας εμψύχωσε με τον ερχομό του Τίτου .
47007007	Και όχι μόνο με τον ερχομό του αλλά και με την εμψύχωση που πήρε από τη δική σας κατάσταση , αναγγέλλοντάς μας τη λαχτάρα σας , το κλάμα σας , το ζήλο σας για μένα , πράγμα που μ' έκανε να χαρώ ακόμα περισσότερο .
47007008	Έτσι , αν και σας λύπησα με το γράμμα μου , δεν το μετανιώνω πια , παρόλο που στην αρχή το μετάνιωνα , γιατί βλέπω πως το γράμμα μου εκείνο σας λύπησε έστω και προσωρινά .
47007009	Τώρα χαίρομαι , όχι επειδή λυπηθήκατε , αλλά επειδή η λύπη που νιώσατε σας οδήγησε σε μετάνοια . Κι αυτό , γιατί η λύπη σας προήλθε από τη συναίσθηση πως δε ζούσατε σύμφωνα με το θέλημα του Θεού , έτσι που σε τίποτε να μην έχετε ζημιωθεί από μας .
47007010	Γιατί , η λύπη που προέρχεται από τη συναίσθηση του ανθρώπου ότι δε ζει σύμφωνα με το θέλημα του Θεού παράγει μετάνοια , η οποία οδηγεί στη σωτηρία για την οποία δε μετανιώνει ποτέ κανένας . Αντίθετα , η λύπη που προκαλεί ο κόσμος παράγει θάνατο .
47007011	Να , πάρτε για παράδειγμα , τη δική σας συγκεκριμένη αυτή περίπτωση . Το ότι λυπηθήκατε που δε ζούσατε σύμφωνα με το θέλημα του Θεού , τι κατάσταση έντονης εγρήγορσης δημιούργησε μέσα σας ! Και παρακίνηση για απολογία , και αγανάκτηση για το κακό , και φόβο για τις συνέπειες , και μεγάλη επιθυμία για επανόρθωση , και μεγάλο ζήλο , και θέληση για τιμωρία του κακού . Με κάθε τρόπο αποδείξατε πως εσείς είστε αθώοι στην υπόθεση αυτή .
47007012	Ώστε , λοιπόν , και που σας έγραψα , δεν το έκανα για να ασχοληθώ με εκείνον που αδίκησε ούτε με εκείνον που αδικήθηκε , αλλά για να φανερωθεί η μεγάλη εκτίμησή σας για το δικό μας ενδιαφέρον για σας ενώπιον του Θεού .
47007013	Αυτό είναι που μας έχει παρηγορήσει . Και παράλληλα με την παρηγοριά που πήραμε από σας , χαρήκαμε ακόμα περισσότερο για τη χαρά του Τίτου , γιατί έχει ξαποστάσει το πνεύμα του για όλους εσάς .
47007014	Γιατί , αν κατά κάποιον τρόπο καυχήθηκα σ' αυτόν για σας , δεν ντροπιάστηκα , αλλά , όπως σας τα είπαμε όλα με ειλικρίνεια , έτσι σας λέω πως επαληθεύτηκε και η καύχησή μας στον Τίτο για σας .
47007015	Και τώρα η καρδιά του κλίνει περισσότερο σε σας , καθώς αναθυμάται την υπακοή όλων σας και το πώς τον δεχτήκατε με φόβο και τρόμο .
47007016	Χαίρομαι που μπορώ για όλα να βασίζομαι σε σας .
47008001	Σας πληροφορούμε επίσης , αδελφοί , για τη χάρη του Θεού που έχει δοθεί στις εκκλησίες της Μακεδονίας .
47008002	Αφού μέσα στη μεγάλη θλίψη που δοκιμάζουν , η περισσή χαρά τους και η απερίγραπτη φτώχεια τους απέδειξαν τον πέρα από κάθε μέτρο πλούτο της γενναιοδωρίας τους .
47008003	Γιατί , μέσα στις δυνατότητές τους αλλά και πέρα απ' αυτές , σας βεβαιώνω , προσφέρθηκαν με δική τους πρωτοβουλία να βοηθήσουν ,
47008004	θερμοπαρακαλώντας μας επίμονα να δεχτούμε το δώρο τους και τη συμμετοχή τους στη βοήθεια των αναγεννημένων χριστιανών της Ιερουσαλήμ .
47008005	Και όχι μόνο στο βαθμό που εμείς είχαμε ελπίσει , αλλ' αυτοί τους εαυτούς τους παραχώρησαν πρώτα στον Κύριο κι έπειτα σ' εμάς μέσα στα πλαίσια του θελήματος του Θεού .
47008006	Κι έτσι , παρακαλέσαμε τελικά τον Τίτο , με τον ίδιο τρόπο που άρχισε από πριν το έργο αυτό της συνεισφοράς , έτσι να το φέρει σε πέρας και μεταξύ σας .
47008007	Οπωσδήποτε όμως , εύχομαι , όπως ακριβώς σημειώνετε πρόοδο σε όλα : στην πίστη και στη διδασκαλία και στη γνώση και στην προθυμία καθώς και στην αγάπη που τρέφετε για μας , έτσι να προοδεύετε και στον τομέα τούτο της συνεισφοράς .
47008008	Δε σας το λέω αυτό σαν διαταγή , αλλά μιλώντας για την προθυμία των άλλων , δοκιμάζω τη γνησιότητα και της δικής σας αγάπης .
47008009	Γιατί ξέρετε , βέβαια , την προσφορά του Κυρίου μας Ιησού Χριστού , ο οποίος , ενώ ήταν πλούσιος έγινε φτωχός για χάρη σας , έτσι ώστε να πλουτίσετε εσείς με τη φτώχεια εκείνου .
47008010	Και στο ζήτημα αυτό της συνεισφοράς σας δίνω τη γνώμη μου . Γιατί αυτό πραγματικά συμφέρει σε σας που όχι μόνο θελήσατε να το εφαρμόσετε , αλλά και πρώτοι εσείς εκδηλώσατε την επιθυμία σας γι' αυτό από πέρυσι ακόμα .
47008011	Τώρα , λοιπόν , εφαρμόστε και στην πράξη την επιθυμία σας . Δηλαδή , όπως ακριβώς υπήρχε η προθυμία να το θέλετε το έργο αυτό , έτσι και να το εκτελέσετε προσφέροντας απ' αυτά που έχετε .
47008012	Γιατί , αν πραγματικά προϋπάρχει η επιθυμία από κάποιον , η προσφορά του είναι ευπρόσδεκτη σύμφωνα μ' αυτά που έχει , όχι σύμφωνα μ' αυτά που δεν έχει .
47008013	Δεν πρέπει , δηλαδή , σε άλλους να εξασφαλιστεί άνεση κι εσείς να υποφέρετε , αλλά να γίνεται η εισφορά στη βάση της ισότητας .
47008014	Στην προκειμένη περίπτωση το δικό σας περίσσευμα να καλύψει το υστέρημα εκείνων , ώστε σε άλλη περίπτωση το δικό τους περίσσευμα να καλύψει το δικό σας υστέρημα , έτσι που να επιτευχθεί ισότητα .
47008015	Όπως άλλωστε το λέει η Γραφή : « Εκείνος που σύναζε πολύ , δε δημιουργούσε πλεόνασμα , κι εκείνος που σύναζε λίγο , δεν παρουσίαζε έλλειψη » .
47008016	Ας ευχαριστούμε , λοιπόν , το Θεό που βάζει στην καρδιά του Τίτου την ίδια προθυμία για σας .
47008017	Γιατί , και την παράκληση τη δέχτηκε , μα και δείχνοντας ακόμη μεγαλύτερη προθυμία , ξεκίνησε να έρθει κοντά σας με δική του πρωτοβουλία .
47008018	Μαζί του , λοιπόν , στείλαμε και τον αδελφό , του οποίου το έργο για τον Κύριο επαινείται απ' όλες τις εκκλησίες .
47008019	Κι όχι μόνο αυτό , αλλά εκλέχτηκε κιόλας από τις εκκλησίες να συνταξιδέψει μαζί μας για το έργο τούτο της συνεισφοράς που πραγματοποιούμε , για να δοξαστεί ο ίδιος ο Κύριος αλλά και για να προθυμοποιηθούμε εμείς να το δεχτούμε .
47008020	Γιατί διστάζαμε να το κάνουμε , μην τυχόν και μας προσάψει κανείς καμιά μομφή σχετικά με το πλούσιο προϊόν του εράνου αυτού που εμείς διενεργούμε .
47008021	Κι αυτό , γιατί θέλουμε εκ των προτέρων να πάρουμε τα μέτρα μας , ώστε να διατηρηθεί το καλό μας όνομα όχι μόνο μπροστά στον Κύριο , αλλά και μπροστά στους ανθρώπους .
47008022	Μαζί μ' αυτούς , λοιπόν , στείλαμε και τον αδελφό μας , για τον οποίο σε πολλές περιπτώσεις και πολλές φορές διαπιστώσαμε πόσο δραστήριος είναι . Τώρα μάλιστα δείχνει πολύ μεγαλύτερη δραστηριότητα , γιατί σας περιβάλλει με μεγάλη εκτίμηση .
47008023	Έτσι , είτε για τον Τίτο πρόκειται , αυτός είναι σύντροφος και συνεργάτης δικός μου στο έργο μου ανάμεσά σας , είτε για τους αδελφούς μας πρόκειται , αυτοί είναι απεσταλμένοι των εκκλησιών και αποτελούν δόξα για το Χριστό .
47008024	Το τεκμήριο , λοιπόν , της αγάπης σας για μας και της δικής μας ικανοποίησης για σας φανερώστε το σ' αυτούς , για να γίνει γνωστό στις εκκλησίες .
47009001	Όσο για το θέμα της συνεισφοράς για τους άπορους αδελφούς , το θεωρώ περιττό να σας γράψω ,
47009002	γιατί την ξέρω την προθυμία σας , για την οποία και εκφράζω τη βαθιά μου ικανοποίηση στους Μακεδόνες , λέγοντάς τους πως η Αχαΐα έχει προετοιμαστεί κιόλας από πέρυσι . Και ο δικός σας ζήλος κέντρισε τους περισσοτέρους .
47009003	Έστειλα , λοιπόν , τους αδελφούς με σκοπό να σας ειδοποιήσουν , ώστε να μην αποδειχτεί αβάσιμη η καύχησή μας για σας ως προς το ζήτημα αυτό , αλλά και για να είστε , όπως έλεγα , προετοιμασμένοι .
47009004	Κι αυτό , μήπως κι έρθουν Μακεδόνες μαζί μου και σας βρουν απροετοίμαστους και ντροπιαστούμε εμείς - για να μη λέμε εσείς - για τη βασιμότητα της ικανοποίησής μας για σας .
47009005	Θεώρησα , λοιπόν , αναγκαίο να παρακαλέσω τους αδελφούς να σας επισκεφθούν πριν τη δική μας άφιξη και να τακτοποιήσουν νωρίτερα το θέμα της συνεισφοράς σας , που έχει κιόλας προαναγγελθεί , ώστε να είναι έτοιμη αυτή , σαν προσφορά που δόθηκε με ευχαρίστηση και όχι με δυσφορία .
47009006	Και να ξέρετε ένα πράγμα , πως όποιος σπέρνει φειδωλά , θα θερίσει επίσης λιγοστά , ενώ όποιος σπέρνει απλόχερα , θα θερίσει επίσης πολύ καρπό .
47009007	Ο καθένας ας προσφέρει όπως του υπαγορεύει η καρδιά του και όχι με δυσφορία ή από ανάγκη , γιατί « ο Θεός αγαπάει όποιον προσφέρει με χαρά » .
47009008	Κι έχει τη δύναμη ο Θεός να σας δώσει με το παραπάνω κάθε δωρεά , έτσι που έχοντας σε κάθε περίπτωση , πάντοτε και σε όλα αυτάρκεια , να προσφέρετε όλο και περισσότερο σε κάθε είδους αγαθοεργία ,
47009009	όπως λέει η Γραφή : « Σκόρπισε , έδωσε στους φτωχούς . Η δικαιοσύνη του παραμένει αιώνια » .
47009010	Αυτός , λοιπόν , που προμηθεύει σπόρο στο σπορέα και ψωμί για τροφή , εύχομαι να προμηθέψει και να πολλαπλασιάσει το σπόρο σας και να αυξήσει τους καρπούς του δίκαιου κόπου σας ,
47009011	ώστε σε οποιαδήποτε περίσταση να πλουτίζετε διαρκώς σε κάθε εκδήλωση γενναιοδωρίας , η οποία προετοιμάζει με τη δική μας φροντίδα αισθήματα ευχαριστίας στο Θεό .
47009012	Γιατί , η πραγματοποίηση της συνεισφοράς αυτής προορίζεται να καλύψει όχι μονάχα τις ελλείψεις των αδελφών αλλά και να τους δώσει την αφορμή να ξεχειλίσουν από αισθήματα πολλών ευχαριστιών στο Θεό .
47009013	Με την πραγματοποίηση της συνεισφοράς αυτής , λοιπόν , θα δοξάζετε το Θεό , αφού θα αποτελεί την απόδειξη της υποταγής σας στο Ευαγγέλιο του Χριστού και της γενναιόδωρης συμμετοχής σας στην κάλυψη των δικών τους αναγκών καθώς και όλων των πιστών .
47009014	Και αυτοί θα προσεύχονται για σας , λαχταρώντας να σας γνωρίσουν για την υπέροχη χάρη που έδωσε σε σας ο Θεός .
47009015	Ας ευχαριστούμε , λοιπόν , το Θεό για την ανέκφραστη δωρεά του .
47010001	Και την παράκληση αυτή σας την κάνω , με την πραότητα και την επιείκεια του Χριστού , εγώ ο ίδιος ο Παύλος , ο οποίος , όταν βρίσκομαι ανάμεσά σας είμαι ήπιος , αλλά όταν βρίσκομαι μακριά σας φέρομαι με θάρρος σε σας .
47010002	Παρακαλώ όμως , όταν βρεθώ ανάμεσά σας , να μη χρειαστεί να ασκήσω το θάρρος αυτό , όπως σκέφτομαι να κάνω με την πεποίθηση που έχω ότι είναι καλό ν' αντιμετωπίσω με τόλμη μερικούς που νομίζουν πως εμείς κινούμαστε από υλικά κίνητρα .
47010003	Γιατί ζούμε , βέβαια , μέσα στον υλικό κόσμο , όμως δεν αγωνιζόμαστε κινούμενοι από υλικά κίνητρα .
47010004	Καθότι τα όπλα του δικού μας αγώνα δεν είναι υλικά , αλλά δραστικά στην υπηρεσία του Θεού για το γκρέμισμα οχυρωμάτων . Και μ' αυτά ανατρέπουμε τους πονηρούς συλλογισμούς
47010005	και κάθε εμπόδιο , που αλαζονικά ανυψώνεται ενάντια στη γνώση του Θεού , και αιχμαλωτίζουμε κάθε νου για να υπακούει στο Χριστό .
47010006	Παράλληλα όμως είμαστε έτοιμοι να καταδικάσουμε κάθε παρακοή , όταν ολοκληρωθεί η δική σας υπακοή .
47010007	Να βλέπετε τα πράγματα όπως είναι . Αν κανείς έχει την πεποίθηση για τον εαυτό του ότι είναι του Χριστού , το ίδιο ας σκέφτεται και για μας , κρίνοντας πάλι από τον εαυτό του , ότι όπως είναι εκείνος του Χριστού , έτσι κι εμείς είμαστε του Χριστού .
47010008	Μα κι αν ακόμα χρειαστεί να τονίσω κάπως περισσότερο τη δική μας εξουσία , που ο Κύριος μας την έδωσε με σκοπό την πνευματική προκοπή και όχι την καταστροφή σας , δε θα ντραπώ .
47010009	Και το λέω αυτό για να μη δώσω τη λαθεμένη εντύπωση πως θέλω να σας εκφοβίσω με τις επιστολές μου .
47010010	Γιατί λένε μερικοί πως οι επιστολές μου είναι πραγματικά αυστηρές και συγκλονιστικές , αλλά η προσωπική μου παρουσία είναι ασθενική και ο προφορικός μου λόγος ευτελής .
47010011	Τούτο να έχει στο νου του όποιος σκέφτεται έτσι : ότι όπως εκφραζόμαστε με τα λόγια μας στις επιστολές μας όταν απουσιάζουμε , έτσι ακριβώς συμπεριφερόμαστε και στην πράξη όταν είμαστε παρόντες .
47010012	Γιατί δεν τολμούμε να κατατάξουμε τους εαυτούς μας ή να τους συγκρίνουμε με μερικούς που αυτοπροβάλλονται . Αυτοί πάντως , αξιολογώντας οι ίδιοι τους εαυτούς τους και συγκρίνοντας τους εαυτούς τους με κριτήριο τους εαυτούς τους , δεν καταλήγουν σε σωστά συμπεράσματα .
47010013	Εμείς όμως , δε θα μιλήσουμε για το έργο μας πέρα από τα επιτρεπτά όρια , αλλά μέσα στα φυσιολογικά όρια σύμφωνα με το μέτρο που ο Θεός καθόρισε , ώστε να φτάσουμε μέχρι και σε σας .
47010014	Και βέβαια μιλώντας έτσι για τους εαυτούς μας δεν υπερβάλλουμε ξεπερνώντας τα επιτρεπτά όρια , σαν να μην έχουμε φτάσει μέχρι εσάς . Γιατί , εμείς φτάσαμε πραγματικά μέχρι εσάς με το κήρυγμα του Ευαγγελίου του Χριστού .
47010015	Δεν καυχιόμαστε , επομένως , για ξένους κόπους βγαίνοντας έξω από τα όριά μας , και παράλληλα έχουμε την ελπίδα , όσο αυξάνεται η πίστη σας , να μεγαλώνει και ο δικός μας τομέας ολοένα και περισσότερο ,
47010016	ώστε να κηρύξουμε το Ευαγγέλιο και σε περιοχές που βρίσκονται πέρα από σας . Όχι να προβάλλουμε με ικανοποίηση τους εαυτούς μας για έτοιμο έργο σε ξένη περιοχή .
47010017	« Όποιος , λοιπόν , νιώθει και εκφράζει την ικανοποίησή του , ας τη νιώθει και ας την εκφράζει για το ότι γνωρίζει και καταλαβαίνει τον Κύριο » .
47010018	Γιατί άξιος δεν είναι εκείνος που αυτοπροβάλλεται αλλά εκείνος που τον προβάλλει ο Κύριος .
47011001	Θα ευχόμουν να ανεχόσασταν για λίγο τώρα , ένα , κάπως παράτολμο , ξάνοιγμά μου . Αλλά έτσι κι αλλιώς δεν το αποφεύγετε .
47011002	Γιατί πραγματικά σας ζηλεύω με ζήλια θεϊκή , καθότι σας αρραβώνιασα με έναν άντρα , για να σας παρουσιάσω στο Χριστό παρθένο αγνή .
47011003	Φοβάμαι όμως , μήπως , όπως ακριβώς το φίδι εξαπάτησε με την πονηριά του την Εύα , έτσι διαφθαρούν και οι δικές σας σκέψεις και απομακρυνθείτε από την απλότητα που ταιριάζει στους πιστούς του Χριστού .
47011004	Γιατί , πράγματι , αν αυτός που σας επισκέπτεται , σας κηρύττει έναν άλλο Ιησού , τον οποίο εμείς δεν τον κηρύξαμε , ή αν δέχεστε απ' αυτόν ένα πνεύμα διαφορετικό από αυτό που λάβατε από μας , ή αν ακούτε ένα ευαγγέλιο διαφορετικό απ' αυτό που δεχτήκατε από μας , αυτόν τον ανέχεστε πολύ καλά .
47011005	Και επιτέλους , νομίζω πως σε τίποτε δεν έχω υστερήσει από τους « κορυφαίους αποστόλους » .
47011006	Έστω κι αν μου λείπει η ευφράδεια , δε μου λείπει όμως η γνώση . Και μάλιστα αυτό σας το αποδείξαμε ολοφάνερα σε κάθε περίπτωση και για κάθε ζήτημα .
47011007	Ή μήπως έκανα αμαρτία που σας κήρυξα δωρεάν το Ευαγγέλιο του Θεού , ταπεινώνοντας τον εαυτό μου με σκοπό να εξυψωθείτε εσείς ;
47011008	Λαφυραγώγησα άλλες εκκλησίες παίρνοντας απ' αυτές τα αναγκαία για τη συντήρησή μας , για να υπηρετήσω εσάς .
47011009	Μα κι όταν ήμουν ανάμεσά σας και ενώ πέρασα από στερήσεις , δεν επιβάρυνα κανέναν σας , γιατί τις στερήσεις μου τις κάλυψαν οι αδελφοί που ήρθαν από τη Μακεδονία . Έτσι λοιπόν , σε τίποτε δε σας επιβάρυνα και το ίδιο θα συνεχίσω να κάνω .
47011010	Είναι μια αλήθεια , που ο Χριστός βεβαιώνει μέσα μου , πως η ικανοποίηση αυτή δε θα παρεμποδιστεί για μένα στα μέρη της Αχαΐας .
47011011	Γιατί ; Μήπως γιατί δε σας αγαπώ ; Το ξέρει ο Θεός ότι σας αγαπώ .
47011012	Μα αυτό που κάνω θα συνεχίσω να το κάμνω για να αφαιρέσω την αφορμή από εκείνους που ψάχνουν να βρουν αφορμή να εξομοιωθούν μ' εμάς στο έργο τους για το οποίο καμαρώνουν .
47011013	Στην πραγματικότητα αυτού του είδους οι άνθρωποι είναι ψευδαπόστολοι , δόλιοι κήρυκες , που μεταμφιέζονται σε αποστόλους του Χριστού !
47011014	Και δεν είναι παράδοξο αυτό , αφού ο ίδιος ο Σατανάς μεταμφιέζεται σε άγγελο φωτός .
47011015	Δεν είναι , λοιπόν , μεγάλο πράγμα το γεγονός ότι και οι υπηρέτες του μεταμφιέζονται σε υπηρέτες δικαιοσύνης . Το τέλος των ανθρώπων αυτών θα είναι ανάλογο με τα έργα τους .
47011016	Το ξανατονίζω , μη με περάσει κανείς για παράλογο . Μα κι αν ακόμα έχετε μια τέτοια ιδέα , δεχτείτε με έστω και σαν παράλογο , ώστε να καυχηθώ κι εγώ λιγάκι .
47011017	Αυτό που λέω τώρα , για τη βασιμότητα δηλαδή αυτής μου της καύχησης . δεν το λέω με οδηγία του Κυρίου , αλλά σαν έναν παραλογισμό δικό μου .
47011018	Αφού τόσοι πολλοί καυχιούνται για τα φυσικά τους προσόντα , θα καυχηθώ κι εγώ ,
47011019	μια και ανέχεστε με μεγάλη ευχαρίστηση τους ανόητους εσείς που είστε φρόνιμοι !
47011020	Γιατί , πράγματι δείχνετε ανοχή αν κάποιος σας υποδουλώνει , αν κάποιος σας απομυζάει , αν κάποιος κερδοσκοπεί σε βάρος σας , αν κάποιος αλαζονεύεται , αν κάποιος σας προσβάλλει κατά πρόσωπο .
47011021	Ντρέπομαι που το ομολογώ , ότι νιώθω σαν να φανήκαμε εμείς αδύνατοι ! Όμως , για οτιδήποτε τολμά κανείς να καμαρώνει - παραλογιζόμενος το λέω - τολμώ κι εγώ .
47011022	Είναι Εβραίοι αυτοί ; Το ίδιο κι εγώ . Είναι Ισραηλίτες ; Το ίδιο κι εγώ . Είναι απόγονοι του Αβραάμ ; Το ίδιο κι εγώ .
47011023	Είναι υπηρέτες του Χριστού ; - σαν παράφρονας μιλώ - εγώ είμαι καλύτερος , με περισσότερους κόπους στο ενεργητικό μου , με ασύγκριτους βασανισμούς , με υπερβολικά χτυπήματα , με περισσότερες φυλακίσεις , με κίνδυνο πολλές φορές να θανατωθώ .
47011024	Πέντε φορές μαστιγώθηκα από τους Ιουδαίους με τριάντα εννιά μαστιγώματα κάθε φορά .
47011025	Τρεις φορές δάρθηκα με βέργες . Μια φορά λιθοβολήθηκα . Τρεις φορές ναυάγησα . Ένα μερόνυχτο έμεινα ναυαγός στο πέλαγος .
47011026	Οδοιπόρησα πολλές φορές . Αντιμετώπισα κινδύνους σε ποτάμια , κινδύνους από ληστές , κινδύνους από τους ομοεθνείς μου , κινδύνους από τους εθνικούς , κινδύνους σε πόλεις , κινδύνους σε ερημιές , κινδύνους στη θάλασσα , κινδύνους από ψευδαδέλφους .
47011027	Εργάστηκα κοπιάζοντας και μοχθώντας συνέχεια , ξαγρυπνώντας πολλές φορές , αντιμετωπίζοντας πείνα και δίψα , μένοντας πολλές φορές νηστικός , αντιμετωπίζοντας κρύο και γυμνότητα .
47011028	Χώρια ότι πέρα απ' αυτά τα εξωτερικά , έχω και την έγνοια όλων των εκκλησιών , που με πιέζει εσωτερικά κάθε μέρα !
47011029	Ποιος έχει αδυναμίες και δεν υποφέρω ; Ποιος σκανδαλίζεται και δεν καίγεται η δική μου καρδιά ;
47011030	Αν πρέπει να καυχηθώ , θα καυχηθώ για τα πράγματα που δείχνουν τη δική μου αδυναμία .
47011031	Ο Θεός και Πατέρας του Κυρίου μας Ιησού Χριστού , που είναι ευλογητός στους αιώνες , ξέρει ότι δεν ψεύδομαι .
47011032	Στη Δαμασκό , ο διορισμένος από το βασιλιά Αρέτα εθνάρχης φρουρούσε την πόλη των Δαμασκηνών με σκοπό να με συλλάβει .
47011033	Με κατέβασαν όμως οι αδελφοί από ένα άνοιγμα του τείχους μ' ένα καλάθι και ξέφυγα έτσι από τα χέρια του .
47012001	Να συνεχίσω όμως να καυχιέμαι , δε με συμφέρει . Γι' αυτό θ' αλλάξω θέμα περνώντας τώρα σε οράματα και σε αποκαλύψεις που μου έκανε ο Κύριος .
47012002	Ξέρω έναν άνθρωπο που ανήκει στο Χριστό , ο οποίος πριν από δεκατέσσερα χρόνια αρπάχτηκε - είτε με το σώμα του είτε χωρίς το σώμα του , δεν το ξέρω , ο Θεός το ξέρει - μέχρι τον τρίτο ουρανό .
47012003	Ξέρω λοιπόν πως ο άνθρωπος αυτός - με το σώμα του ή χωρίς το σώμα του , δεν το ξέρω , ο Θεός το ξέρει -
47012004	αρπάχτηκε στον παράδεισο και άκουσε πράγματα που δεν εκφράζονται με λόγια και δεν επιτρέπεται σε άνθρωπο να τα πει .
47012005	Για έναν τέτοιον άνθρωπο θα καυχηθώ , για τον εαυτό μου όμως δε θα καυχηθώ , παρά μονάχα για τις αδυναμίες μου .
47012006	Αν θελήσω , λοιπόν , να καυχηθώ , δε θα είμαι παράλογος γιατί πραγματικά θα πω την αλήθεια . Το αποφεύγω όμως μήπως και με νομίσει κανείς ανώτερο απ' ό,τι με βλέπει ή με ακούει κάποτε να λέω .
47012007	Κι επειδή είναι τόσο εξαιρετικές οι αποκαλύψεις , για να μην περηφανεύομαι , μου δόθηκε ένα αγκάθι στο σώμα , ένας απεσταλμένος του Σατανά για να με παιδεύει , έτσι ώστε να μην περηφανεύομαι .
47012008	Γι' αυτό το πράγμα τρεις φορές παρακάλεσα τον Κύριο να αφαιρεθεί από μένα .
47012009	Μα εκείνος μου είπε : « Σου αρκεί η χάρη μου , γιατί μέσα στην ανθρώπινη αδυναμία εκδηλώνεται τέλεια η δική μου δύναμη » . Με μεγάλη ευχαρίστηση , λοιπόν , θα καυχηθώ περισσότερο για τις αδυναμίες μου , ώστε να κατασκηνώσει πάνω μου η δύναμη του Χριστού .
47012010	Γι' αυτό νιώθω ευχαριστημένος μέσα στις αδυναμίες μου , στις προσβολές , στις στερήσεις , στους διωγμούς , στις στενοχώριες που δέχομαι για χάρη του Χριστού . Γιατί , όταν νιώθω την αδυναμία μου , τότε συνειδητοποιώ πως είμαι δυνατός .
47012011	Υπήρξα ανόητος που καυχήθηκα . Εσείς με αναγκάσατε . Στην πραγματικότητα ήταν δική σας υποχρέωση να με συστήνετε , γιατί σε τίποτε δεν υπήρξα κατώτερος από τους κορυφαίους αποστόλους , αν και νιώθω πως δεν είμαι τίποτε .
47012012	Αφού πράγματι τα σημάδια που αποδείχνουν την αποστολική μου ιδιότητα συντελέστηκαν ανάμεσά σας με όλη την απαιτούμενη υπομονή , μέσω υπερφυσικών γεγονότων και μέσω θαυμάτων .
47012013	Και τι υπάρχει τάχα , στο οποίο να μείνατε πίσω από τις υπόλοιπες εκκλησίες , πέρα από το ότι δε σας έγινα εγώ βάρος σε τίποτε ; Συγχωρήστε μου αυτήν την . . . αδικία !
47012014	Να , τώρα ετοιμάζομαι κιόλας να σας επισκεφθώ για τρίτη φορά , μα δεν πρόκειται να σας γίνω βάρος , γιατί δε ζητώ να κερδίσω τα υπάρχοντά σας , αλλά εσάς . Διότι δεν είναι τα παιδιά που οφείλουν να αποταμιεύουν για τους γονείς , αλλά οι γονείς για τα παιδιά .
47012015	Εγώ μάλιστα , με μεγάλη ευχαρίστηση θα ξοδέψω τα υπάρχοντά μου , μα ακόμα και τη ζωή μου , για χάρη των ψυχών σας , παρόλο που , ενώ σας αγαπώ περισσότερο , αγαπιέμαι λιγότερο !
47012016	Ας δεχτούμε όμως για μια στιγμή πως σκόπιμα φρόντισα να μη σας γίνω βάρος , όχι από αγνά ελατήρια αλλά επειδή είμαι πονηρός σας κέρδισα με δόλο .
47012017	Μήπως σας εκμεταλλεύτηκα με κάποιον απ' αυτούς που σας έχω στείλει ;
47012018	Παρακάλεσα τον Τίτο να σας επισκεφθεί και έστειλα μαζί του και τον αδελφό . Μήπως σας εκμεταλλεύτηκε ο Τίτος ; Δε συμπεριφερθήκαμε όλοι με το ίδιο πνεύμα ; Δεν περπατήσαμε όλοι στα ίδια αχνάρια ;
47012019	Πάλι σας ρωτώ : Νομίζετε πως απολογούμαστε σε σας ; Ενώπιον του Θεού σας μιλάμε ως άνθρωποι του Χριστού . Κι όλα τα κάνουμε , αγαπητοί μου , για τη δική σας προκοπή .
47012020	Γιατί φοβάμαι πραγματικά μήπως , όταν έρθω , δε σας βρω τέτοιους που σας θέλω κι εσείς δε με βρείτε όπως με θέλετε . Φοβάμαι μήπως υπάρχουν έριδες , ζηλοτυπίες , θυμοί , φατριασμοί , αλληλοκατηγορίες , ψιθυρισμοί , αλαζονείες , ακαταστασίες .
47012021	Φοβάμαι ακόμα μήπως , όταν ξανάρθω , με ταπεινώσει ο Θεός μου μπροστά σας και πενθήσω για πολλούς από εκείνους που αμάρτησαν προηγουμένως και δε μετάνιωσαν για την ανηθικότητα και την πορνεία και την ασέλγεια που διέπραξαν .
47013001	Είναι αυτή η τρίτη φορά που έρχομαι σε σας . « Κάθε λόγος θα επιβεβαιώνεται με τη μαρτυρία δύο και τριών μαρτύρων » .
47013002	Σας προειδοποίησα και σας προειδοποιώ . Προφορικά , ενώ ήμουν παρών ανάμεσά σας τη δεύτερη φορά , και τώρα καθώς είμαι απών , γράφω σ' αυτούς που είχαν αμαρτήσει από τότε και σε όλους τους υπόλοιπους , πως , όταν ξανάρθω , δε θα σας λυπηθώ ,
47013003	επειδή ζητάτε απόδειξη ότι μέσω εμού μιλάει πραγματικά ο Χριστός , από τον οποίο δε λείπει η δύναμη έναντί σας αλλά ενεργεί με δύναμη ανάμεσά σας .
47013004	Γιατί , αν και σταυρώθηκε σε κατάσταση αδυναμίας , ζει όμως με τη δύναμη του Θεού . Το ίδιο κι εμείς βρισκόμαστε , βέβαια , σε κατάσταση αδυναμίας στη βίωση και την υπηρεσία μας γι' αυτόν , αλλά θα ζήσουμε με τη δύναμη του Θεού μαζί του για σας .
47013005	Να εξετάζετε τους εαυτούς σας , αν είστε στην πίστη . Να δοκιμάζετε τους εαυτούς σας . Ή μήπως δεν είστε απόλυτα σίγουροι για τους εαυτούς σας ότι ο Ιησούς Χριστός είναι μέσα σας ; Ή μήπως αποδειχτήκατε ακατάλληλοι ;
47013006	Ελπίζω όμως πως θα καταλάβετε ότι εμείς δεν είμαστε ακατάλληλοι .
47013007	Και εύχομαι πραγματικά στο Θεό να μην κάνετε κανένα κακό . Όχι για να επιδοκιμαστούμε εμείς , αλλά για να κάνετε εσείς το καλό , κι εμείς ας φαινόμαστε αποτυχημένοι .
47013008	Γιατί βέβαια , δεν μπορούμε να κάνουμε κάτι ενάντια στην αλήθεια , αλλά κάνουμε ό,τι υπαγορεύει η αλήθεια .
47013009	Χαιρόμαστε , λοιπόν , όταν εμείς νιώθουμε αδύναμοι κι εσείς δυνατοί . Κι αυτό ακριβώς ευχόμαστε , την τελειοποίησή σας .
47013010	Γι' αυτό σας τα γράφω αυτά τώρα που είμαι απών , ώστε , όταν βρεθώ ανάμεσά σας να μη σας συμπεριφερθώ με αυστηρότητα , σύμφωνα με την εξουσία που μου έδωσε ο Κύριος , για να οικοδομώ και όχι να γκρεμίζω .
47013011	Το λοιπόν , αδελφοί , να είστε χαρούμενοι , να τελειοποιείστε , να εμψυχώνεστε , να έχετε το ίδιο φρόνημα , να ζείτε ειρηνικά , και ο Θεός , που είναι η πηγή της αγάπης και της ειρήνης , θα είναι μαζί σας .
47013012	Χαιρετήστε μου ο ένας τον άλλο με φίλημα άγιο .
47013013	Σας χαιρετούν όλοι οι πιστοί .
47013014	Η χάρη του Κυρίου Ιησού Χριστού και η αγάπη του Θεού και η κοινωνία του Αγίου Πνεύματος ας είναι με όλους σας . Αμήν .
48001001	Εγώ ο Παύλος , που ορίστηκα απόστολος όχι από ανθρώπους ούτε με παρέμβαση ανθρώπου , αλλά απ' ευθείας από τον Ιησού Χριστό και το Θεό Πατέρα , που τον ανέστησε από τους νεκρούς ,
48001002	καθώς και όλοι οι αδελφοί που είναι μαζί μου , απευθυνόμαστε προς τις εκκλησίες της Γαλατίας .
48001003	Ευχόμαστε να έχετε χάρη και ειρήνη από το Θεό Πατέρα και από τον Κύριό μας Ιησού Χριστό ,
48001004	που πρόσφερε τον εαυτό του για τις αμαρτίες μας με σκοπό να μας ελευθερώσει από το σημερινό πονηρό κόσμο , σύμφωνα με το θέλημα του Θεού και Πατέρα μας ,
48001005	στον οποίο ανήκει η δόξα στους αιώνες των αιώνων . Αμήν .
48001006	Απορώ που τόσο γρήγορα αποσκιρτάτε από εκείνον που σας κάλεσε με τη χάρη του Χριστού , σ' ένα διαφορετικό Ευαγγέλιο ,
48001007	το οποίο δεν είναι ένα άλλο εντελώς άσχετο Ευαγγέλιο , αλλά υπάρχουν απλώς μερικοί που σας ταράζουν και θέλουν να αλλοιώσουν το Ευαγγέλιο του Χριστού .
48001008	Αλλά κι αν ακόμα εμείς ή κάποιος άγγελος από τον ουρανό έρθει και σας κηρύττει ένα Ευαγγέλιο διαφορετικό απ' αυτό που σας κηρύξαμε , ας είναι αναθεματισμένος .
48001009	Σας το τονίζω πάλι αυτό που μόλις σας είπαμε : Αν παρουσιαστεί κανείς και σας κηρύττει ένα Ευαγγέλιο διαφορετικό απ' αυτό που παραλάβατε , ας είναι αναθεματισμένος !
48001010	Γιατί , τους ανθρώπους προσπαθώ να ικανοποιήσω τώρα ή το Θεό ; Ή μήπως επιδιώκω να είμαι αρεστός στους ανθρώπους ; Κι άλλωστε , αν προσπαθούσα να είμαι αρεστός στους ανθρώπους , δε θα ήμουν δούλος του Χριστού .
48001011	Σας πληροφορώ λοιπόν , αδελφοί , πως το Ευαγγέλιο που κηρύχτηκε από μένα , δεν είναι ανθρώπινης προέλευσης .
48001012	Γιατί ούτε κι εγώ το παρέλαβα από άνθρωπο κι ούτε το διδάχτηκα , αλλά μου δόθηκε με απευθείας αποκάλυψη από τον Ιησού Χριστό .
48001013	Κι ακούσατε βέβαια για την αλλοτινή συμπεριφορά μου μέσα στον Ιουδαϊσμό , ότι δηλαδή καταδίωκα με υπερβολικά μεγάλο ζήλο την Εκκλησία του Θεού και τη ρήμαζα .
48001014	Και πρόκοβα στον Ιουδαϊσμό ξεπερνώντας πολλούς συνομήλικους συμπατριώτες μου , γιατί είχα περισσότερο ζήλο για τις παραδόσεις των πατέρων μου .
48001015	Κι όταν πια ευδόκησε ο Θεός , που με είχε ξεχωρίσει από την κοιλιά ακόμα της μάνας μου και με κάλεσε με τη χάρη του ,
48001016	να αποκαλύψει το Γιο του σ' εμένα , για να τον διακηρύττω ανάμεσα στους εθνικούς , δεν έσπευσα να συμβουλευτώ ανθρώπους
48001017	ούτε ανέβηκα στα Ιεροσόλυμα κοντά στους προγενέστερους από μένα αποστόλους , αλλά αναχώρησα στην Αραβία , και ξαναγύρισα πάλι στη Δαμασκό .
48001018	Στη συνέχεια , ύστερα από τρία χρόνια , ανέβηκα στα Ιεροσόλυμα για να γνωρίσω προσωπικά τον Πέτρο και έμεινα μαζί του δεκαπέντε μέρες .
48001019	Άλλον όμως από τους αποστόλους δεν είδα , εκτός από τον Ιάκωβο , τον αδελφό του Κυρίου .
48001020	Και σας βεβαιώνω πως με τη συναίσθηση της παρουσίας του Θεού σας τα γράφω αυτά , δεν ψεύδομαι .
48001021	Στη συνέχεια , ήρθα στα μέρη της Συρίας και της Κιλικίας .
48001022	Και ήμουν προσωπικά άγνωστος στις εκκλησίες του Χριστού στην Ιουδαία .
48001023	Άκουγαν μόνο πως , « αυτός που άλλοτε μας καταδίωκε , τώρα διακηρύττει την πίστη που παλιότερα προσπαθούσε να εξαφανίσει πολεμώντας την » .
48001024	Και δόξαζαν το Θεό για τη μεταστροφή μου .
48002001	Έπειτα , αφού πέρασαν δεκατέσσερα χρόνια , ανέβηκα πάλι στα Ιεροσόλυμα μαζί με το Βαρνάβα , παίρνοντας και τον Τίτο μαζί μας .
48002002	Ανέβηκα , μάλιστα , με θεία αποκάλυψη και εξέθεσα σ' αυτούς , και ιδιαίτερα στους επισήμους , το Ευαγγέλιο που κηρύττω στα έθνη , μήπως και αγωνίστηκα άσκοπα .
48002003	Πάντως , ακόμα κι ο Τίτος που ήταν μαζί μου , παρόλο που ήταν εθνικός , δεν εξαναγκάστηκε να περιτμηθεί ,
48002004	ιδίως για να μη δοθεί αφορμή στους παρείσακτους ψευδαδέλφους , που τρύπωσαν ανάμεσά μας για να κατασκοπεύσουν την ελευθερία που έχουμε αποκτήσει χάρη στο έργο του Ιησού Χριστού , με σκοπό να μας θέσουν κάτω από δουλεία .
48002005	Στους ανθρώπους αυτούς ούτε για μια στιγμή δε δείξαμε διάθεση υποχώρησης , ώστε να παραμείνει η αλήθεια του Ευαγγελίου ανόθευτη μεταξύ σας .
48002006	Όσο γι' αυτούς που θεωρούνται ότι είναι τίποτε σπουδαίοι , - όποιοι κι αν ήταν κάποτε - καθόλου δε μ' ενδιαφέρει . Ο Θεός δεν κάνει προσωποληψία . Πάντως δεν πρόσθεσαν τίποτε παραπάνω στη δική μου διδαχή .
48002007	Απεναντίας μάλιστα , όταν είδαν πως μου έχει ανατεθεί από το Θεό να κηρύττω το Ευαγγέλιο στους απερίτμητους , όπως έχει ανατεθεί στον Πέτρο να κηρύττει στους περιτμημένους -
48002008	γιατί αυτός που ενέργησε για να γίνει ο Πέτρος απόστολος στους περιτμημένους ενέργησε επίσης για να γίνω κι εγώ απόστολος στους εθνικούς -
48002009	κι επειδή διαπίστωσαν τη χάρη που μου δόθηκε και ο Ιάκωβος και ο Κηφάς και ο Ιωάννης , που θεωρούνται ότι είναι στυλοβάτες της χριστιανικής διδαχής , μας έδωσαν το χέρι σ' εμένα και στο Βαρνάβα σε ένδειξη ομοψυχίας , ώστε εμείς να κηρύττουμε στους εθνικούς κι αυτοί στους περιτμημένους .
48002010	Μας ζήτησαν μόνο να θυμόμαστε τους φτωχούς , και σ' αυτό το πράγμα φρόντισα με προθυμία να ανταποκριθώ .
48002011	Κι όταν ο Πέτρος ήρθε στην Αντιόχεια , ήρθα σε αντίθεση μαζί του κατά πρόσωπο , καθότι ήταν άξιος ελέγχου .
48002012	Γιατί , πριν έρθουν μερικοί από τον Ιάκωβο συνέτρωγε με τους εθνικούς , μα όταν αυτοί ήρθαν αποτραβιόταν και αποχωριζόταν απ' αυτούς , επειδή φοβόταν τους Ιουδαίους .
48002013	Μαζί του , μάλιστα , υποκρίθηκαν και οι υπόλοιποι Ιουδαίοι , τόσο που στην υποκρισία τους συμπαρασύρθηκε ακόμα και ο Βαρνάβας !
48002014	Έτσι , σαν είδα πως δε βαδίζουν σύμφωνα με την αλήθεια του Ευαγγελίου , είπα στον Πέτρο μπροστά σε όλους : « Αν εσύ που είσαι Ιουδαίος ζεις με τον τρόπο που ζουν οι εθνικοί και όχι οι Ιουδαίοι , γιατί αναγκάζεις τους εθνικούς να ζουν σύμφωνα με τον Ιουδαϊκό τρόπο ζωής ; »
48002015	Εμείς από τη γέννησή μας είμαστε Ιουδαίοι και δεν προερχόμαστε από τους εθνικούς αμαρτωλούς .
48002016	Επειδή όμως ξέρουμε ότι ο άνθρωπος δε δικαιώνεται με τα έργα του νόμου , παρά μόνο με την πίστη στον Ιησού Χριστό , γι' αυτό κι εμείς στον Ιησού Χριστό πιστέψαμε , για να δικαιωθούμε με την πίστη στον Χριστό και όχι με τα έργα του νόμου . Γιατί με τα έργα του νόμου δε θα δικαιωθεί κανένας απολύτως .
48002017	Κι αν ζητώντας να δικαιωθούμε με τη χάρη του Χριστού αποδειχτήκαμε κι εμείς οι ίδιοι αμαρτωλοί , σημαίνει μήπως ότι ο Χριστός εξυπηρετεί την αμαρτία ; Όχι βέβαια !
48002018	Γιατί , αν εκείνα που γκρέμισα αυτά και ξαναχτίζω , αποδείχνω τον εαυτό μου παραβάτη .
48002019	Διότι στην πραγματικότητα , με βάση το νόμο πέθανα εγώ απέναντι στο νόμο , για να ζήσω για το Θεό . Μαζί με το Χριστό έχω σταυρωθεί .
48002020	Κι έτσι δε ζω πια εγώ , αλλά μέσα μου ζει ο Χριστός . Και καθόσο τώρα ζω μέσα στο σώμα , ζω με πίστη στο Γιο του Θεού , που μ' έχει αγαπήσει κι έχει παραδώσει τον εαυτό του για χάρη μου .
48002021	Δεν απορρίπτω τη χάρη του Θεού , γιατί αν η δικαίωση μπορούσε να εξασφαλιστεί με το νόμο , τότε ο Χριστός πέθανε χωρίς λόγο .
48003001	Ανόητοι Γαλάτες ! Ποιος σας μάτιασε , ώστε να μην πείθεστε στην αλήθεια , εσείς , που μπροστά στα μάτια σας δημόσια περιγράφηκε ο Χριστός σταυρωμένος ;
48003002	Τούτο μόνο θέλω να μάθω από σας : Με βάση τα έργα του νόμου λάβατε το Πνεύμα ή με βάση την πίστη στο Ευαγγέλιο που ακούσατε ;
48003003	Τόσο ανόητοι είστε ; Ενώ ξεκινήσατε με το Πνεύμα καταλήγετε τώρα στη σάρκα ;
48003004	Τόσα που δοκιμάσατε πήγαν όλα χαμένα ; Αν , βέβαια , πήγαν χαμένα .
48003005	Εκείνος λοιπόν που σας χορηγεί το Πνεύμα και πραγματοποιεί θαύματα μεταξύ σας , το κάνει με βάση τα έργα του νόμου ή με βάση την πίστη στο Ευαγγέλιο που ακούτε ;
48003006	Όπως , λόγου χάρη , « ο Αβραάμ πίστεψε στο Θεό κι αυτό υπολογίστηκε για τη δικαίωσή του » .
48003007	Μάθετε επομένως ότι οι υιοθετημένοι μέσω της πίστης , αυτοί είναι γιοι του Αβραάμ .
48003008	Κι έχοντας προβλέψει η Γραφή , πως ο Θεός δικαιώνει τους εθνικούς μέσω της πίστης , προανάγγειλε στον Αβραάμ το χαρμόσυνο άγγελμα ότι « χάρη σε σένα θα ευλογηθούν όλα τα έθνη » .
48003009	Επομένως , εκείνοι που ζουν μέσω της πίστης , ευλογούνται μαζί με τον πιστό Αβραάμ .
48003010	Γιατί βέβαια , εκείνοι που ζουν στηριζόμενοι στα έργα του νόμου , βρίσκονται κάτω από κατάρα , καθόσο λέει η Γραφή : « Καταραμένος είναι όποιος δεν παραμένει αμετακίνητα σε όλα όσα είναι γραμμένα στο βιβλίο του νόμου , έτσι που να τα εκτελεί » .
48003011	Και είναι φανερό ότι με το νόμο δε δικαιώνεται κανένας μπροστά στο Θεό , αφού , όποιος έχει δικαιωθεί μέσω της πίστης , αυτός θα ζήσει .
48003012	Ο νόμος όμως δε στηρίζεται στην πίστη . Αντίθετα , « Ο άνθρωπος που τα εκτέλεσε αυτά , θα ζήσει χάρη σ' αυτά » .
48003013	Εμάς μας εξαγόρασε ο Χριστός από την κατάρα του νόμου , έχοντας γίνει ο ίδιος κατάρα για λογαριασμό μας - αφού λέει η Γραφή : « Καταραμένος είναι ο καθένας που κρεμιέται πάνω σε ξύλο » -
48003014	για να πραγματοποιηθεί στους εθνικούς η ευλογία του Αβραάμ χάρη στον Ιησού Χριστό , και ν' αποκτήσουμε έτσι μέσω της πίστης το Πνεύμα που μας έχει υποσχεθεί ο Θεός .
48003015	Αδελφοί , από την ανθρώπινη ζωή σάς φέρνω ένα παράδειγμα . Όμως ακόμα κι ενός ανθρώπου την επικυρωμένη διαθήκη κανένας δεν μπορεί να την ακυρώσει ή να την τροποποιήσει .
48003016	Οι υποσχέσεις , λοιπόν , δόθηκαν στον Αβραάμ και στον απόγονό του , γιατί , δε λέει η Γραφή : « Και τους απογόνους » στον πληθυντικό , σαν να επρόκειτο για πολλούς , αλλά μιλάει για έναν : « στον απόγονό σου » , ο οποίος είναι ο Χριστός .
48003017	Και με τούτο εννοώ πως τη διαθήκη που αναφέρεται στο Χριστό και έχει επικυρωθεί προηγουμένως από το Θεό , δεν μπορεί να την ακυρώσει ο νόμος που θεσπίστηκε ύστερα από τετρακόσια τριάντα χρόνια , με αποτέλεσμα να καταργήσει την υπόσχεση .
48003018	Γιατί βέβαια , αν η κληρονομιά αποκτιόταν με βάση το νόμο , θα σήμαινε πως δεν αποκτιέται με βάση την υπόσχεση . Όμως στον Αβραάμ μέσω της υπόσχεσης έχει χορηγήσει ο Θεός τη χάρη του .
48003019	Τότε λοιπόν , ποιος είναι ο ρόλος του νόμου ; Εξαιτίας των παραβάσεων προστέθηκε ο νόμος , ώσπου να έρθει ο απόγονος τον οποίο αφορούσε η υπόσχεση . Και ο νόμος έχει θεσμοθετηθεί μέσω αγγέλων με το χέρι ενός μεσίτη .
48003020	Μεσίτης όμως δε νοείται αν υπάρχει ένα μόνο πρόσωπο . Και ο Θεός βέβαια είναι ένας .
48003021	Στρέφεται , λοιπόν , ο νόμος ενάντια στις υποσχέσεις του Θεού ; Όχι βέβαια ! Γιατί , αν είχε δοθεί ένας νόμος που θα είχε τη δύναμη να παράσχει ζωή , τότε θα παρεχόταν πράγματι μέσω του νόμου η δικαίωση .
48003022	Η Γραφή όμως διακήρυξε πως τα πάντα συμπεριλαμβάνονται κάτω από την αμαρτία , έτσι ώστε να εκπληρωθεί η υπόσχεση μέσω της πίστης στον Ιησού Χριστό σε όσους πιστεύουν .
48003023	Προτού λοιπόν να ισχύσει η πίστη , μας φρουρούσε περικλεισμένους μέσα στην εξουσία του ο νόμος , ώσπου να ισχύσει η πίστη η οποία επρόκειτο να αποκαλυφθεί στο μέλλον .
48003024	Άρα λοιπόν , ο νόμος έχει γίνει ο παιδαγωγός μας για τον Χριστό με σκοπό να δικαιωθούμε μέσω της πίστης .
48003025	Κι από τότε που ίσχυσε η πίστη , δεν είμαστε πια κάτω από την κυριαρχία παιδαγωγού .
48003026	Έτσι λοιπόν , είστε όλοι γιοι του Θεού μέσω της πίστης στον Ιησού Χριστό .
48003027	Γιατί βέβαια όσοι βαφτιστήκατε στ' όνομα του Χριστού , το Χριστό περιβληθήκατε .
48003028	Δεν υπάρχει πια Ιουδαίος ούτε Έλληνας , δεν υπάρχει δούλος ούτε ελεύθερος , δεν υπάρχει άντρας και γυναίκα , γιατί όλοι εσείς είστε ένας χάρη στον Ιησού Χριστό .
48003029	Κι αφού εσείς είστε του Χριστού , άρα είστε απόγονοι του Αβραάμ κι επομένως κληρονόμοι του , σύμφωνα με την υπόσχεση .
48004001	Θέλω να πω δηλαδή πως για όσον καιρό ο κληρονόμος είναι ανήλικος , δε διαφέρει καθόλου από ένα δούλο , παρόλο που είναι κύριος όλων .
48004002	Απεναντίας , βρίσκεται κάτω από την επίβλεψη επιτρόπων και διαχειριστών , μέχρι που να συμπληρωθεί η προθεσμία που όρισε ο πατέρας του .
48004003	Έτσι κι εμείς , όταν είμασταν σε νηπιακή κατάσταση , είμασταν υποδουλωμένοι κάτω από τις δυνάμεις του κόσμου .
48004004	Όταν όμως έφτασε ο προκαθορισμένος καιρός , απέστειλε ο Θεός το Γιο του , που ήρθε μέσω γυναίκας και υποτάχθηκε στο νόμο ,
48004005	με σκοπό να εξαγοράσει εκείνους που βρίσκονται κάτω από την κυριαρχία του νόμου , ώστε να αποκτήσουμε την υιοθεσία .
48004006	Κι επειδή είστε γιοι του , ο Θεός απέστειλε στις καρδιές σας το Πνεύμα του Γιου του , που φωνάζει : « Αββά » , δηλαδή « Πατέρα μου ! » .
48004007	Συνεπώς , δεν είσαι πια δούλος , αλλά γιος . Και αφού είσαι γιος , είσαι και κληρονόμος του Θεού χάρη στον Χριστό .
48004008	Και όσο για την εποχή εκείνη βέβαια , επειδή δε γνωρίζατε το Θεό , διατελέσατε δούλοι θεοτήτων που δεν ήταν στην πραγματικότητα θεοί .
48004009	Τώρα όμως που γνωρίσατε το Θεό , ή ακριβέστερα που γνωριστήκατε από το Θεό , πώς γίνεται και επιστρέφετε πάλι στα ανίσχυρα και χρεοκοπημένα στοιχεία , στα οποία θέλετε να υποδουλωθείτε πάλι από την αρχή ;
48004010	Δίνετε ιδιαίτερη σημασία σε ορισμένες μέρες και σε ορισμένους μήνες και σε εποχές και χρόνια !
48004011	Φοβάμαι μήπως και κοπίασα άσκοπα για σας !
48004012	Σας θερμοπαρακαλώ , αδελφοί , να γίνεστε ώριμοι σαν κι εμένα , γιατί κι εγώ είμαι άνθρωπος σαν κι εσάς . Σε τίποτε δε με αδικήσατε .
48004013	Ξέρετε , άλλωστε , ότι εξαιτίας μιας σωματικής μου αρρώστιας μου δόθηκε η ευκαιρία να σας κηρύξω το Ευαγγέλιο την πρώτη φορά .
48004014	Και η σωματική μου αυτή δοκιμασία δε σας προκάλεσε αισθήματα αποστροφής και αηδίας , αλλά με δεχτήκατε σαν έναν άγγελο του Θεού , όπως θα δεχόσασταν τον ίδιο τον Ιησού Χριστό .
48004015	Τι έννοια είχε λοιπόν η βαθιά ικανοποίησή σας τότε ; Γιατί σας ομολογώ πως , αν ήταν δυνατόν , ακόμα και τα μάτια σας θα βγάζατε να μου τα δώσετε .
48004016	Ώστε έχω γίνει πια εχθρός σας επειδή σας λέω την αλήθεια ;
48004017	Επιδιώκουν να σας κερδίσουν με ζήλο , χωρίς όμως καλές προθέσεις , γιατί θέλουν να σας απομονώσουν από μένα με σκοπό να ακολουθείτε με ζήλο αυτούς .
48004018	Είναι όμως ωραίο πάντοτε να κατέχεστε από ζήλο για το καλό και όχι μονάχα όταν βρίσκομαι μαζί σας .
48004019	Αγαπημένα μου παιδιά , όπως η γυναίκα που γεννάει , έτσι πονώ πάλι για σας , ώσπου να διαμορφωθεί ο Χριστός μέσα σας .
48004020	Θα ήθελα μάλιστα να είμαι κοντά σας τώρα και ν' αλλάξω τον τόνο της φωνής μου , γιατί εκπλήσσομαι μαζί σας .
48004021	Πέστε μου εσείς που θέλετε να εξαρτάστε από το νόμο , τον ίδιο το νόμο δεν τον ακούτε ;
48004022	Γιατί , λέει η Γραφή πως ο Αβραάμ απέκτησε δύο γιους . Έναν από τη δούλα του και έναν από την ελεύθερη γυναίκα του .
48004023	Αλλά αυτός που γεννήθηκε από τη δούλα υπήρξε απλώς καρπός της σαρκικής του μείξης μαζί της , ενώ αυτός που γεννήθηκε από την ελεύθερη , υπήρξε καρπός της υπόσχεσης .
48004024	Αυτά έχουν αλληγορική σημασία . Γιατί , αυτές οι δύο γυναίκες συμβολίζουν δύο διαθήκες . Η μια απ' αυτές συμβολίζει αυτή που δόθηκε στο όρος Σινά , η οποία γεννάει παιδιά για να είναι δούλοι . Και αυτή είναι η Άγαρ .
48004025	Γιατί , « Άγαρ » σημαίνει το όρος Σινά στην Αραβία και αντιστοιχεί στη σημερινή Ιερουσαλήμ , που είναι υπόδουλη μαζί με τα παιδιά της .
48004026	Αντίθετα , η ουράνια Ιερουσαλήμ είναι ελεύθερη , κι αυτή είναι η μητέρα όλων μας .
48004027	Γιατί , λέει η Γραφή : « Ευφράνσου στείρα , που δε γεννάς ! Ξέσπασε σε αλαλαγμούς και ανάκραξε εσύ που δεν κοιλοπονάς ! Γιατί , περισσότερα είναι τα παιδιά της εγκαταλειμμένης παρά εκείνης που έχει τον άντρα ! »
48004028	Κι εμείς , αδελφοί , σαν και τον Ισαάκ είμαστε παιδιά της υπόσχεσης .
48004029	Αλλά όπως ακριβώς τότε , εκείνος που είχε γεννηθεί σύμφωνα με το νόμο της φύσεως κατέτρεχε εκείνον που είχε γεννηθεί σύμφωνα με το νόμο του Πνεύματος , το ίδιο συμβαίνει και τώρα .
48004030	Τι λέει όμως η Γραφή ; « Διώξε τη δούλα και το γιο της , γιατί δε θα κληρονομήσει μερίδιο ο γιος της δούλας μαζί με το γιο της ελεύθερης » .
48004031	Επομένως , αδελφοί , δεν είμαστε παιδιά δούλας , αλλά της ελεύθερης .
48005001	Στην ελευθερία , λοιπόν , που σας εξασφάλισε ο Χριστός , σ' αυτήν να εδραιωθείτε σταθερά και μην μπαίνετε πάλι κάτω από ζυγό δουλείας .
48005002	Προσέξτε ότι σας το λέω εγώ ο ίδιος ο Παύλος , πως , αν περιτέμνεστε , ο Χριστός σε τίποτε δε θα σας ωφελήσει .
48005003	Επαναλαμβάνω μάλιστα ξανά τη διαβεβαίωση πως κάθε άνθρωπος που περιτέμνεται είναι υποχρεωμένος να τηρήσει όλο το νόμο .
48005004	Αποκοπήκατε από το Χριστό όσοι από σας στηρίζετε τη δικαίωσή σας στο νόμο . Ξεπέσατε από τη χάρη !
48005005	Εμείς πάντως , με την πληροφόρηση του Πνεύματος , στηρίζουμε με λαχτάρα την ελπίδα μας στη δικαίωσή μας μέσω της πίστης .
48005006	Αφού για το Χριστό ούτε το να περιτμηθεί κανείς έχει καμιά ισχύ ούτε το να μην περιτμηθεί , αλλά μόνο η πίστη που έχει σαν κίνητρο την αγάπη .
48005007	Προχωρούσατε καλά . Ποιος έβαλε εμπόδια μπροστά σας , ώστε να μην πείθεστε πια στην αλήθεια ;
48005008	Το πείσμα σας αυτό δεν προέρχεται από εκείνον που σας καλεί .
48005009	Λίγο προζύμι ξινίζει όλο το ζυμάρι .
48005010	Εγώ πάντως έχω την πεποίθηση στον Κύριο για σας , ότι καμιά άλλη διαφορετική γνώμη δε θα διαμορφώσετε , κι αυτός που σας αναστατώνει θα φορτωθεί ο ίδιος την καταδίκη του , όποιος κι αν είναι .
48005011	Όσο για μένα , αδελφοί μου , αν πράγματι κηρύττω ακόμα την περιτομή , τότε γιατί συνεχίζουν να με καταδιώκουν ; Αν ήταν έτσι , θα είχε πάψει πια ο σταυρός να προκαλεί σκάνδαλο .
48005012	Μακάρι ακόμα και να αποκόβονταν από ανάμεσά σας αυτοί που σας αναστατώνουν !
48005013	Εσείς πάντως κληθήκατε για μια ζωή ελευθερίας , αδελφοί μου , μόνο μη χρησιμοποιείτε την ελευθερία σας σαν αφορμή για την ικανοποίηση της σάρκας , αλλά με αγάπη να υπηρετείτε ο ένας τον άλλο .
48005014	Άλλωστε όλος ο νόμος σε μια εντολή βρίσκει την ολοκλήρωσή του . Σε τούτη : « Θ' αγαπήσεις το συνάνθρωπό σου όπως τον εαυτό σου » .
48005015	Αν όμως αλληλοδαγκάνεστε και αλληλοτρώγεστε , προσέξτε μην αλληλοαφανιστείτε !
48005016	Μ' άλλα λόγια , εννοώ να συμπεριφέρεστε σύμφωνα με την οδηγία του Πνεύματος και τότε δε θα εκτελέσετε καμιά επιθυμία της σάρκας .
48005017	Γιατί βέβαια , η σάρκα επιθυμεί πράγματα που είναι αντίθετα στο Πνεύμα , και το Πνεύμα επιθυμεί πράγματα που είναι αντίθετα στη σάρκα . Κι έτσι αυτά τα δύο αντιμάχονται μεταξύ τους , με αποτέλεσμα να μην κάνετε αυτά που θα θέλατε να κάνετε .
48005018	Επομένως , αν ζείτε σύμφωνα με την οδηγία του Αγίου Πνεύματος , δεν είστε πια κάτω από την κυριαρχία του νόμου .
48005019	Φανερά είναι , άλλωστε , τα έργα της παλιάς φύσης του ανθρώπου , τα οποία είναι : μοιχεία , πορνεία , ηθική εξαχρείωση , ακολασία ,
48005020	ειδωλολατρία , χρήση ναρκωτικών , έχθρες , φιλονικίες , ζηλοτυπίες , θυμοί , φατριασμοί , διχοστασίες , σχίσματα ,
48005021	φθόνοι , φόνοι , μεθύσια , ασωτίες και τα παρόμοια μ' αυτά , για τα οποία σας προειδοποιώ , όπως κι άλλοτε σας προειδοποίησα , ότι αυτοί που κάνουν τέτοια πράγματα , δεν πρόκειται να κληρονομήσουν τη βασιλεία του Θεού .
48005022	Από την άλλη μεριά , η καρποφορία του Πνεύματος είναι : αγάπη , χαρά , ειρήνη , μακροθυμία , ευθύτητα χαρακτήρος , αγαθοσύνη , πιστότητα ,
48005023	πραότητα , εγκράτεια . Ενάντια σ' αυτά δεν υπάρχει νόμος .
48005024	Και φυσικά εκείνοι που ανήκουν στο Χριστό σταύρωσαν την παλιά τους φύση μαζί με τα πάθη και τις επιθυμίες της .
48005025	Αν λοιπόν πράγματι ζούμε κάτω από την καθοδήγηση του Πνεύματος , ας ρυθμίζουμε και την πορεία μας σύμφωνα με την καθοδήγηση του Πνεύματος .
48005026	Ας μη γινόμαστε ματαιόδοξοι προκαλώντας ο ένας τον άλλο και φθονώντας ο ένας τον άλλο .
48006001	Αδελφοί , κι αν ακόμα δείτε πως κάποιος έπεσε σε κάποιο παράπτωμα , εσείς που ζείτε σύμφωνα με το Πνεύμα να διορθώνετε έναν τέτοιο άνθρωπο με πράο πνεύμα . Μόνο να προσέχεις τον εαυτό σου , εσύ που το κάνεις αυτό , μην κυριευτείς κι εσύ από τον πειρασμό .
48006002	Να σηκώνετε ο ένας το βάρη του άλλου , κι έτσι να ολοκληρώσετε την τήρηση του νόμου του Χριστού .
48006003	Γιατί , αν νομίζει κανείς πως είναι κάτι , ενώ δεν είναι τίποτε , τον εαυτό του εξαπατάει .
48006004	Ο καθένας λοιπόν να εξετάζει το δικό του έργο και τότε την ικανοποίησή του θα την στηρίξει μόνο σε ό,τι αφορά τον εαυτό του και όχι στη σύγκρισή του μ' αυτό που είναι ο άλλος ,
48006005	αφού ο καθένας το δικό του φορτίο θα σηκώσει .
48006006	Επίσης , εκείνος που κατηχείται το Λόγο του Θεού , να μεταδίδει σ' εκείνον που τον κατηχεί απ' όλα τα αγαθά του .
48006007	Μη γελιέστε , ο Θεός δεν εμπαίζεται , γιατί ό,τι σπείρει ο άνθρωπος , αυτό και θα θερίσει .
48006008	Συνεπώς , όποιος σπέρνει στη σάρκα , θα θερίσει από τη σάρκα φθορά , ενώ όποιος σπέρνει στο Πνεύμα , θα θερίσει από το Πνεύμα ζωή αιώνια .
48006009	Και ας μη χάνουμε το ηθικό μας καθώς κάνουμε το καλό , γιατί , αν δεν αποθαρρυνθούμε ως το τέλος , θα θερίσουμε τον καρπό στον κατάλληλο καιρό .
48006010	Άρα λοιπόν , όσο έχουμε ακόμα καιρό , ας κάνουμε το καλό σε όλους και πολύ περισσότερο σ' αυτούς που έχουν την ίδια πίστη μ' εμάς .
48006011	Βλέπετε πόσο λεπτομερειακά σας έγραψα με το ίδιο μου το χέρι .
48006012	Όσοι θέλουν να φανούν ευχάριστοι χρησιμοποιώντας τη σαρκική περιτομή , αυτοί προσπαθούν να σας κάνουν να περιτμηθείτε μόνο και μόνο για να μην κατατρέχονται εξαιτίας του σταυρού του Χριστού .
48006013	Αφού στην πραγματικότητα ούτε αυτοί οι ίδιοι που περιτέμνονται δεν τηρούν το νόμο . Θέλουν όμως να περιτέμνεστε εσείς , ώστε να έχουν κάποιο λόγο να καμαρώνουν προβάλλοντας τη δική σας σαρκική περιτομή .
48006014	Όσο για μένα , ας μη φτάσω ποτέ στο σημείο να καυχηθώ για τίποτε άλλο παρά μόνο για το σταυρό του Κυρίου μας Ιησού Χριστού , μέσω του οποίου ο κόσμος σταυρώθηκε όσο αφορά εμένα κι εγώ σταυρώθηκα όσο αφορά τον κόσμο .
48006015	Άλλωστε , για τον Ιησού Χριστό ούτε το να περιτμηθεί κάποιος έχει καμιά ισχύ ούτε το να μην περιτμηθεί , αλλά μόνο το να γίνει καινούργιο δημιούργημα .
48006016	Και όσοι προσαρμοστούν στον κανόνα τούτο , ειρήνη και έλεος θα τους ακολουθεί καθώς και ολόκληρο το λαό του Θεού .
48006017	Στο εξής κανένας να μη μου δημιουργεί στενοχώριες , γιατί εγώ φέρω ήδη πάνω στο σώμα μου τα σημάδια των παθημάτων μου για χάρη του Κυρίου Ιησού .
48006018	Η χάρη του Κυρίου μας Ιησού Χριστού να είναι με το πνεύμα σας αδελφοί . Αμήν .
49001001	Εγώ ο Παύλος , απόστολος του Ιησού Χριστού με το θέλημα του Θεού , προς τους χριστιανούς που βρίσκονται στην Έφεσο και είναι πιστοί στον Ιησού Χριστό .
49001002	Εύχομαι να έχετε χάρη και ειρήνη από το Θεό , τον Πατέρα μας και τον Κύριο Ιησού Χριστό .
49001003	Ευλογητός ο Θεός και Πατέρας του Κυρίου μας Ιησού Χριστού , που μας ευλόγησε , δια του Χριστού , με κάθε ευλογία πνευματική στα επουράνια ,
49001004	καθώς μας διάλεξε γι' αυτόν πριν από τη δημιουργία του κόσμου , για να είμαστε άγιοι και άμεμπτοι ενώπιόν του . Κι από αγάπη
49001005	προόρισε να μας κάνει παιδιά του υιοθετώντας μας δια του Ιησού Χριστού , σύμφωνα με την εύνοια που θέλησε να μας δείξει ,
49001006	για να υμνούμε την ένδοξη χάρη του , με την οποία μας περιέβαλε δια του αγαπημένου του Γιου .
49001007	Χάρη σ' αυτόν έχουμε την απολύτρωση δια του αίματός του , τη συγχώρηση δηλαδή των αμαρτιών μας , σύμφωνα με τον πλούτο της χάρης του .
49001008	Τη χάρη του αυτή απλόχερα μας την πρόσφερε μαζί με κάθε σοφία και φρόνηση .
49001009	Κι έτσι , σύμφωνα με την εύνοιά του για μας , μας έκανε να γνωρίσουμε το θέλημά του , το οποίο έμενε αφανέρωτο σε σχέση με τη χάρη την οποία έβαλε σαν σκοπό του
49001010	να πραγματοποιήσει , όταν θα συμπληρώνονταν οι καιροί , έτσι που τα πάντα να βρουν την ολοκλήρωσή τους στο πρόσωπο του Χριστού , τόσο αυτά που είναι πάνω στον ουρανό όσο κι αυτά που είναι εδώ κάτω στη γη . Στο πρόσωπο εκείνου , δηλαδή ,
49001011	χάρη στον οποίο γίναμε μέτοχοι στην κληρονομιά του Θεού , για την οποία και προοριστήκαμε σύμφωνα με το σχέδιο εκείνου ο οποίος πραγματοποιεί τα πάντα όπως θέλει και επιθυμεί ο ίδιος ,
49001012	με αποτέλεσμα να είμαστε εμείς τώρα όργανα για την εξύμνηση της δόξας του . Εμείς , δηλαδή , που πρώτοι έχουμε στηρίξει την ελπίδα μας στον Χριστό .
49001013	Σ' αυτόν κι εσείς στηρίξατε την ελπίδα σας όταν ακούσατε το λόγο της αλήθειας , την καλή αγγελία για τη σωτηρία σας . Κι όταν πιστέψατε σ' αυτόν , σφραγιστήκατε με το Πνεύμα το Άγιο , σύμφωνα με την υπόσχεση του Θεού .
49001014	Αυτός είναι η εγγύηση της κληρονομιάς μας . Η εγγύηση δηλαδή για την απολύτρωση του λαού , τον οποίο με στοργική αγάπη απέκτησε ο Θεός , για να εξυμνείται η δόξα του .
49001015	Γι' αυτό κι εγώ , επειδή άκουσα για την πίστη σας στον Κύριο Ιησού Χριστό και για την αγάπη που έχετε για όλους τους χριστιανούς ,
49001016	δεν παύω να ευχαριστώ το Θεό για σας , καθώς σας αναφέρω στις προσευχές μου ,
49001017	και παρακαλώ ώστε ο Θεός του Κυρίου μας Ιησού Χριστού , ο ένδοξος Πατέρας , να σας δώσει πνεύμα σοφίας και αντίληψης των θείων αληθειών που αποκαλύφτηκαν , αξιώνοντάς σας να τον γνωρίσετε βαθύτερα .
49001018	Και να είναι επίσης φωτισμένα τα μάτια της καρδιάς σας για να διακρίνετε ποια είναι η ελπίδα που προσφέρει η πρόσκλησή του και τι πλούτο δόξας προσφέρει η κληρονομιά που έδωσε στους πιστούς του ,
49001019	και πόσο απερίγραπτα μεγάλη αποδεικνύεται η δύναμή του σ' εμάς που πιστεύουμε , καθώς ενεργεί σύμφωνα με την κυρίαρχη δύναμη του .
49001020	Αυτή τη δύναμη έβαλε σε ενέργεια στην περίπτωση του Χριστού και τον ανέστησε και τον έβαλε να καθίσει στα δεξιά του στα επουράνια ,
49001021	πάνω από κάθε αρχή και εξουσία και δύναμη και κυριότητα , και πάνω από κάθε αξίωμα που κατονομάζεται , όχι μόνο στον τωρινό κόσμο αλλά και στο μελλοντικό .
49001022	Και τα πάντα τα υπέταξε στην απόλυτη εξουσία του και αυτόν όρισε να είναι η Κεφαλή πάνω από κάθε άλλον στην εκκλησία ,
49001023	η οποία είναι το σώμα του , το πλήρωμα , δηλαδή , εκείνου που ολοκληρώνει τα πάντα από κάθε άποψη .
49002001	Αυτός ολοκληρώνει κι εσάς που ήσασταν νεκροί εξαιτίας των παραπτωμάτων και των αμαρτιών ,
49002002	μέσα στις οποίες βαδίσατε κάποτε σύμφωνα με τον τρόπο ζωής του κόσμου αυτού , σύμφωνα με τις απαιτήσεις του άρχοντα που εξουσιάζει τις πονηρές δυνάμεις οι οποίες κυριαρχούν στον αέρα . Δηλαδή του πνεύματος που τώρα αναπτύσσει δράση ανάμεσα στους απειθείς ανθρώπους .
49002003	Ανάμεσα σ' αυτούς ζήσαμε κι όλοι εμείς κάποτε σύμφωνα με τις σαρκικές μας επιθυμίες , εκτελώντας τις υπαγορεύσεις της αμαρτωλής μας φύσης και των πονηρών λογισμών μας , και είμασταν από τη φύση μας άνθρωποι άξιοι της τιμωρίας του Θεού , όπως και οι υπόλοιποι .
49002004	Ο Θεός όμως , καθώς είναι πλούσιος σε έλεος και χάρη και μέσα στη μεγάλη του αγάπη με την οποία μας αγάπησε ,
49002005	παρόλο που είμασταν νεκροί εξαιτίας των παραπτωμάτων μας , μας ζωοποίησε μαζί με τον Χριστό - γιατί με παροχή χάρης έχετε σωθεί -
49002006	και μας ανέστησε μαζί του και μας έβαλε να καθίσουμε στα επουράνια μαζί με το Χριστό .
49002007	Με τον τρόπο αυτό θέλησε να φανερώσει στις μελλούμενες γενιές τον άμετρο πλούτο της χάρης του , την οποία με καλοσύνη χορήγησε σε μας , χάρη στον Χριστό Ιησού .
49002008	Γιατί πράγματι με παροχή χάρης έχετε σωθεί μέσω της πίστεως . Και αυτό δεν είναι επίτευγμα δικό σας . Είναι δώρο του Θεού .
49002009	Δεν είναι αμοιβή έργων . Σας το λέω για να μην τυχόν και καυχηθεί κανείς .
49002010	Γιατί πραγματικά είμαστε έργο δικό του , που φτιαχτήκαμε μέσω του Ιησού Χριστού με σκοπό να κάνουμε έργα καλά , τα οποία ο Θεός προετοίμασε , για να καταγινόμαστε μ' αυτά .
49002011	Γι' αυτό εσείς , οι κάποτε εθνικοί ως προς τη φυσική σας καταγωγή , που σας αποκαλούν απερίτμητους αυτοί που αποκαλούνται περιτμημένοι , επειδή υποβλήθηκαν σε σαρκική περιτομή από ανθρώπινο χέρι , να θυμάστε
49002012	ότι τον καιρό εκείνο ήσασταν χωρίς Χριστό , αποκομμένοι από τη ζωή του λαού Ισραήλ και αμέτοχοι στις διαθήκες που υποσχέθηκε ο Θεός , χωρίς να έχετε ελπίδα και χωρίς Θεό μέσα στον κόσμο .
49002013	Τώρα όμως , χάρη στον Ιησού Χριστό , εσείς , που κάποτε βρισκόσασταν μακριά από το Θεό , βρεθήκατε κοντά του χάρη στο αίμα του Χριστού .
49002014	Γιατί , αυτός πραγματικά είναι η δική μας ειρήνη . Αυτός είναι που ενοποίησε τα δύο μέρη και γκρέμισε το μεσότοιχο του φραγμού .
49002015	Δηλαδή την έχθρα που υπήρχε μεταξύ τους , καταργώντας με το σωματικό του θάνατο το νόμο των εντολών που αποτελούνταν από διατάγματα , έτσι που τους δύο να τους μεταβάλει σε έναν καινούργιο άνθρωπο , με τη δική του προσωπική παρέμβαση , φέρνοντας ειρήνη μεταξύ τους .
49002016	Και σαν ένα σώμα πια να τους συμφιλιώσει πάλι με το Θεό μέσω του σταυρού , έχοντας θανατώσει την έχθρα πάνω σ' αυτόν .
49002017	Ήρθε λοιπόν και κήρυξε το χαρμόσυνο άγγελμα της ειρήνης τόσο σε σας , που βρισκόσασταν μακριά από το Θεό , όσο και σ' εκείνους που βρίσκονταν κοντά του .
49002018	Γιατί , μέσω αυτού έχουμε το δικαίωμα να προσέλθουμε στον Πατέρα και οι δυο μ' ένα Πνεύμα .
49002019	Άρα λοιπόν , δεν είστε πια ξένοι και στερημένοι δικαιωμάτων , αλλά είστε συμπολίτες των αγίων και ανήκετε στην οικογένεια του Θεού ,
49002020	αφού εδραιωθήκατε πάνω στο θεμέλιο των αποστόλων και των προφητών με ακρογωνιαίο λίθο τον ίδιο τον Ιησού Χριστό .
49002021	Και καθώς όλη η οικοδομή συναρμολογείται πάνω σ' αυτόν , αυξάνει σε ναό άγιο για τον Κύριο .
49002022	Πάνω σ' αυτόν οικοδομείστε κι εσείς όλοι μαζί σε κατοικητήριο του Θεού με την ενέργεια του Πνεύματος .
49003001	Χάρη σ' αυτό ακριβώς το γεγονός προσεύχομαι για σας τους εθνικούς εγώ , ο Παύλος , ο φυλακισμένος για χάρη του Ιησού Χριστού .
49003002	( Και θ' ακούσατε βέβαια , για τον τρόπο που μου αποκαλύφτηκε το θείο σχέδιο της χάρης του Θεού για σας .
49003003	Ότι δηλαδή , το μυστήριο μου το φανέρωσε με αποκάλυψη , όπως σας έγραψα με συντομία πρωτύτερα .
49003004	Απ' αυτό το πράγμα μπορείτε , διαβάζοντάς το , να καταλάβετε τη γνώση που έχω για το μυστήριο του Χριστού ,
49003005	το οποίο δεν έγινε γνωστό σε προηγούμενες γενιές ανθρώπων , όπως αποκαλύφτηκε τώρα στους αγίους αποστόλους και στους προφήτες του με την ενέργεια του Πνεύματος .
49003006	Να είναι , δηλαδή , οι εθνικοί συγκληρονόμοι , να αποτελούν μέλη του ίδιου σώματος και να συμμετέχουν στην υπόσχεσή του χάρη στο Χριστό , μέσω του Ευαγγελίου ,
49003007	του οποίου έγινα υπηρέτης σύμφωνα με το δώρο της χάρης του Θεού , που μου δόθηκε με τη δική του δυναμική ενέργεια .
49003008	Σ' εμένα τον πιο ασήμαντο απ' όλους τους χριστιανούς δόθηκε αυτή η χάρη , να κηρύξω στους εθνικούς το χαρμόσυνο άγγελμα για τον ανεξιχνίαστο πλούτο του Χριστού .
49003009	Και να ρίξω έτσι φως σε όλους να δουν ποια είναι η λειτουργία του μυστηρίου , που αρχικά , μέσα στους αιώνες , δεν το ήξερε κανένας άλλος εκτός από το Θεό ο οποίος δημιούργησε τα πάντα μέσω του Ιησού Χριστού .
49003010	Κι αυτό , για να γίνει τώρα , μέσω της εκκλησίας , γνωστή στις αρχές και στις εξουσίες στα επουράνια η πολυποίκιλη σοφία του Θεού ,
49003011	σύμφωνα με τον προαιώνιο σκοπό του που τον πραγματοποίησε μέσω του Ιησού Χριστού , του Κυρίου μας .
49003012	Χάρη σ' αυτόν έχουμε το θάρρος και την ελευθερία να προσέλθουμε στο Θεό με ακλόνητη εμπιστοσύνη μέσω της πίστεως σ' αυτόν .
49003013	Σας παρακαλώ , επομένως , να μην αποθαρρύνεστε εξαιτίας των θλίψεών μου για σας , γεγονός που αποτελεί τιμή για σας ) .
49003014	Ακριβώς λοιπόν χάρη σ' αυτό το γεγονός πέφτω στα γόνατα μπροστά στον Πατέρα του Κυρίου μας Ιησού Χριστού ,
49003015	στον οποίο οφείλεται η ύπαρξη όλων των επουράνιων και επίγειων πλασμάτων ,
49003016	ζητώντας του να σας δώσει την ικανότητα , σύμφωνα με τον πλούτο της δόξας του , να στεριωθείτε δυναμικά με την ενέργεια του Πνεύματός του ως προς τον εσωτερικό σας άνθρωπο ·
49003017	να κατοικήσει ο Χριστός διά της πίστεως μέσα στις καρδιές σας · να είστε ριζωμένοι και θεμελιωμένοι στην αγάπη ,
49003018	έτσι ώστε να κατορθώσετε να καταλάβετε , μαζί με όλους τους χριστιανούς , ποιο είναι το πλάτος και μήκος και βάθος και ύψος ,
49003019	και να διαπιστώσετε έτσι την αγάπη του Χριστού , που ξεπερνάει την ανθρώπινη γνώση , για να πληρωθείτε με όλα εκείνα που ο Θεός έχει να σας πληρώσει .
49003020	Σ' αυτόν , λοιπόν , που έχει τη δύναμη να κάνει απεριορίστως περισσότερα απ' αυτά που ζητάμε ή διανοούμαστε , σύμφωνα με τη δύναμη που ενεργεί μέσα μας ,
49003021	σ' αυτόν , λέω , να αποδίδεται η δόξα μέσα στην εκκλησία μέσω του Ιησού Χριστού , σ' όλες τις γενιές όλων των αιώνων . Αμήν .
49004001	Σας προτρέπω , λοιπόν , εγώ ο φυλακισμένος για τον Κύριο , να ζείτε αντάξια με την κλήση που λάβατε .
49004002	Να συμπεριφέρεστε με πολλή ταπεινοφροσύνη , πραότητα και μακροθυμία , και με αγάπη να ανέχεστε ο ένας τον άλλο .
49004003	Να φροντίζετε με ζήλο να διατηρείτε την ενότητα του Πνεύματος με συνδετικό κρίκο την ειρήνη .
49004004	Ένα είναι το Σώμα του Χριστού και ένα το Πνεύμα , όπως είναι μία και η ελπίδα που κληθήκατε να έχετε σαν αντικείμενο της πρόσκλησής σας .
49004005	Ένας Κύριος υπάρχει , μία πίστη , ένα βάφτισμα .
49004006	Ένας είναι ο Θεός και Πατέρας όλων μας , που βρίσκεται πάνω απ' όλους μας και ενεργεί χρησιμοποιώντας όλους μας και ανάμεσα σε όλους μας .
49004007	Και στον καθένα από μας ξεχωριστά δόθηκε η χάρη σύμφωνα με το μέτρο της δωρεάς του Χριστού .
49004008	Γι' αυτό και λέει η Γραφή : « Ανέβηκε ψηλά και αιχμαλώτισε υπηκόους κι έδωσε δώρα στους ανθρώπους » .
49004009	Κι αυτό το « ανέβηκε » , τι άλλο σημαίνει , παρά ότι και κατέβηκε πρώτα στα πιο χαμηλά , κάτω εδώ στη γη ;
49004010	Αυτός που κατέβηκε , αυτός ο ίδιος είναι επίσης και που ανέβηκε ψηλότερα απ' όλους τους ουρανούς , έτσι που να αποτελέσει αυτός το επιστέγασμα των πάντων .
49004011	Και αυτός είναι που όρισε άλλους μεν αποστόλους , άλλους προφήτες , άλλους ευαγγελιστές και άλλους ποιμένες και δασκάλους ,
49004012	με σκοπό τον καταρτισμό των πιστών για την επιτέλεση των διαφόρων υπηρεσιών για την οικοδομή του σώματος του Χριστού ,
49004013	μέχρι που να φτάσουμε όλοι στην ενότητα που δίνει η πίστη και η βαθιά γνώση του Γιου του Θεού , να γίνουμε τέλειοι άνθρωποι φτάνοντας στο βαθμό της πλήρους ωριμότητας του Χριστού .
49004014	Έτσι ώστε να μην είμαστε πια νήπια που ταλαντεύονται και παρασύρονται πέρα δώθε από τον άνεμο κάθε είδους διδασκαλίας , καθώς οι άνθρωποι εκμεταλλεύονται μια τέτοια κατάσταση , όπως κάνουν με τα τυχερά παιγνίδια , χρησιμοποιώντας με πονηριά τη μέθοδο της πλάνης .
49004015	Αντίθετα , ζώντας με αγάπη μέσα στην αλήθεια , ας τα αυξήσουμε όλα γι' αυτόν που είναι η Κεφαλή , ο Χριστός .
49004016	Έτσι , καθώς με Κεφαλή αυτόν συναρμολογείται όλο το σώμα και συνενώνεται χάρη στη συμβολή όλων των αρθρώσεων με τη λειτουργία που αναλογεί στο κάθε μέλος χωριστά , πραγματοποιείται η αύξηση του σώματος για την ίδια του την οικοδομή με αγάπη .
49004017	Τούτο , λοιπόν , σας λέω και το υποστηρίζω στ' όνομα του Κυρίου , να μη ζείτε πια όπως ζουν οι υπόλοιποι εθνικοί , κινούμενοι από τους μάταιους λογισμούς τους ,
49004018	καθώς έχουν συσκοτισμένη τη διάνοιά τους και είναι αποξενωμένοι από τη ζωή που δίνει ο Θεός , εξαιτίας της άγνοιας στην οποία βρίσκονται , επειδή είναι πωρωμένη η καρδιά τους .
49004019	Οι άνθρωποι , αναίσθητοι καθώς έχουν γίνει , παρέδωσαν τους εαυτούς τους στην ασέλγεια και επιδίδονται σε κάθε είδους ανηθικότητα , χωρίς φραγμό , συναγωνιζόμενοι ποιος θα ξεπεράσει ποιον .
49004020	Εσείς όμως δε διδαχτήκατε έτσι τον Χριστό .
49004021	( Αν βέβαια , ακούσατε πράγματι γι' αυτόν και διδαχτήκατε απ' αυτόν ) . Αφού , λοιπόν , ο Ιησούς είναι η αλήθεια ,
49004022	ν' αποβάλετε , σε σχέση με τον προηγούμενο τρόπο ζωής σας , τον παλιό εαυτό σας , που φθείρεται κάτω από τις απατηλές επιθυμίες .
49004023	Και επιπλέον να ανανεώνεστε με την ενέργεια του Πνεύματος στον τρόπο σκέψης σας ,
49004024	και να ντυθείτε τον καινούργιο άνθρωπο , που δημιουργήθηκε σύμφωνα με το σχέδιο του Θεού , με βάση τη δικαιοσύνη και την αγιότητα που πηγάζουν από την αλήθεια .
49004025	Γι' αυτό ακριβώς , αφού απορρίψετε εντελώς το ψέμα , να μιλάτε ο καθένας σας την αλήθεια με το διπλανό του , καθότι είμαστε μέλη του ίδιου σώματος .
49004026	Μην αμαρτάνετε πάνω στην οργή σας . Η δύση του ήλιου να μη σας προλαβαίνει οργισμένους .
49004027	Ούτε να δίνετε αφορμή στο διάβολο .
49004028	Εκείνος που συνήθιζε να κλέβει , ας μην κλέβει πια ποτέ . Απεναντίας , μάλιστα , ας εργάζεται σκληρά με τα ίδια του τα χέρια κάνοντας μια τίμια εργασία , έτσι που να έχει να μεταδίνει και σε όποιον έχει ανάγκη .
49004029	Κανένας άπρεπος λόγος να μη βγαίνει από το στόμα σας , αλλά μόνο καλός που να συντελέσει στην κάλυψη μιας ανάγκης , με σκοπό να ωφελήσει εκείνους που ακούνε .
49004030	Και μην προξενείτε λύπη στο Πνεύμα το Άγιο του Θεού , με το οποίο σφραγιστήκατε για την ημέρα της απολύτρωσης .
49004031	Κάθε πικρία και θυμός και οργή και αγενής ομιλία και βλασφημία να εξαλειφθεί από σας , μαζί με κάθε άλλη κακία .
49004032	Να συμπεριφέρεστε μεταξύ σας με καλοσύνη , με ευσπλαχνία και με συγχωρητικότητα , όπως ακριβώς σας συγχώρησε και ο Θεός όταν πιστέψατε στο Χριστό .
49005001	Γίνεστε , λοιπόν , μιμητές του Θεού σαν παιδιά του αγαπητά .
49005002	Κι έτσι να συμπεριφέρεστε με αγάπη , όπως ακριβώς αγάπησε κι εμάς ο Χριστός και παρέδωσε τον εαυτό του προσφορά και θυσία για χάρη μας , σαν ευωδιαστή οσμή στο Θεό .
49005003	Κι όσο για πορνεία και κάθε άλλου είδους αισχρότητα ή πλεονεξία ούτε καν λόγος δεν πρέπει να γίνεται μεταξύ σας , όπως αρμόζει σε αγίους .
49005004	Το ίδιο ισχύει και για τα αισχρόλογα και την άσκοπη φλυαρία ή τους σαχλούς αστεϊσμούς , που δεν έχουν θέση μεταξύ σας , αλλ' απεναντίας να εκδηλώνετε την ευχαριστία σας στο Θεό .
49005005	Γιατί τούτο να ξέρετε πολύ καλά , πως κανένας πόρνος ή ηθικά ακάθαρτος ή πλεονέκτης - ο οποίος είναι στην ουσία ειδωλολάτρης - δεν κληρονομεί μερίδιο στη βασιλεία του Χριστού και Θεού .
49005006	Προσέχετε να μη σας εξαπατάει κανένας με κούφια λόγια , γιατί γι' αυτά τα πράγματα ξεσπάει η οργή του Θεού πάνω στους ανθρώπους που απειθούνε .
49005007	Μη συμμετέχετε λοιπόν στον τρόπο ζωής αυτών των ανθρώπων .
49005008	Βέβαια , κάποτε ήσασταν εσείς οι ίδιοι σκοτάδι , αλλά τώρα μεταβληθήκατε σε φως κοντά στον Κύριο . Ως άνθρωποι του φωτός , λοιπόν , να περπατάτε -
49005009	και η καρποφορία του Πνεύματος εκδηλώνεται , βέβαια , με άκρα αγαθότητα και δικαιοσύνη και αλήθεια -
49005010	φροντίζοντας να εξακριβώνετε τι είναι αρεστό στον Κύριο .
49005011	Και μη συμμετέχετε στα σκοτεινά έργα των ανθρώπων , τα οποία δε φέρνουν καλά αποτελέσματα . Αντίθετα , μάλιστα , να τους ελέγχετε .
49005012	Γιατί , τα όσα γίνονται απ' αυτούς στα κρυφά , είναι ντροπή ακόμα και να τα αναφέρει κανείς .
49005013	Κι όταν όλα ελέγχονται από το φως , βγαίνουν στο φανερό . Και βέβαια κάθε πράγμα όταν βγει στο φανερό γίνεται πια ορατό από όλους .
49005014	Γι' αυτό λέει : « Ξύπνα εσύ που κοιμάσαι , κι αναστήσου από τους νεκρούς , και θα σε φωτίσει ο Χριστός » .
49005015	Προσέχετε , λοιπόν , πώς ακριβώς βαδίζετε στη χριστιανική ζωή σας . Όχι ασύνετα αλλά με σύνεση ,
49005016	κάνοντας καλή χρήση όλου του καιρού που έχετε , γιατί οι μέρες είναι πονηρές .
49005017	Γι' αυτό , μη γίνεστε άφρονες , αλλά να αντιλαμβάνεστε ποιο είναι το θέλημα του Κυρίου .
49005018	Και μη μεθάτε με κρασί , πράγμα που είναι ασωτία , αλλά να γεμίζετε με το Πνεύμα ,
49005019	απαγγέλλοντας μεταξύ σας ψαλμούς και ύμνους και πνευματικά τραγούδια , τραγουδώντας και ψάλλοντας μέσα από την καρδιά σας στον Κύριο και
49005020	ευχαριστώντας πάντοτε και για όλα το Θεό και Πατέρα μας στ' όνομα του Κυρίου μας Ιησού Χριστού .
49005021	Να υποτάσσεστε ο ένας στον άλλο με φόβο Χριστού .
49005022	Εσείς γυναίκες να υποτάσσεστε στους άντρες σας , όπως στον Κύριο ,
49005023	γιατί ο άντρας είναι κεφαλή της γυναίκας , όπως είναι και ο Χριστός κεφαλή της εκκλησίας , ο οποίος και είναι ο Σωτήρας του σώματος .
49005024	Πάντως , όπως ακριβώς η εκκλησία υποτάσσεται στον Χριστό , έτσι πρέπει να υποτάσσονται και οι γυναίκες στους άντρες τους σε όλα .
49005025	Εσείς άντρες να αγαπάτε τις γυναίκες σας , όπως κι ο Χριστός αγάπησε την εκκλησία και πρόσφερε τον εαυτό του για χάρη της
49005026	με σκοπό να την αγιάσει , αφού την καθάρισε με το λουτρό του νερού μέσω της διδαχής του ,
49005027	έτσι που να καταστήσει για τον εαυτό του την εκκλησία ένδοξη , χωρίς να έχει καμιά κηλίδα ή ζαρωματιά ή κάτι παρόμοιο , αλλά να είναι αγία και άψογη .
49005028	Έτσι οφείλουν οι άντρες να αγαπούν τις γυναίκες τους σαν να πρόκειται για τα δικά τους σώματα . Όποιος αγαπάει τη γυναίκα του , αγαπάει τον εαυτό του .
49005029	Και πράγματι , κανένας ποτέ δε μίσησε το ίδιο του το σώμα . Απεναντίας , το θρέφει και το περιθάλπει , όπως και ο Κύριος την εκκλησία ,
49005030	γιατί είμαστε μέλη του σώματός του , κομμάτι από τη σάρκα του και από τα οστά του .
49005031	« Γι' αυτό θα εγκαταλείψει ο άντρας τον πατέρα του και τη μητέρα του και θα προσκολληθεί στη γυναίκα του και θα ενωθούν οι δυο τους σε μια σάρκα » .
49005032	Το μυστήριο τούτο είναι πολύ μεγάλο , και μ' αυτό εννοώ βέβαια τη σχέση του Χριστού με την εκκλησία .
49005033	Μα κι εσείς όμως , ο καθένας από σας ξεχωριστά , μ' αυτόν ακριβώς τον τρόπο ν' αγαπάει τη γυναίκα του , σαν να πρόκειται δηλαδή για τον εαυτό του , έτσι που σαν αποτέλεσμα και η γυναίκα να σέβεται τον άντρα .
49006001	Εσείς παιδιά να υπακούτε στους γονείς σας , όπως το θέλει ο Κύριος , αφού αυτό απαιτεί ο νόμος , που λέει :
49006002	« Τίμα τον πατέρα σου και τη μητέρα σου » , η οποία είναι η μόνη εντολή που τη συνοδεύει η υπόσχεση :
49006003	« Για να είσαι ευτυχισμένος και να ζήσεις πολλά χρόνια πάνω στη γη » .
49006004	Κι εσείς πατέρες μην εξερεθίζετε τα παιδιά σας , αλλά να τα ανατρέφετε διαπαιδαγωγώντας τα και συμβουλεύοντάς τα να ζουν όπως θέλει ο Κύριος .
49006005	Εσείς δούλοι να υπακούτε στους επίγειους κυρίους σας με φόβο και τρόμο - μη και δε δώσετε καλή μαρτυρία - και με όλη την ειλικρίνεια της καρδιάς σας , σαν να το κάνετε για το Χριστό .
49006006	Όχι για να σας βλέπουν , με κίνητρο να αρέσετε στους ανθρώπους , αλλά σαν δούλοι του Χριστού , που κάνετε το θέλημα του Θεού με όλη την ψυχή σας .
49006007	Να δουλεύετε με καλή διάθεση έχοντας τη συναίσθηση πως το κάνετε για τον Κύριο και όχι για τους ανθρώπους
49006008	και έχοντας υπόψη σας πως , ό,τι καλό κάνει κανείς , γι' αυτό και θα ανταμειφθεί από τον Κύριο , είτε δούλος είναι είτε ελεύθερος .
49006009	Κι εσείς που είστε αφεντικά , με τον ίδιο τρόπο να συμπεριφέρεστε σ' αυτούς και παρατήστε τη μέθοδο της απειλής , έχοντας υπόψη σας ότι έχετε κι εσείς οι ίδιοι Κύριο και ότι αυτός δεν κάνει προσωποληψίες .
49006010	Τέλος , αδελφοί μου , να αντλείτε δύναμη από τον Κύριο και από τη συναίσθηση της κυρίαρχης δύναμής του .
49006011	Περιβληθείτε την πανοπλία του Θεού για να μπορέσετε να αντιμετωπίσετε τα στρατηγήματα του διαβόλου .
49006012	Γιατί ο αγώνας μας δεν είναι ενάντια σε ανθρώπινες δυνάμεις , αλλά ενάντια στις αρχές , ενάντια στις εξουσίες , ενάντια στους κοσμοκράτορες που προξενούν το σκοτάδι στον κόσμο τούτο . Ενάντια , δηλαδή , στα ουράνια πονηρά πνεύματα .
49006013	Γι' αυτό , πάρτε στα χέρια σας την πανοπλία του Θεού για να μπορέσετε να αντισταθείτε μέσα στην πονηρή εποχή . Κι αφού φέρετε αισίως σε πέρας όλο τον αγώνα σας , να παραμείνετε όρθιοι .
49006014	Σταθείτε , λοιπόν , όρθιοι , αφού περιζωστείτε πρώτα με την αλήθεια σαν ζώνη στη μέση σας , και φορέσετε τη δικαιοσύνη σαν θώρακα ,
49006015	και βάλετε σαν παπούτσια στα πόδια σας την ετοιμότητα να διακηρύξετε το Ευαγγέλιο της ειρήνης .
49006016	Και πάνω απ' όλα αυτά , παίρνοντας την πίστη σαν ασπίδα , πάνω στην οποία θα μπορέσετε να σβήσετε όλα τα βέλη του πονηρού , τα πυρακτωμένα .
49006017	Παραλάβετε επίσης τη σωτηρία ως περικεφαλαία και το ξίφος του Πνεύματος , που είναι η διδαχή του Θεού .
49006018	Παράλληλα , να προσεύχεστε πάντοτε υποβάλλοντας όλα τα αιτήματα και τις παρακλήσεις σας στο Θεό με την οδηγία του Πνεύματος . Και γι' αυτόν ακριβώς το σκοπό να αγρυπνείτε με πολλή επιμονή και να προσεύχεστε για όλους τους πιστούς .
49006019	Και για μένα να προσεύχεστε για να μου δοθούν τα κατάλληλα λόγια όταν ανοίγω το στόμα μου , ώστε ξεκάθαρα να φανερώσω το μυστήριο του Ευαγγελίου -
49006020	υπέρ του οποίου είμαι πρεσβευτής και βρίσκομαι στη φυλακή - και να μιλήσω γι' αυτό χωρίς κανένα δισταγμό , όπως πρέπει να μιλήσω .
49006021	Όσο αφορά εμένα , για να μάθετε κι εσείς τα δικά μου νέα και τι κάνω , θα σας τα γνωστοποιήσει όλα ο Τυχικός , ο αγαπητός αδελφός και πιστός υπηρέτης του Κυρίου ,
49006022	τον οποίο σας τον στέλνω γι' αυτόν ακριβώς το σκοπό . Για να μάθετε δηλαδή , τα νέα μας και να τονώσει τις καρδιές σας .
49006023	Εύχομαι στους αδελφούς να έχουν ειρήνη και αγάπη γεμάτη με πίστη από το Θεό Πατέρα και από τον Κύριο Ιησού Χριστό .
49006024	Η χάρη του Θεού ας είναι με όλους εκείνους που αγαπούν τον Κύριό μας Ιησού Χριστό με αδιάφθορη αγάπη . Αμήν .
50001001	Εγώ ο Παύλος , και ο Τιμόθεος , δούλοι του Ιησού Χριστού , απευθυνόμαστε σε όλους τους αναγεννημένους πιστούς του Ιησού Χριστού , συμπεριλαμβανομένων των επισκόπων και διακόνων , στην πόλη των Φιλίππων ,
50001002	και ευχόμαστε νάχετε χάρη και ειρήνη από το Θεό τον Πατέρα μας και από τον Κύριό μας Ιησού Χριστό .
50001003	Ευχαριστώ το Θεό μου για όλους εσάς ,
50001004	καθώς σας αναφέρω πάντοτε σε κάθε προσευχή μου . Και προσεύχομαι για σας με μια χαρά
50001005	που πηγάζει από τη συμμετοχή σας στην υπόθεση του Ευαγγελίου από την πρώτη μέρα μέχρι και τώρα .
50001006	Και για ένα πράγμα είμαι βέβαιος σχετικά μ' αυτό , ότι εκείνος που έχει αρχίσει καλό έργο ανάμεσά σας θα το αποπερατώσει κιόλας μέχρι την ημέρα του ερχομού του Ιησού Χριστού .
50001007	Κι είναι δικαιολογημένο για μένα να το πιστεύω αυτό για όλους εσάς , επειδή σας έχω μέσα στην καρδιά μου , μια και είστε όλοι σας μέτοχοι στη χάρη που μου δόθηκε , τόσο τώρα που είμαι φυλακισμένος όσο και όταν έδινα την απολογία μου και βεβαίωνα τη γνησιότητα του Ευαγγελίου .
50001008	Και μάρτυράς μου είναι ο Θεός για το πόσο σας αποζητώ όλους εσάς με αισθήματα αγάπης , που προέρχονται από τον Ιησού Χριστό .
50001009	Κι εκείνο που προσεύχομαι είναι τούτο : Να αυξάνεται η αγάπη σας ολοένα περισσότερο μαζί και με την απόκτηση βαθιάς γνώσης και την ικανότητα αντίληψης κάθε θέματος ,
50001010	για να μπορείτε να εξετάζετε και να εξακριβώνετε εκείνα που πραγματικά συμφέρουν , έτσι ώστε την ημέρα που θα κρίνει ο Χριστός τον κόσμο να βρεθείτε αγνοί και αδιάβλητοι ,
50001011	κατάμεστοι από καρπούς δικαιοσύνης , που παράχθηκαν με τη δύναμη που παρέχει ο Ιησούς Χριστός για τη δόξα και την εξύμνηση του Θεού .
50001012	Επιθυμώ επίσης να ξέρετε , αδελφοί , ότι τα όσα μου συνέβησαν είχαν σαν αποτέλεσμα την πρόοδο του Ευαγγελίου μάλλον ,
50001013	μια και η φυλάκισή μου για χάρη του Χριστού έγινε γνωστή σ' όλο το διοικητήριο καθώς και σε όλους τους υπόλοιπους .
50001014	Κι επίσης , οι περισσότεροι από τους αδελφούς , επειδή στηρίζουν την εμπιστοσύνη τους στον Κύριο χάρη στα δεσμά μου , τολμούν περισσότερο άφοβα να κηρύττουν το Λόγο του Θεού .
50001015	Μερικοί , βέβαια , κηρύττουν το Χριστό κινούμενοι ακόμα και από φθόνο και αντιζηλία σ' εμένα , άλλοι όμως το κάνουν από καλή προαίρεση .
50001016	Οι πρώτοι διακηρύττουν τον Χριστό από εγωιστική φιλοδοξία , όχι με αγνές προθέσεις , νομίζοντας πως έτσι θα μου προκαλέσουν περισσότερη θλίψη τώρα που είμαι φυλακισμένος .
50001017	Οι άλλοι όμως το κάνουν από αγάπη , ξέροντας ότι έχω προοριστεί από το Θεό για την υπεράσπιση του Ευαγγελίου .
50001018	Και γιατί όχι τάχα ; Αφού έτσι κι αλλιώς , είτε προσποιητά είτε με ειλικρίνεια , ο Χριστός διακηρύττεται . Και γι' αυτό χαίρομαι και μάλιστα θα εξακολουθήσω να χαίρομαι .
50001019	Διότι το ξέρω πως αυτό θα καταλήξει στην απελευθέρωσή μου χάρη στις προσευχές σας και χάρη στην πρόσθετη βοήθεια του Πνεύματος του Ιησού Χριστού ,
50001020	σύμφωνα με τη ζωηρή προσδοκία και την ελπίδα μου ότι σε τίποτε δε θα ντροπιαστώ , αλλά , όπως πάντα έτσι και τώρα , θα συμπεριφερθώ χωρίς κανένα δισταγμό και ο Χριστός θα μεγαλυνθεί μέσω του σώματός μου , είτε το αφήσουν να ζήσει είτε το θανατώσουν .
50001021	Γιατί ζωή για μένα είναι ο Χριστός και ο θάνατος κέρδος .
50001022	Επειδή όμως το να ζω σωματικά στον κόσμο αυτό μου δίνει τη δυνατότητα ενός καρποφόρου έργου , γι' αυτό και δεν ξέρω τι να προτιμήσω .
50001023	Έτσι , πιέζομαι και από τα δύο : από τη μια έχω την επιθυμία να αναχωρήσω και να είμαι μαζί με τον Χριστό , γιατί πραγματικά αυτό είναι το καλύτερο απ' όλα .
50001024	Αλλά από την άλλη μεριά , το να παραμείνω στο σώμα μου είναι αναγκαιότερο για σας .
50001025	Κι επειδή είμαι πεπεισμένος γι' αυτό , ξέρω ότι θα μείνω και μάλιστα θα παραμείνω μαζί με όλους σας για τη δική σας πρόοδο και τη χαρά που πηγάζει από την πίστη ,
50001026	έτσι που , με τη χάρη του Ιησού Χριστού , το καύχημά σας για μένα να μεγαλώσει με αφορμή τη δική μου παρουσία πάλι ανάμεσά σας .
50001027	Φροντίστε μόνο να ζείτε με τρόπο αντάξιο του Ευαγγελίου , έτσι που , είτε όταν έρθω και σας δω είτε όσο είμαι απών , ν' ακούσω για σας ότι μένετε σταθερά ενωμένοι με το ίδιο πνεύμα , και ότι αγωνίζεστε όλοι μαζί με μια ψυχή για την πίστη του Ευαγγελίου
50001028	και χωρίς καθόλου να φοβάστε από εκείνους που εναντιώνονται , πράγμα που γι' αυτούς μεν είναι ένδειξη απώλειας , ενώ για σας είναι σημάδι σωτηρίας . Και αυτό προέρχεται από το Θεό .
50001029	Γιατί σε σας δόθηκε το υπέρ του Χριστού προνόμιο , όχι μόνο να πιστεύετε σ' αυτόν , αλλά και να υποφέρετε για χάρη του ,
50001030	διεξάγοντας τον ίδιο μ' εμένα αγώνα , έναν αγώνα τέτοιον που είδατε πριν και τώρα ακούτε πως διεξάγω .
50002001	Αν , λοιπόν , έχετε κάτι ενθαρρυντικό να προσφέρετε σαν πιστοί του Χριστού ή κάποια παρηγοριά αγάπης ή κάποια συμμετοχή σας στο Πνεύμα ή κάποια αισθήματα ευσπλαχνίας και συμπόνιας ,
50002002	ολοκληρώστε τη χαρά μου έχοντας το ίδιο φρόνημα με την ίδια αγάπη και παραμένοντας ενωμένοι σαν μια ψυχή μ' ένα φρόνημα .
50002003	Μην κάνετε τίποτε κινούμενοι από αντιζηλία ή ματαιοδοξία , αλλά με ταπεινοφροσύνη ο καθένας να βλέπει τον άλλο σαν ανώτερο από τον εαυτό του .
50002004	Να μη φροντίζει μόνο για τα ατομικά του συμφέροντα ο καθένας από σας , αλλά και για τα συμφέροντα των άλλων .
50002005	Να υπάρχει μεταξύ σας το ίδιο φρόνημα που υπήρχε στον Ιησού Χριστό ,
50002006	ο οποίος , παρόλο που από τη φύση του είχε τη μορφή του Θεού , εντούτοις δε θεώρησε την ισότητά του με το Θεό σαν κάτι από το οποίο θα μπορούσε να αρπαχθεί ,
50002007	αλλά κένωσε τον εαυτό του και πήρε τη μορφή δούλου , αποκτώντας την εξωτερική εμφάνιση του ανθρώπου . Και όταν πια πήρε την εξωτερική μορφή του ανθρώπου ,
50002008	ταπεινώθηκε αυτόβουλα υποτασσόμενος ως το σημείο να δεχθεί ακόμα και να πεθάνει , και μάλιστα να πεθάνει στο σταυρό !
50002009	Γι' αυτό και ο Θεός τον υπερύψωσε και του χάρισε αξίωμα ανώτερο από κάθε άλλο αξίωμα ,
50002010	έτσι ώστε στο αξίωμα του Ιησού να υποταχθούν όλες οι ουράνιες και επίγειες και καταχθόνιες δυνάμεις ,
50002011	και κάθε γλώσσα να ομολογήσει ότι Κύριος είναι ο Ιησούς Χριστός , και να δοξάζεται έτσι ο Θεός Πατέρας !
50002012	Γι' αυτό , αγαπητοί μου , όπως με υπακούσατε πάντοτε , έτσι και τώρα να καλλιεργείτε τη σωτηρία σας με φόβο και τρόμο , και μάλιστα όχι μόνο στο βαθμό που το κάνατε όταν ήμουν ανάμεσά σας , αλλά πολύ περισσότερο τώρα που δεν είμαι μαζί σας .
50002013	Γιατί ο Θεός είναι στην πραγματικότητα εκείνος που ενεργεί μέσα σας και σας δίνει τη θέληση και την κινητήρια δύναμη για την εκτέλεση του θελήματός του .
50002014	Όλα να τα κάνετε χωρίς γογγυσμούς και αμφισβητήσεις ,
50002015	για να γίνετε άμεμπτοι και ακέραιοι , παιδιά του Θεού αψεγάδιαστα μέσα σε μια γενιά ανθρώπων πονηρών και διεστραμμένων , ανάμεσα στους οποίους λάμπετε σαν φώτα στον κόσμο ,
50002016	γιατί κατέχετε το Λόγο της Ζωής . Αυτό θα αποτελεί και το δικό μου καμάρι την ημέρα της λογοδοσίας μας στο Χριστό , αφού θα δείξει πως δεν αγωνίστηκα άσκοπα ούτε άσκοπα κοπίασα .
50002017	Μα κι αν ακόμα προσφέρω τη ζωή μου σαν σπονδή πάνω στο βωμό της θυσίας και του έργου της πίστης σας , χαίρομαι γι' αυτό και μετέχω στη χαρά όλων σας .
50002018	Το ίδιο κι εσείς να χαίρεστε και να συμμετέχετε στη χαρά μου .
50002019	Ελπίζω , μάλιστα , με τη βοήθεια του Κυρίου Ιησού , πολύ σύντομα να σας στείλω τον Τιμόθεο , ώστε να νιώθω κι εγώ ψυχικά τονωμένος μαθαίνοντας τα νέα σας .
50002020	Καθόσο δεν έχω κανέναν άλλο ομόψυχο μαζί μου , που να φροντίσει με ειλικρίνεια για τα ζητήματά σας .
50002021	Γιατί στην πραγματικότητα όλοι επιζητούν αυτά που εξυπηρετούν τα δικά τους συμφέροντα και όχι όσα εξυπηρετούν την υπόθεση του Χριστού Ιησού .
50002022	Αλλά του Τιμόθεου τη δοκιμασμένη ειλικρίνεια την ξέρετε , αφού σαν παιδί με τον πατέρα δούλεψε μαζί μου στο έργο του Ευαγγελίου .
50002023	Αυτόν , λοιπόν , ελπίζω να σας στείλω χωρίς καμιά καθυστέρηση , αμέσως μόλις διαπιστώσω τι θα απογίνει με τη δική μου υπόθεση .
50002024	Έχω μάλιστα την πεποίθηση , στηριζόμενος στον Κύριο , ότι κι εγώ ο ίδιος θα έρθω πολύ γρήγορα .
50002025	Στο μεταξύ , όμως , θεώρησα αναγκαίο να σας στείλω τον Επαφρόδιτο , τον αδελφό και συνεργάτη και συστρατιώτη μου , που εσείς μου τον στείλατε να με βοηθήσει στις ανάγκες μου ,
50002026	γιατί σας αποζητούσε όλους σας και ήταν καταστεναχωρημένος που ακούσατε ότι αρρώστησε .
50002027	Και πράγματι αρρώστησε σε σημείο που κόντεψε να πεθάνει . Ο Θεός όμως τον σπλαχνίστηκε , κι όχι μόνο αυτόν αλλά κι εμένα , ώστε να μη μου προστεθεί λύπη πάνω στη λύπη .
50002028	Βιάστηκα λοιπόν να σας τον στείλω όσο γίνεται γρηγορότερα , ώστε κι εσείς να χαρείτε ξαναβλέποντάς τον και η δική μου λύπη να μετριαστεί .
50002029	Υποδεχτείτε τον , λοιπόν , όπως το θέλει ο Κύριος , με πολλή χαρά . Και τους ανθρώπους σαν κι αυτόν να τους τιμάτε ιδιαίτερα ,
50002030	αφού για το έργο του Χριστού κόντεψε να πεθάνει , ριψοκινδυνεύοντας τη ζωή του για να έρθει και να αναπληρώσει αυτός τη βοήθεια που δεν μπορούσατε εσείς οι ίδιοι να μου προσφέρετε εξαιτίας της απόστασης .
50003001	Λοιπόν , αδελφοί μου , να χαίρεστε που ανήκετε στον Κύριο . Το να σας γράφω τα ίδια πράγματα και σε μένα δεν είναι βαρετό μα και σε σας παρέχει ασφάλεια .
50003002	Να φυλάγεστε από τα σκυλιά , να φυλάγεστε από τους κακούς κήρυκες , να φυλάγεστε απ' αυτούς που θέλουν να επιβάλουν την περιτομή της σάρκας .
50003003	Γιατί οι περιτμημένοι στην πραγματικότητα είμαστε εμείς που λατρεύουμε έχοντας το Πνεύμα του Θεού και την ικανοποίησή μας τη στηρίζουμε στο γεγονός ότι ανήκουμε στον Ιησού Χριστό και όχι στα φυσικά μας προσόντα ,
50003004	παρόλο που εγώ έχω να παρουσιάσω και φυσικά προσόντα . Αν κάποιος άλλος νομίζει πως έχει φυσικά προσόντα , στα οποία στηρίζεται , εγώ έχω περισσότερα :
50003005	Περιτμήθηκα την όγδοη μέρα από τη γέννησή μου , κατάγομαι από το λαό Ισραήλ , από τη φυλή Βενιαμίν , είμαι Εβραίος γέννημα θρέμμα . Ως προς την τοποθέτησή μου έναντι του νόμου , υπήρξα Φαρισαίος .
50003006	Ως προς το θρησκευτικό μου ζήλο , ήταν τόσος που κατέτρεχα την εκκλησία ! Ως προς τη δικαιοσύνη που απαιτεί ο νόμος , υπήρξα άμεμπτος .
50003007	Όμως αυτά που ήταν για μένα κέρδη , αυτά ακριβώς τα θεώρησα ζημία σε σύγκριση με το Χριστό .
50003008	Και μάλιστα εξακολουθώ να θεωρώ πως στην πραγματικότητα όλα είναι ζημία μπροστά στην υπεροχή της γνώσης του Ιησού Χριστού του Κυρίου μου , για τον οποίο τα απαρνήθηκα όλα . Και πραγματικά τα θεωρώ ότι είναι σκουπίδια για πέταμα , προκειμένου να κερδίσω το Χριστό
50003009	και να βρεθώ ενωμένος μαζί του - κι αυτό γιατί δεν έχω τη δυνατότητα ν' αποκτήσω μόνος μου τη δικαίωση με την τήρηση του νόμου , αλλά μόνο αυτή που παρέχεται μέσω της πίστης στον Χριστό · τη δικαίωση , δηλαδή , που παρέχεται από το Θεό με βάση την πίστη -
50003010	και να γνωρίσω έτσι αυτόν και τη δύναμη της ανάστασής του , καθώς και την εμπειρία της συμμετοχής στα παθήματά του συνακολουθώντας τον στο θάνατο .
50003011	Αφού αυτός είναι ο τρόπος με τον οποίο θα καταλήξω στην ανάσταση από τους νεκρούς .
50003012	Όχι , βέβαια , πως πήρα κιόλας το βραβείο ή πως έχω φτάσει κιόλας στο τέρμα . Αγωνίζομαι όμως για να κατακτήσω αυτό για το οποίο κατακτήθηκα από το Χριστό Ιησού .
50003013	Αδελφοί , εγώ δε σκέφτομαι καθόλου για τον εαυτό μου , ότι το έχω κιόλας αποχτήσει . Ένα πράγμα , όμως , κάνω : ξεχνώντας το δρόμο που διένυσα και προχωρώντας σ' αυτόν που εκτείνεται μπροστά μου ,
50003014	τρέχω με στόχο να καταχτήσω το βραβείο της ουράνιας πρόσκλησης του Θεού μέσω του Χριστού Ιησού .
50003015	Όσοι , λοιπόν , είμαστε ώριμοι , αυτό να σκεφτόμαστε . Μα κι αν σκέφτεστε κάπως διαφορετικά , ο Θεός θα σας το αποκαλύψει κι αυτό .
50003016	Ωστόσο , στο σημείο που ήδη φτάσαμε , τον ίδιο κανόνα να ακολουθούμε . Να έχουμε το ίδιο φρόνημα .
50003017	Συμμιμητές μου να είστε αδελφοί , κι έχοντας εμάς σαν πρότυπο να εξετάζετε προσεχτικά εκείνους που συμπεριφέρονται με τον τρόπο που σας έγραψα πιο πάνω .
50003018	Γιατί πράγματι πολλοί συμπεριφέρονται έτσι , για τους οποίους πολλές φορές σας μιλούσα , και τώρα κλαίγοντας σας επαναλαμβάνω . Για τους εχθρούς , δηλαδή , του σταυρού του Χριστού ,
50003019	που το τέλος τους είναι ο χαμός . Αυτών ο θεός είναι η κοιλιά τους και τα αίσχη τους είναι το καύχημά τους ! Είναι αυτοί που η προσοχή τους είναι στραμμένη στα γήινα πράγματα .
50003020	Μα η δική μας πραγματική πατρίδα είναι στους ουρανούς , απ' όπου προσμένουμε με πόθο το Σωτήρα , τον Κύριό μας Ιησού Χριστό ,
50003021	ο οποίος θα μεταμορφώσει το ταπεινό μας σώμα , έτσι ώστε να γίνει ομοιόμορφο με το δικό του δοξασμένο σώμα , ασκώντας τη δύναμη που έχει να υποτάξει στον εαυτό του τα πάντα .
50004001	Γι' αυτό , λοιπόν , αδελφοί μου αγαπητοί και περιπόθητοι , σεις που είστε η χαρά και το στεφάνι μου , έτσι σταθεροί να παραμένετε στον Κύριο , αγαπητοί μου .
50004002	Παρακαλώ την Ευωδία , παρακαλώ και τη Συντύχη να ομοφρονούν στα θέματα της πίστης στον Κύριο .
50004003	Ιδιαίτερα παρακαλώ κι εσένα , αληθινέ σύντροφε , να τις συμπαραστέκεσαι αυτές που αγωνίστηκαν μαζί μου στο έργο του Ευαγγελίου , μαζί και με τον Κλήμη και τους υπόλοιπους συνεργάτες μου , που τα ονόματά τους είναι γραμμένα στο Βιβλίο της Ζωής .
50004004	Να χαίρεστε πάντοτε που ανήκετε στον Κύριο . Θα το επαναλάβω και πάλι : Να χαίρεστε .
50004005	Η καλοσύνη σας ας γίνει γνωστή σε όλους τους ανθρώπους . Ο Κύριος είναι κοντά !
50004006	Για τίποτε μην ανησυχείτε , αλλά σε κάθε περίπτωση να παρουσιάζετε με την προσευχή και τη δέηση και με πνεύμα ευγνωμοσύνης τα αιτήματά σας στο Θεό .
50004007	Κι έτσι , η ειρήνη του Θεού , που ξεπερνάει κάθε ανθρώπινη διάνοια , θα διαφυλάξει τις καρδιές σας και τις σκέψεις σας προσκολλημένες στον Χριστό Ιησού .
50004008	Τέλος , αδελφοί , όσα είναι αληθινά , όσα είναι σεμνά , όσα είναι δίκαια , όσα είναι αγνά , όσα είναι ευχάριστα , όσα κάνουν καλή εντύπωση , οποιαδήποτε αρετή διακρίνετε και ό,τι αξιέπαινο υπάρχει , αυτά να συλλογίζεστε .
50004009	Να κάνετε αυτά που μάθατε και παραλάβατε και ακούσατε και είδατε σε μένα , και ο Θεός που χορηγεί την ειρήνη , θα είναι μαζί σας .
50004010	Οπωσδήποτε μου έδωσε μεγάλη χαρά ο Κύριος , που το ενδιαφέρον σας για μένα ξανάνθισε και πάλι για μια φορά ακόμη . Βέβαια , το ενδιαφέρον σας αυτό υπήρχε πάντα , αλλά δεν είχατε την ευκαιρία να το εκδηλώσετε έμπρακτα .
50004011	Δεν το λέω αυτό επειδή στερούμαι , γιατί εγώ έμαθα να αρκούμαι σ' αυτά που έχω .
50004012	Ξέρω να ζω και φτωχικά , ξέρω να ζω και με αφθονία . Έχω μάθει το μυστικό για κάθε ώρα και για κάθε κατάσταση : και χορτάτος να ζω και πεινασμένος . Και παραπανίσια να έχω και να στερούμαι .
50004013	Σε όλες τις περιστάσεις βγαίνω νικητής χάρη στον Χριστό που με ενδυναμώνει .
50004014	Ωστόσο καλά κάνατε που με συμπαρασταθήκατε στη θλίψη μου .
50004015	Και το ξέρετε , βέβαια , κι εσείς Φιλιππήσιοι , ότι στην αρχή της διάδοσης του Ευαγγελίου , όταν αναχώρησα από τη Μακεδονία , καμιά εκκλησία δεν άρχισε μαζί μου δοσοληψίες παρά μονάχα εσείς .
50004016	Αφού ακόμα και στη Θεσσαλονίκη , και μια και δυο φορές στείλατε βοήθημα για τις ανάγκες μου .
50004017	Όχι πως επιδιώκω τα δώρα σας , αλλά επιδιώκω να αυξάνεται η καρποφορία σας για δικό σας λογαριασμό .
50004018	Πάντως τώρα πια τα έχω λάβει όλα και μου περισσεύουν κιόλας ! Ένιωσα πλήρη ικανοποίηση , όταν παρέλαβα από τον Επαφρόδιτο αυτά που μου στείλατε , σαν ευωδιαστή οσμή , θυσία αποδεχτή , ευχάριστη στο Θεό .
50004019	Έτσι , ο Θεός μου θα καλύψει και κάθε δική σας ανάγκη με τρόπο ένδοξο , σύμφωνα με το μέτρο του δικού του πλούτου μέσω του Ιησού Χριστού .
50004020	Στο Θεό , λοιπόν , και Πατέρα μας ας αποδοθεί η δόξα στους αιώνες των αιώνων . Αμήν .
50004021	Δώστε τους χαιρετισμούς μου στον κάθε πιστό που ανήκει στον Ιησού Χριστό . Σας χαιρετούν οι αδελφοί που είναι μαζί μου .
50004022	Σας χαιρετούν όλοι οι πιστοί , και ιδιαίτερα αυτοί που βρίσκονται στο παλάτι του Καίσαρα .
50004023	Η χάρη του Κυρίου Ιησού Χριστού ας είναι με όλους σας . Αμήν .
51001001	Εγώ ο Παύλος , απόστολος του Ιησού Χριστού με το θέλημα του Θεού , και ο αδελφός Τιμόθεος , γράφουμε
51001002	προς τους αγίους και πιστούς στο Χριστό αδελφούς , που βρίσκονται στην πόλη των Κολοσσών . Ευχόμαστε η χάρη και η ειρήνη που πηγάζουν από το Θεό , τον Πατέρα μας , και τον Κύριο Ιησού Χριστό να είναι μαζί σας .
51001003	Ευχαριστούμε πάντοτε στις προσευχές μας το Θεό και Πατέρα του Κυρίου μας Ιησού Χριστού για σας ,
51001004	γιατί ακούσαμε για την πίστη σας στον Ιησού Χριστό και για την αγάπη σας προς όλους τους αδελφούς ,
51001005	που πηγάζουν από την ελπίδα στη ζωή η οποία είναι αποθησαυρισμένη για σας στους ουρανούς . Για τούτη την ελπίδα ακούσατε προηγουμένως από το κήρυγμα της αλήθειας του Ευαγγελίου
51001006	που κηρύχτηκε σε σας , καθώς και σε όλο τον κόσμο , όπου καρποφορεί και αυξάνεται ακριβώς όπως γίνεται και μεταξύ σας από την ημέρα που το ακούσατε και γνωρίσατε αληθινά τη χάρη του Θεού ·
51001007	έτσι όπως και μάθατε από τον Επαφρά , τον αγαπητό σύνδουλό μας , που είναι πιστός υπηρέτης του Χριστού για τη δική σας οικοδομή .
51001008	Άλλωστε , αυτός είναι που μας μίλησε για την αγάπη σας , η οποία εμπνέεται από το Πνεύμα .
51001009	Γι' αυτό κι εμείς , από την ημέρα που το ακούσαμε αυτό , δεν παύουμε να προσευχόμαστε για σας και να ζητούμε να αποκτήσετε την πλήρη γνώση του θελήματος του Θεού μαζί με όλη την πνευματική σοφία και σύνεση , ώστε
51001010	να ζείτε επάξια του Κυρίου με τρόπο αρεστό σ' αυτόν σε όλα . Να είστε καρπεροί σε κάθε είδους καλό έργο και ν' αποκτάτε όλο και πιο ακριβή γνώση του Θεού ,
51001011	αντλώντας όλη τη δύναμη που χρειάζεστε σύμφωνα με την ένδοξη κυριαρχία του , για να ασκείτε υπομονή και μακροθυμία σε κάθε περίπτωση ,
51001012	ευχαριστώντας με χαρά τον Πατέρα , που μας αξίωσε να έχουμε μερίδιο στην κληρονομιά των αγίων που ζουν στο φως .
51001013	Αυτός είναι που μας λύτρωσε από την εξουσία του σκοταδιού και μας μετέφερε στη βασιλεία του αγαπημένου του Γιου ,
51001014	μέσω του οποίου έχουμε την απολύτρωση , τη συγχώρηση των αμαρτιών .
51001015	Αυτός είναι η εικόνα του αόρατου Θεού , ο νόμιμος κληρονόμος όλης της δημιουργίας ,
51001016	διότι μέσω αυτού δημιουργήθηκαν τα πάντα , όσα είναι στους ουρανούς και όσα είναι στη γη , τα ορατά και τα αόρατα , είτε θρόνοι είναι είτε κυριότητες είτε αρχές είτε εξουσίες . Τα πάντα μέσω αυτού και γι' αυτόν έχουν δημιουργηθεί .
51001017	Και είναι αυτός που υπήρχε πριν απ' όλα και τα πάντα έχουν συγκροτηθεί χάρη σ' αυτόν .
51001018	Κι είναι αυτός η Κεφαλή του σώματος , δηλαδή της εκκλησίας . Αυτός είναι η αρχή , ο πρώτος που εγκαινίασε την ανάσταση από τους νεκρούς , για να γίνει ο ίδιος σε όλα ο πρώτος .
51001019	Γιατί μέσα σ' αυτόν ευδόκησε να κατοικήσει ολόκληρο το πλήρωμα του Θεού
51001020	και μέσω αυτού να συμφιλιώσει τα πάντα μαζί του , αφού έφερε την ειρήνη χάρη στο αίμα του που έχυσε πάνω στο σταυρό . Μέσω αυτού κήρυξε τη συμφιλίωση μεταξύ του ιδίου και όλων των άλλων πραγμάτων είτε στη γη βρίσκονται αυτά είτε στον ουρανό .
51001021	Κι εσάς , που κάποτε ήσασταν αποξενωμένοι απ' αυτόν και είχατε φρόνημα εχθρικό απέναντί του - γι' αυτό άλλωστε και κάνατε έργα πονηρά -
51001022	τώρα πια σας συμφιλίωσε μαζί του μέσω του θανάτου του , χάρη στο ανθρώπινο σώμα που έλαβε , για να σας έχει αντίκρυ του άγιους και αψεγάδιαστους και αδιάβλητους .
51001023	Αν βέβαια εξακολουθήσετε να μένετε θεμελιωμένοι και σταθεροί στην πίστη και δε μετακινείστε από την ελπίδα του Ευαγγελίου που ακούσατε , και το οποίο κηρύχτηκε για ολόκληρη την ανθρωπότητα που βρίσκεται κάτω από τον ουράνιο θόλο , του οποίου και έγινα υπηρέτης εγώ , ο Παύλος .
51001024	Τώρα χαίρομαι για τα παθήματά μου για χάρη σας και ανταναπληρώνω έτσι με το σώμα μου τα παθήματα που θα υπέφερε ο Χριστός , αν ζούσε στη γη , για χάρη του σώματός του , που είναι η εκκλησία ,
51001025	της οποίας εγώ έγινα υπηρέτης , σύμφωνα με την αποστολή που μου ανέθεσε ο Θεός για σας . Να ολοκληρώσω δηλαδή την αποκάλυψη του Λόγου του Θεού .
51001026	Κι εννοώ το μυστήριο που έμενε καλυμμένο σε όλες τις εποχές και απ' όλες τις γενιές . Τώρα όμως φανερώθηκε στους πιστούς του ,
51001027	στους οποίους θέλησε ο Θεός να κάνει γνωστό πόσο μεγάλος είναι ο πλούτος της δόξας που κρύβει το μυστήριο τούτο για τους εθνικούς . Και αυτός είναι ο Χριστός μέσα σας , που αποτελεί την ένδοξη ελπίδα σας .
51001028	Αυτόν κηρύττουμε εμείς προτρέποντας κάθε άνθρωπο και διδάσκοντας κάθε άνθρωπο με όλη την απαιτούμενη σοφία , με σκοπό να βοηθήσουμε τον κάθε άνθρωπο να γίνει τέλειος με τη χάρη του Ιησού Χριστού .
51001029	Για την πραγματοποίηση αυτού του σκοπού κοπιάζω αγωνιζόμενος με την κινητήρια ενέργεια του Ιησού , που λειτουργεί μέσα μου με δύναμη .
51002001	Γι' αυτό θέλω να ξέρετε πόσο μεγάλο αγώνα διεξάγω για σας και γι' αυτούς που βρίσκονται στη Λαοδίκεια και για όλους που δε με έχουν γνωρίσει προσωπικά .
51002002	Για να τονωθούν οι καρδιές τους , αφού εναρμονιστούν μεταξύ τους χάρη στην αγάπη , με αποτέλεσμα ν' αποκτήσουν όλο τον πλούτο της βεβαιότητας που δίνει η σύνεση , ώστε να φτάσουν στην πλήρη γνώση του μυστηρίου του Θεού και Πατέρα , και του Χριστού ,
51002003	στον οποίο βρίσκονται κρυμμένοι όλοι οι θησαυροί της σοφίας και της γνώσης .
51002004	Κι αυτό σας το λέω για να μη σας εξαπατά κανείς με ευλογοφανή επιχειρήματα .
51002005	Γιατί , όσο κι αν σωματικά είμαι απών από ανάμεσά σας , με το πνεύμα μου όμως είμαι μαζί σας και χαίρομαι για σας και παρακολουθώ την τάξη και τη σταθερότητα της πίστης σας στο Χριστό .
51002006	Όπως λοιπόν δεχτήκατε τον Ιησού Χριστό , τον Κύριο , έτσι και να βαδίζετε ενωμένοι μαζί του .
51002007	Να παραμένετε ριζωμένοι σ' αυτόν και να χτίζετε τη ζωή σας πάνω του και να βεβαιώνεστε ολοένα για την πίστη σας και να αυξάνεστε σ' αυτήν , όπως διδαχτήκατε , εκφράζοντας την ευχαριστία σας στο Θεό .
51002008	Προσέχετε μην υπάρχει κανείς που σας λαφυραγωγεί με φιλοσοφικά επινοήματα και με χωρίς περιεχόμενο απατηλές διδαχές , που σαν βάση έχουν την παράδοση των ανθρώπων και τα στοιχεία του κόσμου , και όχι τον αποκαλυμμένο Χριστό .
51002009	Γιατί , σ' αυτόν κατοικεί ολόκληρο το πλήρωμα της θεότητας σε σωματική μορφή ,
51002010	και είστε απόλυτα πλήρεις κοντά σ' αυτόν που είναι η Κεφαλή κάθε αρχής και εξουσίας .
51002011	Άλλωστε , πιστεύοντας σ' αυτόν , υποβληθήκατε σε περιτομή με την οποία αποβλήθηκαν από το σώμα σας οι αμαρτίες της σάρκας , και η οποία δε γίνεται με φυσική επέμβαση . Είναι μια περιτομή που πραγματοποιήθηκε με την ενέργεια του Χριστού ,
51002012	καθώς συνταφήκατε κι εσείς μαζί του μέσω του βαφτίσματος και αναστηθήκατε επίσης μαζί του χάρη στην πίστη , με την ενέργεια του Θεού ο οποίος τον ανέστησε από τους νεκρούς .
51002013	Εσάς , λοιπόν , που ήσασταν νεκροί μέσα στα παραπτώματα και στη φυσική παραμονή σας στην ειδωλολατρία , σας ζωοποίησε μαζί του , αφού συγχώρησε όλα τα παραπτώματά μας
51002014	και κατάργησε το γραμμένο σε βάρος μας χρεόγραφο που στηριζόταν στις διατάξεις του νόμου , το οποίο ήταν καταδικαστικό για μας . Αυτό λοιπόν το χρεόγραφο το έβγαλε από τη μέση καρφώνοντάς το στο σταυρό .
51002015	Απογύμνωσε έτσι από τη δύναμή τους τις αρχές και τις εξουσίες , και το έδειξε αυτό φανερά , νικώντας τους θριαμβευτικά πάνω στο σταυρό .
51002016	Κανένας , λοιπόν , δεν έχει το δικαίωμα να σας κρίνει για φαγητό ή πιοτό ή για την τήρηση κάποιας γιορτής ή πρωτομηνίας ή Σαββάτων .
51002017	Αυτά είναι η σκιά εκείνων που έμελλαν να συμβούν , μα το σώμα που έριχνε τη σκιά αυτή , είναι του Χριστού .
51002018	Κανένας δεν έχει το δικαίωμα να σας αποστερεί το βραβείο , θέλοντας να παρουσιαστεί με ένα πρόσχημα ταπεινοφροσύνης και με μια θρησκεία αγγέλων , καταπιανόμενος έτσι με θέματα που δεν κατέχει ! Και φουσκώνει από περηφάνια χωρίς λόγο , γιατί παρασύρεται από την υποδουλωμένη στην αμαρτωλή φύση διάνοιά του ,
51002019	και γιατί παραμένει ασύνδετος με την Κεφαλή , χάρη στην οποία όλο το σώμα συναρμολογείται και τροφοδοτείται μέσω των αρθρώσεων και μυώνων , με αποτέλεσμα να αυξάνει έτσι όπως θέλει ο Θεός .
51002020	Αφού , λοιπόν , πεθάνατε μαζί με το Χριστό απέναντι στα στοιχεία του κόσμου , γιατί ρυθμίζετε τη ζωή σας σαν να ανήκετε στον κόσμο με βάση δογματικούς κανονισμούς όπως :
51002021	« Μην αγγίξεις » , « Μη γευτείς » , « Μη θίξεις » ,
51002022	τα οποία είναι προορισμένα να αχρηστευθούν όλα μετά τη χρήση τους , όπως γίνεται με τις ανθρώπινες διατάξεις και διδασκαλίες ;
51002023	Κι άλλωστε , όλα αυτά έχουν απλώς μια φαινομενική δόση σοφίας σαν ανθρώπινος τρόπος άσκησης της θρησκείας και εκδήλωσης ταπεινοφροσύνης και απάρνησης του σώματος , χωρίς καμιά ουσιαστική αξία για την καλυτέρευση της πεσμένης φύσης του ανθρώπου .
51003001	Αν λοιπόν αναστηθήκατε μαζί με το Χριστό , να ζητάτε τα επουράνια πράγματα , όπου είναι ο Χριστός και κάθεται στα δεξιά του Θεού .
51003002	Τα ουράνια πράγματα να σκέφτεστε , όχι τα γήινα .
51003003	Άλλωστε , μαζί με το Χριστό πεθάνατε κι εσείς και η ζωή σας έχει διαφυλαχθεί για το Θεό .
51003004	Όταν φανερωθεί ο Χριστός , ο οποίος είναι η ζωή μας , τότε θα φανερωθείτε κι εσείς μαζί του με δόξα .
51003005	Νεκρώστε , λοιπόν , τα χαρακτηριστικά γνωρίσματα της γήινης φύσης σας : την πορνεία , την ηθική ακαθαρσία , το πάθος , την κακή επιθυμία και την πλεονεξία , η οποία είναι ειδωλολατρία .
51003006	Γι' αυτά τα πράγματα επέρχεται η οργή του Θεού πάνω στους απειθείς ανθρώπους .
51003007	Αυτά αποτέλεσαν και το δικό σας τρόπο ζωής κάποτε , όταν ζούσατε κυριευμένοι απ' αυτά .
51003008	Τώρα όμως αποβάλετε κι εσείς από πάνω σας όλα αυτά : την οργή , το θυμό , την κακία , τη βλαστήμια , καθώς και την αισχρολογία από το στόμα σας .
51003009	Μην ψεύδεστε ο ένας στον άλλο , αφού βγάλατε από πάνω σας τον παλιό εαυτό σας μαζί με τις πράξεις του
51003010	και ντυθήκατε το νέο , που , παράλληλα με την ακριβή γνώση , αποκτά όλο και περισσότερο τη μορφή εκείνου που τον έπλασε .
51003011	Εδώ δεν υπάρχει πια Έλληνας και Ιουδαίος , περιτμημένος και απερίτμητος , βάρβαρος , Σκύθης , δούλος ή ελεύθερος , αλλά τα πάντα και μέσα σε όλους τα αναπληρώνει ο Χριστός .
51003012	Ντυθείτε , λοιπόν , σαν εκλεκτοί του Θεού άγιοι και αγαπημένοι του , με αισθήματα ευσπλαχνίας , με καλοσύνη , με ταπεινοφροσύνη , με πραότητα , με μακροθυμία .
51003013	Να είστε ανεκτικοί ο ένας έναντι του άλλου και να συγχωρείστε μεταξύ σας αν ένας έχει παράπονο από κάποιον . Ακριβώς όπως σας συγχώρησε ο Χριστός , έτσι να συγχωρείτε κι εσείς .
51003014	Και σαν κορωνίδα όλων αυτών να έχετε την αγάπη , που είναι η συνδετική ουσία της τελειότητας .
51003015	Και εύχομαι η ειρήνη του Θεού , στην οποία έχετε κληθεί σαν ένα σώμα , να κυριαρχεί στις καρδιές σας . Να είστε επίσης ευγνώμονες .
51003016	Η διδαχή του Χριστού ας διαμένει πλούσια μέσα σας με όλη τη σοφία της , έτσι που να διδάσκετε και να προτρέπετε μεταξύ σας ο ένας τον άλλο με ψαλμούς και ύμνους και πνευματικά τραγούδια , ψάλλοντας με χάρη μέσα από την καρδιά σας στον Κύριο .
51003017	Και καθετί που λέτε ή κάνετε , φροντίστε όλα να γίνονται στ' όνομα του Κυρίου Ιησού , και να ευχαριστείτε έτσι το Θεό και Πατέρα μέσω αυτού .
51003018	Οι γυναίκες να υποτάσσεστε στους άντρες σας , όπως ταιριάζει σε ανθρώπους που είναι του Κυρίου .
51003019	Οι άντρες να αγαπάτε τις γυναίκες σας και μη συμπεριφέρεστε σκληρά σ' αυτές .
51003020	Τα παιδιά να υπακούτε στους γονείς σας σε όλα , γιατί αυτό ευχαριστεί τον Κύριο .
51003021	Οι πατέρες μην ερεθίζετε τα παιδιά σας για να μη χάσουν το ηθικό τους .
51003022	Οι δούλοι να υπακούτε σε όλα στους επίγειους κυρίους σας , όχι για τα μάτια , σαν αυτούς που θέλουν να αρέσουν στους ανθρώπους , αλλά με απλότητα καρδιάς , έχοντας το φόβο του Θεού .
51003023	Και καθετί που κάνετε , να το κάνετε με όλη την καρδιά σας , με τη συναίσθηση πως το κάνετε για να δοθεί καλή μαρτυρία για τον Κύριο και όχι για χάρη των ανθρώπων ,
51003024	έχοντας υπόψη σας πως από τον Κύριο θα πάρετε σαν ανταπόδοση την κληρονομιά . Γιατί στην πραγματικότητα δουλεύετε για τον Κύριο , τον Χριστό .
51003025	Όποιος όμως αδικεί θα υποστεί τις συνέπειες της αδικίας του , γιατί ο Θεός δεν κάνει προσωποληψίες .
51004001	Οι κύριοι να αποδίδετε στους δούλους σας ό,τι είναι δίκαιο και την ανάλογη αμοιβή τους , έχοντας υπόψη σας πως έχετε κι εσείς Κύριο στους ουρανούς .
51004002	Να επιμένετε καρτερικά στην προσευχή αγρυπνώντας σ' αυτήν με πνεύμα ευχαριστίας .
51004003	Παράλληλα να προσεύχεστε και για μας , να μας ανοίξει ο Θεός πόρτα για κήρυγμα , για να εξηγήσουμε το μυστήριο του Χριστού - για το οποίο και βρίσκομαι στη φυλακή -
51004004	ώστε να το φανερώσω με τον τρόπο που πρέπει να το κάνω .
51004005	Να συμπεριφέρεστε με σοφία προς εκείνους που δεν είναι πιστοί και να χρησιμοποιείτε κάθε ευκαιρία για καλή μαρτυρία .
51004006	Τα λόγια σας να είναι πάντοτε ευχάριστα , καρυκευμένα με αλάτι , και να ξέρετε πώς πρέπει να αποκρίνεστε στον καθένα ξεχωριστά .
51004007	Τα δικά μου νέα θα σας τα πει ο Τυχικός , ο αγαπητός αυτός αδελφός και πιστός υπηρέτης και σύνδουλός μου στο έργο του Κυρίου .
51004008	Τον οποίο αποφάσισα να σας τον στείλω με τούτο το σκοπό : να πληροφορηθεί την κατάστασή σας και να τονώσει τις καρδιές σας .
51004009	Μαζί του στέλνω και τον Ονήσιμο , τον επίσης πιστό και αγαπητό αδελφό , που είναι συντοπίτης σας . Αυτοί θα σας πληροφορήσουν για όλα τα νέα μας απ' εδώ .
51004010	Σας χαιρετά ο Αρίσταρχος , που βρίσκεται μαζί μου στη φυλακή . Επίσης σας χαιρετούν ο Μάρκος , ο ανεψιός του Βαρνάβα , για τον οποίο πήρατε οδηγίες να τον δεχτείτε , αν σας επισκεφτεί ,
51004011	και ο Ιησούς , που είναι γνωστός και με το όνομα Ιούστος . Από τους χριστιανούς Ιουδαϊκής καταγωγής αυτοί οι τρεις είναι οι μόνοι συνεργάτες μου στο έργο της διάδοσης της βασιλείας του Θεού , οι οποίοι και υπήρξαν παρηγοριά για μένα .
51004012	Σας χαιρετά ο Επαφράς ο συμπατριώτης σας , ο οποίος είναι ένας δούλος του Χριστού που επιδίδεται συνεχώς σε αγώνα προσευχής για σας , ώστε να παραμένετε τέλειοι και ολοκληρωμένοι σε όλους τους τομείς του θελήματος του Θεού .
51004013	Κι οπωσδήποτε σας βεβαιώνω γι' αυτόν , πως διατηρεί μεγάλο ενδιαφέρον για σας και για τους πιστούς που υπάρχουν στη Λαοδίκεια και στην Ιεράπολη .
51004014	Σας χαιρετά ο Λουκάς , ο αγαπητός γιατρός , και ο Δημάς .
51004015	Δώστε χαιρετισμούς στους αδελφούς που είναι στη Λαοδίκεια , κι επίσης στο Νυμφά και στην εκκλησία που συναθροίζεται στο σπίτι του .
51004016	Τέλος , αφού διαβαστεί η επιστολή αυτή ανάμεσά σας , φροντίστε να διαβαστεί και στην εκκλησία των Λαοδικαίων . Επίσης φροντίσετε να παραλάβετε κι εκείνην που θα σας φέρουν από τη Λαοδίκεια για να τη διαβάσετε κι εσείς .
51004017	Και στον Άρχιππο μεταβιβάστε τούτη την παραγγελία μου : « Πρόσεχε την υπηρεσία που παρέλαβες από τον Κύριο , ώστε να την εκπληρώνεις » .
51004018	Ο δικός μου χαιρετισμός γράφεται ιδιοχείρως από μένα τον Παύλο . Να θυμάστε στις προσευχές σας τα δεσμά μου . Η χάρη του Θεού να είναι μαζί σας . Αμήν .
52001001	Εγώ ο Παύλος , μαζί με το Σιλουανό και τον Τιμόθεο γράφουμε προς την εκκλησία των Θεσσαλονικέων στ' όνομα του Θεού Πατέρα και του Κυρίου Ιησού Χριστού . Ευχόμαστε να έχετε χάρη και ειρήνη από το Θεό τον Πατέρα μας και από τον Κύριο Ιησού Χριστό .
52001002	Ευχαριστούμε το Θεό πάντοτε για όλους εσάς κάθε φορά που σας αναφέρουμε στις προσευχές μας ,
52001003	καθώς θυμόμαστε συνεχώς μπροστά στο Θεό και Πατέρα μας το έργο που πραγματοποιείτε χάρη στην πίστη σας και τον κόπο στον οποίο υποβάλλεστε κινούμενοι από την αγάπη σας , και την υπομονή που ασκείτε έχοντας στηρίξει την ελπίδα σας στον Κύριό μας Ιησού Χριστό .
52001004	Γιατί ξέρουμε αδελφοί μας πως η εκλογή σας έγινε από το Θεό , που σας αγαπά ,
52001005	αφού το Ευαγγέλιο που σας κηρύξαμε δεν παρουσιάστηκε με λόγια μονάχα , αλλά συνοδεύτηκε και με δύναμη και με Πνεύμα Άγιο και με πολλές αποδείξεις , καθώς γνωρίζετε ποιοι υπήρξαμε ανάμεσά σας για χάρη σας .
52001006	Κι εσείς όμως γίνατε δικοί μας και του Κυρίου μιμητές , καθώς μέσα σε πολλές θλίψεις δεχτήκατε το κήρυγμα με μια χαρά που τη δίνει το Άγιο Πνεύμα ,
52001007	έτσι που εσείς γίνατε το υπόδειγμα σε όλους τους πιστούς , τόσο στη Μακεδονία όσο και στην Αχαΐα .
52001008	Γιατί πραγματικά από σας έχει αντηχήσει ο Λόγος του Κυρίου , όχι μόνο στη Μακεδονία και στην Αχαΐα , αλλά και σε κάθε τόπο έχει διαδοθεί η πίστη σας στο Θεό , ώστε να μη χρειάζεται να πούμε τίποτε εμείς ,
52001009	αφού οι ίδιοι διηγούνται με τι προθυμία μας υποδεχτήκατε και πώς από τα είδωλα επιστρέψατε στο Θεό για να υπηρετείτε πια το ζωντανό και αληθινό Θεό ,
52001010	και να προσμένετε να έρθει από τον ουρανό ο Γιος του , τον οποίο ανέστησε από τους νεκρούς . Δηλαδή , τον Ιησού Χριστό , που μας λυτρώνει από τη μελλούμενη τιμωρία .
52002001	Άλλωστε το ξέρετε κι εσείς οι ίδιοι , αδελφοί , ότι ο ερχομός μας σε σας δεν πήγε χαμένος .
52002002	Απεναντίας , αφού κακοποιηθήκαμε πρώτα και βριστήκαμε , όπως ξέρετε , στους Φιλίππους , πήραμε το θάρρος με τη βοήθεια του Θεού μας να κηρύξουμε σε σας το Ευαγγέλιο του Θεού με μεγάλο αγώνα .
52002003	Γιατί η ελπιδοφόρα πρόσκλησή μας δεν προέρχεται από πλάνη ούτε από ανήθικα κίνητρα ούτε και γίνεται με δόλιες προθέσεις ,
52002004	αλλά γίνεται σύμφωνα με τις προϋποθέσεις με τις οποίες επιλεχτήκαμε από το Θεό για να μας εμπιστευθεί το Ευαγγέλιο . Ακριβώς με βάση αυτές το κηρύττουμε , όχι για να αρέσουμε στους ανθρώπους , αλλά στο Θεό που διακρίνει τις προθέσεις των καρδιών μας .
52002005	Όπως ξέρετε , άλλωστε , ούτε λόγια κολακευτικά μεταχειριστήκαμε ποτέ ούτε κινηθήκαμε από πλεονεξία χρησιμοποιώντας το Ευαγγέλιο σαν πρόσχημα - μάρτυράς μας ο Θεός -
52002006	ούτε και πήγαμε ζητώντας δόξα από ανθρώπους είτε από σας είτε από άλλους , παρόλο που μπορούσαμε να το κάνουμε με τη βαρύτητα της ιδιότητάς μας ως απόστολοι του Χριστού .
52002007	Απεναντίας υπήρξαμε στοργικοί ανάμεσά σας , όπως η μάνα που περιποιείται τα παιδιά της .
52002008	Και ήταν τόση η λαχτάρα μας για σας , ώστε είμασταν πρόθυμοι να σας δώσουμε όχι μόνο το Ευαγγέλιο του Θεού μα ακόμα και τη ζωή μας , γιατί έχετε γίνει αγαπητοί σε μας .
52002009	Θα θυμάστε εξάλλου , αδελφοί , τον κόπο και το μόχθο μας , αφού για να μην επιβαρύνουμε κανέναν από σας , σας κηρύξαμε το Ευαγγέλιο του Θεού εργαζόμενοι νύχτα και μέρα .
52002010	Εσείς είστε μάρτυρες , όπως και ο Θεός , πόσο αγνά και δίκαια και άψογα συμπεριφερθήκαμε σε σας τους πιστούς .
52002011	Αφού , όπως ξέρετε , στον καθένα σας ξεχωριστά συμπεριφερθήκαμε όπως ένας πατέρας στα παιδιά του , προτρέποντας και ενθαρρύνοντάς σας
52002012	και τονίζοντας την ευθύνη σας να ζείτε με τρόπο αντάξιο του Θεού , ο οποίος σας προσκαλεί στη βασιλεία και στη δόξα του .
52002013	Γι' αυτό κι εμείς ευχαριστούμε το Θεό αδιάκοπα , γιατί , όταν παραλάβατε το Λόγο του Θεού , που ακούσατε από μας , τον δεχτήκατε όχι σαν λόγο ανθρώπινο , αλλά - όπως και είναι στην πραγματικότητα - σαν Λόγο Θεού , ο οποίος φέρνει αποτελέσματα ανάμεσα σε σας που πιστεύετε .
52002014	Και πράγματι , αδελφοί , εσείς έχετε αντιγράψει τις εκκλησίες του Θεού που βρίσκονται στην Ιουδαία , χάρη στην πίστη τους στον Ιησού Χριστό . Γιατί τα ίδια πάθατε κι εσείς από τους δικούς σας ομοεθνείς όπως έπαθαν κι εκείνοι από τους Ιουδαίους .
52002015	Απ' αυτούς , δηλαδή , που σκότωσαν και τον Κύριο Ιησού και τους ίδιους τους προφήτες τους κι εμάς μας καταδίωξαν , και οι οποίοι και στο Θεό δεν αρέσουν και σε όλους τους ανθρώπους αντιτίθενται .
52002016	Και είναι αυτοί που προσπαθούν να μας εμποδίσουν να κηρύξουμε στους εθνικούς για να σωθούν , με αποτέλεσμα να γεμίζει γι' αυτούς αδιάκοπα το ποτήρι των αμαρτιών τους . Τελικά όμως κατέφτασε πάνω τους η οργή του Θεού !
52002017	Όσο για μας , αδελφοί , που αποχωριστήκαμε από σας προσωρινά , ως προς την προσωπική παρουσία όχι ως προς την καρδιά , καταβάλαμε με πολλή λαχτάρα κάθε δυνατή προσπάθεια να σας δούμε προσωπικά .
52002018	Γι' αυτό , θελήσαμε να έρθουμε σε σας , και μάλιστα εγώ ο Παύλος και μια και δυο φορές , αλλά μας εμπόδισε ο Σατανάς .
52002019	Κι άλλωστε , τι άλλο αποτελεί τη δική μας ελπίδα ή χαρά ή στεφάνι καύχησης μπροστά στον Κύριό μας Ιησού Χριστό όταν ξανάρθει , αν όχι κι εσείς μαζί με όλους τους πιστούς ;
52002020	Γιατί εσείς είστε πραγματικά η δόξα και η χαρά μας .
52003001	Μη αντέχοντας λοιπόν περισσότερο , προτιμήσαμε να μείνουμε μόνοι μας στην Αθήνα
52003002	και να σας στείλουμε τον Τιμόθεο , τον αδελφό μας , που είναι συνεργάτης δικός μας στο έργο του Ευαγγελίου του Χριστού , για να σας στηρίξει και να σας συμβουλέψει σχετικά με την πίστη σας ,
52003003	ώστε κανένας να μην ταραχθεί μέσα στις θλίψεις αυτές . Εξάλλου εσείς οι ίδιοι ξέρετε ότι αυτός είναι ο κλήρος μας ,
52003004	αφού κι όταν ήμασταν μαζί σας , σας προειδοποιούσαμε ότι πρόκειται να περάσουμε από θλίψεις , όπως κι έγινε και το διαπιστώνετε .
52003005	Γι' αυτό κι εγώ , επειδή δεν άντεξα περισσότερο , έστειλα να μάθω για την πίστη σας , μήπως και κατόρθωσε να σας ρίξει στον πειρασμό αυτός που κατ' επάγγελμα πειράζει , και πάει έτσι χαμένος ο κόπος μας .
52003006	Ο Τιμόθεος , όμως , που μας ήρθε πρόσφατα από κοντά σας , μας έφερε τα καλά νέα για την πίστη σας και την αγάπη σας , κι ότι διατηρείτε πάντοτε αγαθές αναμνήσεις από μας και λαχταράτε να μας δείτε πάλι , όπως κι εμείς εσάς .
52003007	Γι' αυτό , παρηγορηθήκαμε , αδελφοί , χάρη στην πίστη σας , για όλη τη θλίψη και την ταλαιπωρία μας .
52003008	Γιατί , τώρα το νόημα της ζωής μας το νιώθουμε εάν εσείς μένετε πιστοί στον Κύριο .
52003009	Και πράγματι , πώς μπορούμε να ευχαριστήσουμε αρκετά το Θεό σχετικά με σας , για όλη τη χαρά που νιώθουμε για σας μπροστά στο Θεό ,
52003010	καθώς νύχτα και μέρα με περισσή θέρμη τον παρακαλούμε να σας δούμε προσωπικά και να συμπληρώσουμε τις ελλείψεις που υπάρχουν στην πίστη σας ;
52003011	Ευχόμαστε λοιπόν , αυτός ο ίδιος ο Θεός και Πατέρας μας και ο Κύριός μας Ιησούς Χριστός να ανοίξουν το δρόμο μας για σας .
52003012	Και για σας ευχόμαστε , ο Κύριος να σας πλουτίσει σε αγάπη και να την εκδηλώνετε περίσσια τόσο μεταξύ σας όσο και σε όλους τους άλλους , όπως ακριβώς εκδηλώνουμε κι εμείς την αγάπη μας σε σας .
52003013	Και να στηρίξει έτσι τις καρδιές σας , ώστε να βρεθείτε άμεμπτοι σε αγιότητα μπροστά στο Θεό και Πατέρα μας , μαζί με όλους τους αγίους του , στο δεύτερο ερχομό του Κυρίου μας Ιησού Χριστού .
52004001	Έτσι λοιπόν , αδελφοί , ζητούμε από σας και σας προτρέπουμε στ' όνομα του Κυρίου Ιησού , όπως διδαχτήκατε από μας τον τρόπο που πρέπει να ζείτε και να αρέσετε στο Θεό , έτσι να ζείτε ώστε να αυξάνεστε ακόμα περισσότερο .
52004002	Ξέρετε βέβαια ποιες οδηγίες σας δώσαμε στ' όνομα του Κυρίου Ιησού .
52004003	Τούτο το πράγμα είναι αναμφισβήτητα θέλημα του Θεού : να είστε άγιοι . Να αποφεύγετε , δηλαδή , την πορνεία .
52004004	Να ξέρει ο καθένας από σας να κρατά το σώμα του σε κατάσταση αγιότητας και τιμιότητας
52004005	και να μην το χρησιμοποιεί για ικανοποίηση επιθυμίας που γεννιέται από σαρκικά πάθη , όπως κάνουν οι εθνικοί που δε γνωρίζουν το Θεό .
52004006	Κανένας να μην ξεπερνάει τα όρια και να μην εκμεταλλεύεται τον αδελφό του στο θέμα αυτό , διότι ο Κύριος είναι δίκαιος και τιμωρός για όλα αυτά , όπως σας το είπαμε και πριν και σας το τονίσαμε ξεκάθαρα .
52004007	Γιατί ο Θεός δε μας κάλεσε σε ανήθικη ζωή , αλλά σε μια ζωή αγιασμού .
52004008	Άρα λοιπόν , όποιος δεν το λογαριάζει αυτό , περιφρονεί όχι κάποιον άνθρωπο , αλλά το Θεό , ο οποίος και σας έδωσε το Πνεύμα του το Άγιο .
52004009	Όσο για το θέμα της αδελφικής αγάπης μεταξύ σας , δε χρειάζεται καν να σας γράψουμε , γιατί εσείς είστε από το Θεό διδαγμένοι στο να αγαπάτε ο ένας τον άλλο .
52004010	Και πράγματι αυτό το εφαρμόζετε προς όλους τους αδελφούς σε ολόκληρη τη Μακεδονία . Σας προτρέπουμε , μάλιστα , αδελφοί , να αναπτύξετε ακόμα περισσότερο την αγάπη αυτή
52004011	και να φροντίζετε φιλότιμα να ζείτε ειρηνικά , να ασχολείστε με τις δικές σας υποθέσεις και να εργάζεστε με τα ίδια σας τα χέρια , όπως σας παραγγείλαμε ,
52004012	έτσι που η διαγωγή σας προς τους μη χριστιανούς να είναι ευπρεπής και να μην έχετε ανάγκη από κανέναν .
52004013	Δε θέλουμε ακόμα να βρίσκεστε σε άγνοια , αδελφοί , σχετικά μ' αυτούς που έχουν πεθάνει , για να μη λυπάστε , όπως εκείνοι που δεν έχουν ελπίδα .
52004014	Γιατί , αφού πιστεύουμε πως ο Ιησούς πέθανε κι αναστήθηκε , πρέπει να ξέρουμε πως έτσι και τους πιστούς που έχουν πεθάνει , ο Θεός θα τους συνάξει κοντά του μέσω του Ιησού .
52004015	Και μάλιστα σας λέμε τούτο με βάση το Λόγο του Κυρίου , ότι εμείς , όσοι απομένουμε ζωντανοί τότε που θα ξανάρθει ο Κύριος , με κανέναν τρόπο δε θα τον συναντήσουμε νωρίτερα απ' αυτούς που έχουν πεθάνει .
52004016	Γιατί ο ίδιος ο Κύριος θα κατέβει από τον ουρανό την ώρα που θα ακουστεί το πρόσταγμα , η φωνή του αρχαγγέλου και η σάλπιγγα του Θεού , και οι νεκροί , όσοι πέθαναν έχοντας πιστέψει στο Χριστό , θα αναστηθούν πρώτα .
52004017	Έπειτα εμείς , όσοι απομένουμε ζωντανοί , θα αρπαγούμε ταυτόχρονα μαζί τους μέσα σε νεφέλες , για να συναντήσουμε τον Κύριο στον αέρα . Κι έτσι θα είμαστε παντοτινά μαζί με τον Κύριο .
52004018	Επομένως , να εμψυχώνετε ο ένας τον άλλο με τα λόγια αυτά .
52005001	Όσο για τους χρόνους και τους καθορισμένους καιρούς δε χρειάζεται να σας γράψουμε αδελφοί ,
52005002	αφού κι εσείς οι ίδιοι το ξέρετε πολύ καλά πως η Ημέρα του Κυρίου έρχεται απρόσμενα σαν τον κλέφτη τη νύχτα .
52005003	Γιατί , όταν λένε : « Θέλουμε ειρήνη και ασφάλεια » , τότε ξεσπάει ξαφνικά πάνω τους ο όλεθρος - όπως ακριβώς οι πόνοι της γέννας στην έγκυο γυναίκα - από τον οποίο όλεθρο με κανέναν τρόπο δε θα γλιτώσουν .
52005004	Αλλ' εσείς , αδελφοί , δε ζείτε στο σκοτάδι για να σας βρει ανέτοιμους η ημέρα εκείνη σαν τον κλέφτη .
52005005	Όλοι εσείς είστε άνθρωποι του φωτός και άνθρωποι της ημέρας . Δεν είμαστε άνθρωποι της νύχτας ούτε του σκοταδιού .
52005006	Επομένως , ας μην κοιμώμαστε σαν και τους υπόλοιπους , αλλά να είμαστε άγρυπνοι και νηφάλιοι .
52005007	Άλλωστε , όσοι κοιμούνται , τη νύχτα κοιμούνται και όσοι μεθάνε τη νύχτα μεθάνε .
52005008	Εμείς όμως , μια και είμαστε άνθρωποι της ημέρας , ας είμαστε νηφάλιοι έχοντας φορέσει την πίστη και την αγάπη σαν θώρακα , και την ελπίδα της σωτηρίας σαν περικεφαλαία .
52005009	Γιατί δε μας προόρισε ο Θεός για το ξέσπασμα της οργής του , αλλά για ν' αποκτήσουμε τη σωτηρία μέσω του Κυρίου μας Ιησού Χριστού ,
52005010	ο οποίος πέθανε για λογαριασμό μας , έτσι ώστε , είτε στη ζωή βρισκόμαστε όταν έρθει είτε θα έχουμε πεθάνει , να ζήσουμε στην άμεση παρουσία του .
52005011	Γι' αυτό να εμψυχώνετε ο ένας τον άλλον και να συμβάλλετε στην ανάπτυξη ο ένας του άλλου , όπως άλλωστε κάνετε .
52005012	Σας παρακαλούμε ακόμα , αδελφοί , να παραστέκεστε με σεβασμό εκείνους από ανάμεσά σας που κοπιάζουν και είναι προϊστάμενοί σας στο έργο του Κυρίου και σας νουθετούν .
52005013	Με αγάπη να τους εκδηλώνετε επίσης χωρίς μέτρο την εκτίμησή σας για το έργο τους . Να ζείτε ειρηνικά μεταξύ σας .
52005014	Επίσης , αδελφοί , σας παρακαλούμε να νουθετείτε τους απείθαρχους , να εμψυχώνετε τους ολιγόψυχους , να βοηθάτε τους αδύνατους , να είστε υπομονετικοί με όλους .
52005015	Προσέχετε μην τυχόν και ανταποδώσει κανείς με κακό για το κακό που κάποιος του έχει κάνει , αλλά πάντοτε να επιδιώκετε το καλό και μεταξύ σας και για όλους τους άλλους .
52005016	Πάντοτε να χαίρεστε .
52005017	Μη σταματήσετε να προσεύχεστε ποτέ .
52005018	Για όλα να ευχαριστείτε το Θεό , γιατί αυτό είναι πραγματικά το θέλημα του Θεού για σας που ανήκετε στον Ιησού Χριστό .
52005019	Τη φλόγα του Πνεύματος μην τη σβήνετε .
52005020	Μην περιφρονείτε τη μετάδοση θείων αληθειών .
52005021	Να τα εξετάζετε όμως όλα και να κρατάτε ό,τι είναι καλό .
52005022	Να αποφεύγετε κάθε είδους κακό .
52005023	Τέλος , ευχόμαστε ο Θεός ο ίδιος , που είναι η πηγή της ειρήνης , να σας αγιάσει ολότελα , και ολόκληρο το πνεύμα και η ψυχή και το σώμα σας να βρεθούν χωρίς ψόγο , όταν θα παρουσιαστεί ο Κύριός μας Ιησούς Χριστός .
52005024	Αυτός που σας καλεί είναι συνεπής κι είναι αυτός που θα τα πραγματοποιήσει .
52005025	Αδελφοί , να προσεύχεστε για μας .
52005026	Δώστε τους χαιρετισμούς μας σε όλους τους αδελφούς με φίλημα άγιο .
52005027	Σας εξορκίζω στ' όνομα του Κυρίου να φροντίσετε να διαβαστεί η επιστολή σε όλους τους αγίους αδελφούς .
52005028	Η χάρη του Κυρίου μας Ιησού Χριστού να είναι μαζί σας . Αμήν .
53001001	Εγώ , ο Παύλος , μαζί με το Σιλουανό και τον Τιμόθεο γράφουμε προς την εκκλησία των Θεσσαλονικέων που ανήκει στο Θεό Πατέρα μας και στον Κύριο Ιησού Χριστό .
53001002	Ευχόμαστε να έχετε χάρη και ειρήνη από το Θεό Πατέρα μας και τον Κύριο Ιησού Χριστό .
53001003	Έχουμε χρέος να ευχαριστούμε πάντοτε το Θεό για σας , αδελφοί , και αξίζει να το κάνουμε , γιατί δυναμώνει ολοένα περισσότερο η πίστη σας και ξεχειλίζει η αγάπη του ενός προς τον άλλο όλων σας .
53001004	Τόσο που εμείς οι ίδιοι να εκφράζουμε την ικανοποίησή μας για σας στις εκκλησίες του Θεού , για την υπομονή σας και την πίστη που δείχνετε μέσα σε όλους τους διωγμούς και τις θλίψεις που περνάτε .
53001005	Αυτό είναι μια απόδειξη πως είναι δίκαιη η κρίση του Θεού που θα σας καταξιώσει για τη βασιλεία του Θεού , για χάρη της οποίας και πάσχετε .
53001006	Αφού είναι πραγματικά δίκαιο για το Θεό να ανταποδώσει θλίψη σ' εκείνους που σας καταθλίβουν
53001007	και άνεση σε σας που θλίβεστε μαζί μας , τότε που θα φανεί ο Κύριος Ιησούς Χριστός από τον ουρανό , συνοδευόμενος από τις αγγελικές του δυνάμεις ,
53001008	μέσα σε πύρινη φλόγα , και θα εκδικηθεί εκείνους που τώρα δεν αναγνωρίζουν το Θεό και δεν υπακούν στο Ευαγγέλιο του Κυρίους μας Ιησού Χριστού .
53001009	Αυτοί θα τιμωρηθούν με όλεθρο αιώνιας απομάκρυνσης από την παρουσία του Κυρίου και από την ένδοξη κυριαρχία του ,
53001010	όταν θα έρθει για να δοξαστεί μεταξύ των αγίων του την ημέρα εκείνη και να αποσπάσει το θαυμασμό ανάμεσα σε όλους εκείνους που έχουν πιστέψει σ' αυτόν , γιατί έγινε πιστευτό το κήρυγμα που σας κηρύξαμε .
53001011	Γι' αυτό προσευχόμαστε πάντοτε για σας , να σας κάνει ο Θεός αντάξιους της πρόσκλησής σας και , ενεργώντας με δύναμη , να εκπληρώσει κάθε αγαθή σας πρόθεση και κάθε έργο στο οποίο σας οδηγεί η πίστη σας .
53001012	Έτσι ώστε να δοξαστεί το όνομα του Κυρίου μας Ιησού Χριστού ανάμεσά σας κι εσείς κοντά σ' αυτόν , σύμφωνα με τη χάρη του Θεού μας και Κυρίου Ιησού Χριστού .
53002001	Σχετικά με το θέμα του ερχομού του Κυρίου μας Ιησού Χριστού και της δικής μας σύναξης κοντά του , σας προτρέπουμε αδελφοί
53002002	να μην κλονίζεστε τόσο γρήγορα από το σωστό φρόνημα κι ούτε να θορυβηθείτε , πιστεύοντας πως έχει φτάσει τάχα η ημέρα του ερχομού του Κυρίου , ούτε εξαιτίας κάποιας διδαχής ούτε εξαιτίας κάποιου κηρύγματος ούτε εξαιτίας κάποιας επιστολής , που δήθεν προέρχεται από μας !
53002003	Προσέχετε να μη σας εξαπατήσει κανείς με κανέναν τρόπο . Γιατί δε θα έρθει η ημέρα εκείνη , αν δεν έρθει πρώτα η αποστασία και φανερωθεί ο άνθρωπος της αμαρτίας , ο γιος της απώλειας .
53002004	Αυτός , δηλαδή , που αντιστέκεται και υψώνει το ανάστημά του εναντίον καθενός που αποκαλείται θεός ή αποτελεί αντικείμενο λατρείας , ώστε να εγκατασταθεί ο ίδιος στο ναό του Θεού σαν Θεός , για να αποδείξει πως αυτός είναι ο Θεός !
53002005	Δε θυμάστε πως κι όταν ακόμη ήμουν κοντά σας , σας τα έλεγα αυτά ;
53002006	Και ξέρετε βέβαια , τι είναι αυτό που για την ώρα τον εμποδίζει , έτσι ώστε να αποκαλυφθεί όταν έρθει η ώρα του .
53002007	Γιατί πράγματι η ανομία πραγματοποιείται κιόλας με τρόπο συγκαλυμμένο αλλά μονάχα ώσπου αυτός , που τώρα αποτελεί το εμπόδιο , αποτραβηχθεί από τη μέση .
53002008	Και τότε θα αποκαλυφθεί ο άνομος , τον οποίο ο Κύριος θα εξαφανίσει μ' ένα φύσημα του στόματός του και θα τον εξουδετερώσει μόλις εμφανιστεί κατά τον ερχομό του .
53002009	Αυτού του άνομου η παρουσία πρόκειται να πραγματοποιηθεί κάτω από την ενέργεια του Σατανά , με τη χρησιμοποίηση όλης της δύναμής του και με παραπλανητικά θαύματα και υπερφυσικά γεγονότα ,
53002010	όπως και με τη χρησιμοποίηση κάθε αδικίας και απατηλού μέσου ανάμεσα σ' εκείνους που έχουν πάρει το δρόμο του χαμού , επειδή προτίμησαν αυτά και όχι την αλήθεια , ώστε να σωθούν .
53002011	Γι' αυτό ακριβώς θα αφήσει ο Θεός να λειτουργήσει σ' αυτούς η ενέργεια της πλάνης , έτσι ώστε να πιστέψουν στο ψέμα .
53002012	Και τούτο , για να κατακριθούν όσοι δεν πίστεψαν στην αλήθεια αλλά ένιωσαν ευχαρίστηση στην αδικία .
53002013	Εμείς πάντως , αδελφοί , έχουμε την υποχρέωση να ευχαριστούμε πάντοτε το Θεό για σας τους αγαπημένους του Κυρίου . Γιατί , εσάς ο Θεός σας προσέλκυσε από την αρχή στη σωτηρία μέσω του αγιασμού , που δίνει το Πνεύμα , και μέσω της πίστης στην αλήθεια .
53002014	Γι' αυτό ακριβώς σας κάλεσε μέσω του Ευαγγελίου που εμείς σας κηρύξαμε , για να αποτελέσετε όργανα δοξασμού του Κυρίου μας Ιησού Χριστού .
53002015	Γι' αυτό λοιπόν , αδελφοί , να μένετε σταθεροί και να κρατάτε τις αλήθειες που διδαχτήκατε είτε προφορικά από μας είτε με επιστολή μας .
53002016	Κι ευχόμαστε ο ίδιος ο Κύριός μας Ιησούς Χριστός και ο Θεός , που είναι και Πατέρας μας και ο οποίος μας αγάπησε και μας έδωσε με τη χάρη του αιώνια ανακούφιση και ελπίδα για το καλό μας ,
53002017	να ενθαρρύνει τις καρδιές σας και να σας στηρίξει προς την κατεύθυνση κάθε καλού λόγου και κάθε καλού έργου .
53003001	Τέλος , αδελφοί , να προσεύχεστε για μας , ώστε ο Λόγος του Κυρίου να διαδίδεται γρήγορα και να δοξάζεται , όπως έγινε και με σας .
53003002	Και επίσης για να γλιτώσουμε από τους παράλογους και πονηρούς ανθρώπους , γιατί βέβαια δε δέχονται όλοι την πίστη .
53003003	Ο Κύριος όμως είναι συνεπής , και αυτός θα σας στηρίξει και θα σας φυλάξει από τον πονηρό .
53003004	Έτσι , ο Κύριος μάς δίνει την πεποίθηση για σας ότι αυτά που σας παραγγέλλουμε , καί τα εκτελείτε καί θα συνεχίσετε να τα εκτελείτε .
53003005	Και ευχόμαστε ο Κύριος να κατευθύνει τις καρδιές σας στην αγάπη του Θεού και στην καρτερική προσμονή του Χριστού .
53003006	Σας παραγγέλλουμε ακόμα , αδελφοί , στο όνομα του Κυρίου μας Ιησού Χριστού , να κρατιέστε μακριά από κάθε αδελφό που ζει άτακτα και όχι σύμφωνα με τον τρόπο ζωής που παρέλαβαν από μας .
53003007	Άλλωστε , κι εσείς οι ίδιοι ξέρετε πώς πρέπει να μιμείστε εμάς , γιατί δε συμπεριφερθήκαμε άτακτα ανάμεσά σας
53003008	ούτε φάγαμε δωρεάν ψωμί από κανέναν , αλλά εργαζόμασταν νύχτα και μέρα με κόπο και μόχθο για να μην επιβαρύνουμε κανέναν από σας .
53003009	Όχι γιατί δεν έχουμε το δικαίωμα αυτό , αλλά για να γίνουμε σε σας το παράδειγμα , ώστε να μας μιμείστε .
53003010	Άλλωστε , και τότε που είμασταν κοντά σας , η παραγγελία μας σε σας ήταν τούτη : Αν κάποιος δε θέλει να εργάζεται , δεν πρέπει ούτε και να τρώει .
53003011	Γιατί πράγματι ακούμε πως κάποιοι μεταξύ σας ζουν άτακτα , οι οποίοι καμιά εργασία δεν κάνουν , παρά μόνο ασχολούνται με ξένες υποθέσεις .
53003012	Σ' αυτούς , λοιπόν , παραγγέλλουμε και τους συνιστούμε στ' όνομα του Κυρίου μας Ιησού Χριστού , να τρώνε το ψωμί τους εργαζόμενοι με τάξη .
53003013	Εσείς , πάντως , αδελφοί , μην κουραστείτε να κάνετε το καλό .
53003014	Κι αν κανείς δεν υπακούει σ' αυτά που σας λέμε με την επιστολή , αυτόν να τον επισημαίνετε και να μη συναναστρέφεστε μαζί του για να ντραπεί .
53003015	Οπωσδήποτε όμως μην το θεωρείτε ως εχθρό αλλά να τον νουθετείτε ως αδελφό .
53003016	Κι ευχόμαστε ο Κύριος της ειρήνης , να σας δίνει την ειρήνη για πάντα με κάθε τρόπο . Ο Κύριος να είναι μαζί με όλους σας .
53003017	Το χαιρετισμό τον γράφω ιδιοχείρως εγώ ο Παύλος , πράγμα που είναι σημάδι γνησιότητας σε κάθε επιστολή μου . Αυτός είναι ο τρόπος που συνηθίζω να γράφω .
53003018	Η Χάρη του Κυρίου μας Ιησού Χριστού να είναι μαζί με όλους σας . Αμήν .
54001001	Εγώ ο Παύλος , απόστολος του Ιησού Χριστού , σύμφωνα με την προσταγή του Θεού του Σωτήρα μας , και του Κυρίου Ιησού Χριστού , ο οποίος είναι η ελπίδα μας ,
54001002	απευθύνομαι στον Τιμόθεο , το γνήσιο παιδί μου στην πίστη . Εύχομαι να έχεις χάρη και έλεος και ειρήνη από το Θεό τον Πατέρα μας και τον Χριστό Ιησού τον Κύριό μας .
54001003	Όπως τότε που πήγαινα στη Μακεδονία , έτσι και τώρα σε παρακαλώ συνέχισε να παραμένεις στην Έφεσο με σκοπό να παραγγείλεις σε μερικούς να μη διδάσκουν διδαχές διαφορετικές από τις αλήθειες του Ευαγγελίου
54001004	ούτε να προσέχουν σε παραμύθια και σε χωρίς τελειωμό γενεαλογίες . Αυτά προκαλούν ανώφελες συζητήσεις μάλλον , και δεν εξυπηρετούν το σχέδιο του Θεού , που στηρίζεται στην πίστη .
54001005	Κι ο τελικός σκοπός της παραγγελίας αυτής είναι η καλλιέργεια της αγάπης που πηγάζει από καθαρή καρδιά κι από συνείδηση αγαθή κι από πίστη ανυπόκριτη .
54001006	Μα επειδή αυτά τα πράγματα μερικοί δεν μπόρεσαν να τα πετύχουν , παρασύρθηκαν σε άσκοπες συζητήσεις
54001007	και θέλοντας να παραστήσουν τους δασκάλους του νόμου , δεν καταλαβαίνουν ούτε αυτά που λένε ούτε εκείνα για τα οποία δίνουν τόσο σίγουρες διαβεβαιώσεις !
54001008	Βέβαια ξέρουμε ότι ο νόμος είναι καλός , αν κανείς διακρίνει το ρόλο που έχει ως νόμος ,
54001009	έχοντας υπόψη τούτο : ότι ο νόμος δε δόθηκε για κάποιον που είναι δίκαιος , αλλά για τους παράνομους και ανυπότακτους στο Θεό , για τους ασεβείς κι αμαρτωλούς , για όσους δεν έχουν όσια και ιερά , για τους πατροκτόνους και τους μητροκτόνους , για τους φονιάδες γενικά ,
54001010	για τους πόρνους , για τους ομοφυλόφιλους , για τους σωματέμπορους , για τους ψεύτες , για τους επίορκους και για όλους όσους κάνουν οποιαδήποτε άλλη πράξη που είναι αντίθετη με την ορθή διδασκαλία ,
54001011	σύμφωνα με του μακάριου Θεού το ένδοξο Ευαγγέλιο , που το εμπιστεύθηκε σε μένα .
54001012	Κι ευχαριστώ τον Ιησού Χριστό , τον Κύριό μας , που μου έδωσε τη δύναμη γι' αυτό , γιατί με έκρινε άξιο εμπιστοσύνης τοποθετώντας με στην υπηρεσία του ,
54001013	εμένα που προηγουμένως ήμουν βλάσφημος και διώκτης και υβριστής του . Ελεήθηκα όμως , γιατί αυτά τα έκανα από άγνοια , επειδή ζούσα ακόμα μέσα στην απιστία .
54001014	Αποδείχτηκε όμως υπεραρκετή του Κυρίου μας η χάρη , η οποία παρέχεται μέσω της πίστης και πηγάζει από την αγάπη που χαρακτηρίζει τον Ιησού Χριστό .
54001015	Είναι απόλυτα σωστή και άξια ανεπιφύλακτης αποδοχής η διακήρυξη ότι : « Ο Ιησούς Χριστός ήρθε στον κόσμο για να σώσει τους αμαρτωλούς » , από τους οποίους πρώτος είμαι εγώ !
54001016	Αλλά γι' αυτό ακριβώς ελεήθηκα απ' αυτόν , για να αποδείξει πρώτα στο πρόσωπό μου ο Ιησούς Χριστός όλη τη μακροθυμία του , με σκοπό να με κάνει πρότυπο για εκείνους που πρόκειται να πιστέψουν σ' αυτόν για ν' αποκτήσουν ζωή αιώνια .
54001017	Στο Βασιλιά λοιπόν όλων των αιώνων , τον αόρατο , το μόνο σοφό Θεό , ανήκει τιμή και δόξα στους αιώνες των αιώνων . Αμήν .
54001018	Σου αναθέτω τούτη την παραγγελία , παιδί μου Τιμόθεε , σύμφωνα με τις προφητείες που έχουν γίνει για σένα : μέσα στα πλαίσια αυτών των προφητειών να διεξάγεις τον καλό αγώνα σαν στρατιώτης του Χριστού ,
54001019	διατηρώντας την πίστη και την αγαθή συνείδηση . Αυτή τη συνείδηση μερικοί την απώθησαν και ναυάγησαν σε σχέση με την πίστη .
54001020	Σ' αυτούς συμπεριλαμβάνονται ο Υμέναιος και ο Αλέξανδρος , που τους παρέδωσα στο Σατανά , για να φρονιματιστούν και να μάθουν να μη φέρονται με τρόπο βλάσφημο .
54002001	Παρακαλώ , λοιπόν , πρώτα απ' όλα να κάνετε δεήσεις , προσευχές , παρακλήσεις , ευχαριστίες για όλους τους ανθρώπους .
54002002	Επίσης για τους ανώτατους άρχοντες και για όλους εκείνους που βρίσκονται σε αξιώματα , ώστε να ζούμε ήρεμα και ήσυχα με απόλυτη ευλάβεια και σεμνότητα .
54002003	Γιατί αυτό πραγματικά είναι καλό και ευπρόσδεκτο στο Θεό το σωτήρα μας ,
54002004	που θέλει να σωθούν όλοι οι άνθρωποι και ν' αποκτήσουν πλήρη γνώση της αλήθειας .
54002005	Κι είναι βέβαια ένας ο Θεός κι ένας ο μεσίτης ανάμεσα στο Θεό και τους ανθρώπους , ο άνθρωπος Ιησούς Χριστός .
54002006	Αυτός είναι που πρόσφερε τον εαυτό του ως λύτρο για λογαριασμό όλων μας , γεγονός που μαρτυρήθηκε σαν έφτασε ο κατάλληλος γι' αυτό καιρός .
54002007	Στη μαρτυρία αυτού του γεγονότος ορίστηκα εγώ κήρυκας και απόστολος - αλήθεια λέγω ως άνθρωπος του Χριστού , δεν ψεύδομαι - για να διδάξω στους εθνικούς την πίστη και την αλήθεια .
54002008	Θέλω , λοιπόν , οι άντρες να προσεύχονται σε όποιον τόπο κι αν βρίσκονται , φροντίζοντας να είναι αγνά τα χέρια που υψώνουν , και να είναι απαλλαγμένοι από κάθε οργή και ολιγοπιστία .
54002009	Θέλω επίσης οι γυναίκες να ντύνονται κόσμια και να στολίζονται με σεμνότητα και σωφροσύνη . Όχι , δηλαδή , με εξεζητημένες κομμώσεις ή χρυσά κοσμήματα ή μαργαριτάρια ή πολυτελή φορέματα ,
54002010	αλλά με καλά έργα , όπως αρμόζει σε γυναίκες που διακηρύττουν πως σέβονται το Θεό .
54002011	Η γυναίκα να διδάσκεται μένοντας ήσυχη με πλήρη υποταγή .
54002012	Μα στην ίδια τη γυναίκα δεν επιτρέπω να διδάσκει ούτε να εξουσιάζει τον άντρα , αλλά να τηρεί ησυχία .
54002013	Άλλωστε πρώτος πλάστηκε ο Αδάμ κι ύστερα η Εύα .
54002014	Και δεν ήταν ο Αδάμ που εξαπατήθηκε , αλλά η γυναίκα εξαπατήθηκε και έπεσε σε παράβαση .
54002015	Θα σωθεί όμως με την τεκνογονία , αν μείνουν στην πίστη και στην αγάπη και στην αγία ζωή με σωφροσύνη .
54003001	Είναι πράγματι σωστή η διακήρυξη : « Αν κανείς ποθεί επισκοπικό αξίωμα , καλό έργο επιθυμεί » .
54003002	Όμως ο επίσκοπος πρέπει να είναι ανεπίληπτος , άντρας μιας γυναίκας , εγκρατής , συνετός , ευπρεπής , φιλόξενος , ικανός να διδάσκει .
54003003	Όχι μέθυσος , όχι εριστικός , όχι αισχροκερδής , αλλά συγκαταβατικός , ειρηνικός και αφιλοχρήματος .
54003004	Να κυβερνάει καλά την οικογένειά του , έχοντας τα παιδιά του σε υποταγή με τον πρέποντα σεβασμό -
54003005	γιατί , αν δεν ξέρει κανείς να διευθύνει σωστά το δικό του το σπίτι , πώς θα επιμεληθεί την εκκλησία του Θεού ; -
54003006	Να μην είναι νεοκατήχητος για να μην αλαζονευθεί και πέσει στο ίδιο αμάρτημα με του διαβόλου .
54003007	Πέρα απ' αυτά , πρέπει να έχει καλή μαρτυρία και από τους μη χριστιανούς , για να μην ξευτελιστεί και πέσει στην παγίδα του διαβόλου .
54003008	Οι διάκονοι επίσης πρέπει να είναι σεμνοί , να μην είναι διπλοπρόσωποι , να μην παρασύρονται στο πολύ κρασί , να μην είναι φιλοχρήματοι ,
54003009	αλλά να διατηρούν το μυστήριο της πίστης μέσα τους με καθαρή συνείδηση .
54003010	Μα κι αυτοί ακόμα που έχουν τα προσόντα αυτά , να δοκιμάζονται πρώτα και κατόπιν να γίνονται διάκονοι , αφού αποδειχτεί πως δεν τους βαραίνει καμιά κατηγορία .
54003011	Οι γυναίκες επίσης να είναι σεμνές , να μη διαβάλλουν , να είναι νηφάλιες , αξιόπιστες σε όλα .
54003012	Οι διάκονοι να είναι άντρες μιας γυναίκας και να κυβερνούν σωστά τα παιδιά τους και τα σπίτια τους .
54003013	Γιατί , όσοι επιτελέσουν σωστά τα καθήκοντά τους , αυτοί αποκτούν για τους εαυτούς τους μια καλά στεριωμένη βάση και μεγάλη δύναμη στο έργο τους χάρη στην πίστη τους στον Ιησού Χριστό .
54003014	Αυτά σου τα γράφω ελπίζοντας να έρθω κοντά σου το ταχύτερο . Σου γράφω όμως ,
54003015	ώστε , αν αργήσω , να ξέρεις πώς πρέπει να συμπεριφέρεσαι στον οίκο του Θεού , που είναι η εκκλησία του Ζωντανού Θεού , η οποία αποτελεί το στύλο και τη βάση της αλήθειας .
54003016	Και είναι πράγματι μεγάλο το μυστήριο του αντικειμένου της πίστης μας : Ο Θεός φανερώθηκε με σάρκα ανθρώπινη ! Αποδείχτηκε αληθινός από το Άγιο Πνεύμα . Φανερώθηκε σε αγγέλους . Κηρύχτηκε ανάμεσα σε εθνικούς . Έγινε αντικείμενο πίστης στον κόσμο . Αναλήφτηκε με δόξα .
54004001	Πάντως το Πνεύμα λέει ξεκάθαρα πως στους κατοπινούς καιρούς μερικοί θα αποστατήσουν από την πίστη , γιατί την προσοχή τους θα τη στρέφουν σε θεωρίες πλανερές και σε διδασκαλίες δαιμονικές ,
54004002	οι οποίες θ' αναπτύσσονται με υποκριτικό τρόπο από ψευδοδιδασκάλους που έχουν αναισθητοποιημένη τη συνείδησή τους .
54004003	Είναι αυτοί που εμποδίζουν το γάμο , επιβάλλουν την αποχή από φαγητά , τα οποία ο Θεός τα δημιούργησε για να τρώνε με αισθήματα ευχαριστίας όσοι πιστεύουν και γνωρίζουν πραγματικά την αλήθεια .
54004004	Αυτό σημαίνει ότι το καθετί που δημιούργησε ο Θεός είναι καλό και τίποτε δεν είναι απορρίψιμο , όταν το δέχεται κανείς με αισθήματα ευχαριστίας ,
54004005	γιατί αγιάζεται πραγματικά με το λόγο του Θεού και με την προσευχή .
54004006	Αν μεταδίδεις αυτές τις αλήθειες στους αδελφούς , θα είσαι ένας καλός υπηρέτης του Ιησού Χριστού , που αντλεί την πνευματική του τροφή απ' αυτά που υπαγορεύει η πίστη και από την καλή διδασκαλία που παρακολούθησες .
54004007	Όσο για τους μύθους τους βέβηλους , που είναι για τις γριούλες , μην ασχοληθείς καθόλου μ' αυτούς . Αντίθετα , να γυμνάζεις τον εαυτό σου στην ευσέβεια .
54004008	Γιατί η σωματική εκγύμναση μόνο σε μικρό βαθμό είναι ωφέλιμη , ενώ η ευσέβεια είναι σε όλα ωφέλιμη , επειδή περιέχει υποσχέσεις και για την τωρινή ζωή και για τη μελλοντική .
54004009	Είναι απόλυτα αληθινή η διακήρυξη αυτή και άξια ανεπιφύλακτης αποδοχής .
54004010	Γι' αυτό , άλλωστε , και κοπιάζουμε , και ονειδισμούς δεχόμαστε , γιατί την ελπίδα μας την έχουμε στηρίξει σ' ένα Θεό Ζωντανό , που είναι σωτήρας όλων των ανθρώπων , και συγκεκριμένα των πιστών .
54004011	Να τα παραγγέλλεις αυτά και να τα διδάσκεις .
54004012	Κανένας να μη σε περιφρονεί που είσαι νέος . Να γίνεις μάλιστα το υπόδειγμα των πιστών στα λόγια , στη συμπεριφορά , στην αγάπη , στο πνεύμα , στην πίστη , στην αγνότητα .
54004013	Μέχρι που να έρθω , κοίταξε να επιδοθείς στην ανάγνωση των Γραφών , στην εμψύχωση των αδελφών και στη διδασκαλία .
54004014	Μην παραμελείς το χάρισμα που σου δόθηκε με προφητεία μαζί με τη χειροτονία σου από το πρεσβυτέριο .
54004015	Αυτά να μελετάς , μ' αυτά να καταγίνεσαι συνεχώς , έτσι ώστε η προκοπή σου να είναι φανερή σε όλους .
54004016	Πρόσεχε τον εαυτό σου και τη διδασκαλία . Να επιμένεις ανυποχώρητα σ' αυτά , γιατί κάνοντάς το αυτό , και τον εαυτό σου θα διαφυλάξεις και εκείνους που σε ακούνε .
54005001	Μεγαλύτερό σου στην ηλικία μην επιπλήξεις αλλά να τον συμβουλεύεις ευγενικά σαν πατέρα σου , τους νεώτερους σαν αδέλφια σου ,
54005002	τις μεγαλύτερες σε ηλικία σαν μητέρες , τις νεώτερες σαν αδελφές σου με απόλυτη αγνότητα .
54005003	Τις χήρες να τις τιμάς φροντίζοντάς τες . Κι εννοώ τις πραγματικές χήρες .
54005004	Αν όμως μια χήρα έχει παιδιά ή εγγόνια , ας μάθουν να εκδηλώνουν πρώτα στην ίδια τους την οικογένεια την ευσέβειά τους και να ανταποδίδουν τις οφειλές τους στους προγόνους τους , γιατί αυτό είναι το σωστό και το αρεστό στο Θεό .
54005005	Ενώ η πραγματική χήρα , αυτή δηλαδή που δεν έχει κανέναν να τη φροντίσει , την ελπίδα της την έχει στηρίξει στο Θεό και δε σταματάει να τον παρακαλάει και να προσεύχεται νύχτα και μέρα .
54005006	Εκείνη , πάλι , που ασωτεύει , έχει κιόλας πεθάνει παρόλο που ζει .
54005007	Αυτά , λοιπόν , να τα λες για να είναι οι πιστοί ανεπίληπτοι .
54005008	Κι αν κάποιος δε φροντίζει για τους δικούς του , και μάλιστα για τα μέλη της οικογένειάς του , σημαίνει πως αυτός απαρνήθηκε την πίστη και είναι χειρότερος από έναν άπιστο .
54005009	Στους καταλόγους να καταγράφεται η χήρα εκείνη που δεν είναι νεώτερη από εξήντα χρόνων , που να υπήρξε γυναίκα ενός μόνο άντρα ,
54005010	και που αναγνωρίζεται για τα καλά της έργα . Αν , δηλαδή , ανέθρεψε παιδιά , αν υπήρξε φιλόξενη , αν έπλυνε τα πόδια χριστιανών οδοιπόρων , αν συμπαραστάθηκε ανθρώπους που περνούσαν από θλίψεις και γενικά αν επιδίωξε με κάθε τρόπο να κάνει το καλό .
54005011	Τις νεώτερες όμως χήρες μην τις συμπεριλάβεις στον κατάλογο , γιατί όταν ο ενθουσιασμός τους για το Χριστό ηρεμήσει , τότε θέλουν να παντρευτούν .
54005012	Έτσι , τις βαραίνει μομφή , ότι δηλαδή την πρώτη τους πιστότητα την αθέτησαν .
54005013	Και παράλληλα μαθαίνουν να είναι αργόσχολες γυρίζοντας από σπίτι σε σπίτι . Κι όχι μόνο αργόσχολες μαθαίνουν να είναι , αλλά και να φλυαρούν και να ασχολούνται με ξένες υποθέσεις λέγοντας πράγματα ανάρμοστα .
54005014	Θέλω , λοιπόν , οι νεώτερες να παντρεύονται , να κάνουν παιδιά , να φροντίζουν το σπίτι τους , και να μη δίνουν καμιά αφορμή στον εχθρό για ειρωνικά σχόλια .
54005015	Και πράγματι μερικές ξεστράτισαν κιόλας , ακολουθώντας το Σατανά .
54005016	Αν ένας πιστός ή μια πιστή έχει συγγενείς χήρες , ας φροντίζει για τη συντήρησή τους και να μην επιβαρύνεται η εκκλησία , ώστε να μπορέσει αυτή να φροντίσει για τις απροστάτευτες χήρες .
54005017	Στους πρεσβυτέρους που προΐστανται καλά , να αποδίδεται διπλή τιμή , εννοώ βέβαια εκείνους που κοπιάζουν κηρύττοντας και διδάσκοντας .
54005018	Το λέει άλλωστε η Γραφή : « Βόδι που αλωνίζει δε θα το φιμώσεις » . Επίσης : « Είναι άξιος ο εργάτης να πάρει το μισθό του » .
54005019	Καμιά κατηγορία εναντίον πρεσβυτέρου να μη δέχεσαι , παρά μόνο αν την επιβεβαιώσουν δύο ή τρεις μάρτυρες .
54005020	Εκείνους που αμαρτάνουν να τους ελέγχεις μπροστά σε όλους , ώστε να έχουν το φόβο και οι υπόλοιποι .
54005021	Σε εξορκίζω μπροστά στο Θεό και στον Κύριό μας Ιησού Χριστό και στους εκλεκτούς αγγέλους , να τα φυλάξεις αυτά απαλλαγμένος από προκατάληψη και χωρίς να κάμνεις τίποτε παρασυρόμενος από προσωπική συμπάθεια σε κάποιον .
54005022	Να μη χειροτονείς βιαστικά κανέναν ούτε να γίνεσαι συμμέτοχος σε ξένες αμαρτίες . Να διατηρείς τον εαυτό σου αγνό .
54005023	Στο εξής να μην πίνεις πια σκέτο νερό αλλά να κάνεις χρήση λίγου κρασιού για το στομάχι σου και για τις συχνές αρρώστιες σου .
54005024	Μερικών ανθρώπων οι αμαρτίες είναι ολοφάνερες και σε οδηγούν αμέσως στη σωστή κρίση γι' αυτούς . Μερικών άλλων , όμως , αποκαλύπτονται αργότερα .
54005025	Το ίδιο και τα καλά έργα είναι ολοφάνερα , μα κι εκείνα που δεν είναι , δεν μπορούν να μείνουν για πάντα κρυμμένα .
54006001	Όσοι βρίσκονται κάτω από ζυγό δουλείας , να θεωρούν τους μη χριστιανούς κυρίους τους άξιους για απόδοση κάθε τιμής , για να μην κακολογείται το όνομα του Θεού και η διδασκαλία του Ευαγγελίου .
54006002	Εκείνοι , πάλι , που έχουν πιστούς κυρίους , ας μην τους καταφρονούν επειδή είναι αδελφοί , αλλά να εργάζονται ακόμα περισσότερο , ακριβώς επειδή είναι πιστοί και αγαπητοί αυτοί που απολαμβάνουν τον καρπό της υπηρεσίας τους . Αυτά να διδάσκεις και να προτρέπεις .
54006003	Αν κανείς διδάσκει διαφορετικά και δεν αποδέχεται την ανόθευτη διδαχή του Κυρίου μας Ιησού Χριστού και τη διδασκαλία που οδηγεί στην ευσέβεια ,
54006004	σημαίνει πως ο νους του έχει σκοτιστεί από αλαζονεία και δε γνωρίζει τίποτε , αλλά κατέχεται από μανία για συζητήσεις και λογομαχίες , από τις οποίες προκαλούνται φθόνος , φιλονικία , δυσφημήσεις , καχυποψίες ,
54006005	ανώφελες συζήτησεις ανθρώπων που έχουν διαφθαρμένο το νου τους και στερούνται την αλήθεια , οι οποίοι νομίζουν πως η ευσέβεια είναι μέσο απόκτησης υλικού κέρδους . Διαχώρισε τη θέση σου απ' αυτούς !
54006006	Και είναι , βέβαια , μεγάλος πλουτισμός η ευσέβεια , όταν την έχει κανείς αρκούμενος σ' αυτά που έχει .
54006007	Άλλωστε δε φέραμε τίποτε στον κόσμο με τη γέννησή μας και είναι φανερό πως ούτε και μπορούμε να πάρουμε μαζί μας τίποτε με το θάνατό μας .
54006008	Εφόσον λοιπόν έχουμε τροφές και ενδύματα , θ' αρκεστούμε σ' αυτά .
54006009	Διαφορετικά , εκείνοι που θέλουν να πλουτίσουν , πέφτουν σε πειρασμό και σε παγίδα και σε πολλές βλαβερές επιθυμίες , που βυθίζουν τους ανθρώπους στον όλεθρο και στην απώλεια .
54006010	Γιατί πράγματι η ρίζα όλων των κακών είναι η φιλαργυρία . Και είναι η λαχτάρα του χρήματος που κυρίεψε μερικούς και ξεστράτισαν από την πίστη και κατατρύπησαν τους εαυτούς τους με πολύ οδυνηρά καρφιά .
54006011	Εσύ όμως , που είσαι άνθρωπος του Θεού , αυτά τα πράγματα να τα αποφεύγεις και να επιδιώκεις τη δικαιοσύνη , την ευσέβεια , την πίστη , την αγάπη , την υπομονή , την πραότητα .
54006012	Να αγωνίζεσαι τον καλό αγώνα της πίστης . Να παραμείνεις σταθερά στο δρόμο της αιώνιας ζωής , για την οποία και προσκλήθηκες κι έδωσες την καλή σου ομολογία μπροστά σε πολλούς μάρτυρες .
54006013	Έτσι , μπροστά στο Θεό , που χορηγεί ζωή στα πάντα , και μπροστά στον Χριστό Ιησού , που την ομολογία του την επιβεβαίωσε με τη μαρτυρία του κατά τη δίκη του από τον Πόντιο Πιλάτο , σου παραγγέλλω :
54006014	την εντολή που πήρες να την τηρήσεις ακηλίδωτη και αψεγάδιαστη μέχρι το δεύτερο ερχομό του Κυρίου μας Ιησού Χριστού ,
54006015	την οποία , όταν έρθει ο κατάλληλος γι' αυτήν καιρός , θα την αποδείξει αληθινή ο μακάριος και μόνος κυρίαρχος Θεός , που είναι ο Βασιλιάς των βασιλιάδων και ο Κύριος των κυρίων .
54006016	Και είναι αυτός ο μόνος που είναι αθάνατος και κατοικεί σε φως απρόσιτο . Τον οποίο κανένας άνθρωπος δεν είδε , μα ούτε και μπορεί να τον δει . Σ' αυτόν ανήκει η τιμή και η αιώνια κυριαρχία . Αμήν .
54006017	Στους πλούσιους του κόσμου τούτου να παραγγέλλεις να μην αλαζονεύονται ούτε να στηρίζουν την ελπίδα τους στον τόσο αβέβαιο πλούτο , αλλά στο Ζωντανό Θεό , ο οποίος μας παρέχει τα πάντα με αφθονία για να τα απολαμβάνουμε .
54006018	Να τους παραγγέλλεις , ακόμα , να κάνουν αγαθοεργίες , να γίνονται πλούσιοι σε καλά έργα , να μεταδίδουν με ευχαρίστηση στους άλλους από τα αγαθά τους , να είναι γενναιόδωροι ,
54006019	εξασφαλίζοντας έτσι για τους εαυτούς τους ένα καλό θεμέλιο για το μέλλον , για να απολαύσουν την αιώνια ζωή .
54006020	Λοιπόν , Τιμόθεε , την αποστολή που σου είναι εμπιστευμένη διαφύλαξέ την αποφεύγοντας τις ανίερες ματαιολογίες και τις αντιγνωμίες που παρουσιάζονται με το προσωπείο της γνώσης ,
54006021	την οποία επικαλούνται μερικοί , με αποτέλεσμα να αστοχήσουν στην πίστη . Η Χάρη του Θεού να είναι μαζί σου . Αμήν .
55001001	Εγώ ο Παύλος , απόστολος του Ιησού Χριστού , με το θέλημα του Θεού , σύμφωνα με την υποσχεμένη ζωή που προσφέρεται μέσω του Ιησού Χριστού ,
55001002	γράφω στον Τιμόθεο , το αγαπητό μου παιδί . Εύχομαι να έχεις χάρη , έλεος και ειρήνη από το Θεό Πατέρα , και από τον Κύριό μας Ιησού Χριστό .
55001003	Ευχαριστώ το Θεό - τον οποίο λατρεύω , διδαγμένος από τους προγόνους μου , με καθαρή συνείδηση - καθώς σε θυμάμαι αδιάκοπα στις προσευχές μου νύχτα και μέρα .
55001004	Και καθώς αναθυμούμαι τα δάκρυά σου , λαχταρώ να σε ξαναδώ για να γεμίσω από χαρά ,
55001005	αναπολώντας την ανυπόκριτη πίστη που έχεις , η οποία είχε φωλιάσει αρχικά στην καρδιά της γιαγιάς σου Λωίδας και της μητέρας σου Ευνίκης , και είμαι βέβαιος , και στη δική σου .
55001006	Γι' αυτό το λόγο σου υπενθυμίζω να αναζωπυρώνεις το χάρισμα που έχεις , και το οποίο έλαβες μέσω της χειροτονίας σου από μένα .
55001007	Γιατί ο Θεός δε μας έδωσε πνεύμα δειλίας αλλά πνεύμα δύναμης και αγάπης και σωφρονισμού .
55001008	Μην ντραπείς , λοιπόν , για το μαρτύριο που υπέστη ο Κύριός μας ούτε για μένα που βρίσκομαι στη φυλακή για χάρη του , αλλά να είσαι πρόθυμος έτσι κι εσύ να κακοπαθήσεις για το Ευαγγέλιο με τη δύναμη του Θεού ,
55001009	ο οποίος μας έσωσε και μας κάλεσε σε αγιότητα , όχι με βάση τα έργα μας αλλά από δική του προαιώνια προαίρεση και χάρη , η οποία μας χορηγήθηκε μέσω του Ιησού Χριστού .
55001010	Φανερώθηκε όμως τώρα , με την εμφάνιση στη γη του σωτήρα μας Ιησού Χριστού , ο οποίος και το θάνατο κατάργησε και την αφθαρσία την έφερε στο φως μέσω του Ευαγγελίου .
55001011	Γι' αυτό το Ευαγγέλιο ορίστηκα εγώ κήρυκας και απόστολος και δάσκαλος ανάμεσα στους εθνικούς .
55001012	Κι είναι αυτός ο λόγος που υποφέρω όλες αυτές τις δοκιμασίες . Αλλά δεν ντρέπομαι , γιατί ξέρω σε ποιον έχω πιστέψει και είμαι βέβαιος ότι έχει αυτός τη δύναμη να διαφυλάξει ως εκείνη την ημέρα εκείνο που μου εμπιστεύθηκε .
55001013	Σαν παράδειγμα ανόθευτης διδαχής για την πίστη και την αγάπη στον Ιησού Χριστό να έχεις εκείνα που άκουσες από μένα .
55001014	Την καλή αποστολή που σου ανατέθηκε φύλαξέ την με τη βοήθεια του Αγίου Πνεύματος , που κατοικεί μέσα μας .
55001015	Το ξέρεις βέβαια ότι με εγκατέλειψαν όλοι όσοι ήταν στην Ασία , μεταξύ των οποίων και ο Φύγελος και ο Ερμογένης .
55001016	Εύχομαι ο Κύριος να δείξει το έλεός του στην οικογένεια του Ονησιφόρου , γιατί με ανακούφισε πολλές φορές και δεν ντράπηκε για την αλυσίδα μου ,
55001017	αλλά ήρθε στη Ρώμη και αναζητώντας με επίμονα , με βρήκε .
55001018	Εύχομαι ο Κύριος να δώσει να βρει κι αυτός το έλεος του Κυρίου την ημέρα εκείνη . Επίσης τις τόσες υπηρεσίες που πρόσφερε στην Έφεσο , εσύ τις ξέρεις καλύτερα .
55002001	Εσύ , λοιπόν , παιδί μου , να αντλείς δύναμη από τη χάρη που παρέχει ο Ιησούς Χριστός ,
55002002	κι όσα άκουσες από μένα μπροστά σε πολλούς μάρτυρες , αυτά να μεταδώσεις σε πιστούς ανθρώπους , που θα είναι ικανοί κι άλλους να διδάξουν .
55002003	Εσύ , λοιπόν , κακοπάθησε σαν καλός στρατιώτης του Ιησού Χριστού .
55002004	Κανένας επιστρατευμένος δεν καταπιάνεται με τις βιοτικές υποθέσεις , για να είναι αρεστός σ' εκείνον που τον στρατολόγησε .
55002005	Μα κι αν ακόμα κάποιος μετέχει σε αθλητικούς αγώνες , δε στεφανώνεται αν δεν αγωνιστεί τηρώντας τους κανόνες .
55002006	Ο γεωργός που κοπιάζει θα πρέπει να είναι ο πρώτος που θα γευτεί τους καρπούς .
55002007	Να καταλαβαίνεις αυτά που λέω . Και εύχομαι πραγματικά ο Κύριος να σου δώσει σύνεση για όλα .
55002008	Να μνημονεύεις τον Ιησού Χριστό , τον απόγονο του Δαβίδ , που έχει αναστηθεί από τους νεκρούς σύμφωνα με το Ευαγγέλιο που κηρύττω
55002009	και για χάρη του οποίου κακοπαθώ μέχρι του σημείου να φυλακιστώ σαν ένας κακούργος . Αλλά ο Λόγος του Θεού δε φυλακίζεται !
55002010	Αυτός είναι ο λόγος που τα υπομένω όλα για χάρη των εκλεκτών , ώστε να απολαύσουν και αυτοί τη σωτηρία που παρέχεται μέσω του Ιησού Χριστού , και η οποία συνοδεύεται από αιώνια δόξα .
55002011	Είναι απόλυτα αληθινή η διακήρυξη : « Αν πεθάναμε μαζί του , μαζί του επίσης θα ζήσουμε .
55002012	Αν υπομένουμε , μαζί του επίσης θα συμβασιλέψουμε . Αν τον απαρνούμαστε , θα μας απαρνηθεί κι εκείνος .
55002013	Κι αν εμείς απιστούμε , εκείνος μένει πιστός . Δεν μπορεί να απαρνηθεί τον εαυτό του » .
55002014	Αυτά να υπενθυμίζεις σε όλους τονίζοντάς τους ενώπιον του Κυρίου να μη λογομαχούνε , γιατί η λογομαχία δεν ωφελεί σε τίποτε , και επιπλέον καταστρέφει αυτούς που ακούνε .
55002015	Φρόντισε να αποδείξεις τον εαυτό σου εργάτη δοκιμασμένα άξιο , για το Θεό . Εργάτη που δεν μπορεί κανείς να τον ντροπιάσει , που ερμηνεύει σωστά το Λόγο του Θεού ο οποίος είναι η αλήθεια .
55002016	Παράλληλα να αποφεύγεις τις επιζήμιες για την αλήθεια ματαιολογίες , γιατί οι άνθρωποι αυτοί θα προχωρήσουν σε ακόμα περισσότερη ασέβεια ,
55002017	και η διδαχή τους σαν γάγγραινα θα κάνει έργο καταστροφικό . Ανάμεσα σ' αυτούς είναι και ο Υμέναιος και ο Φιλητός ,
55002018	που έπεσαν έξω σε θέματα της αλήθειας , ισχυριζόμενοι πως η ανάσταση έχει κιόλας γίνει ! Και κλονίζουν έτσι την πίστη μερικών .
55002019	Αλλ' όμως το γερό θεμέλιο που έθεσε ο Θεός παραμένει ακλόνητο κι έχει τούτη τη σφραγίδα : « Γνωρίζει ο Κύριος τους δικούς του » κι επίσης : « Να στέκεται μακριά από την αδικία ο καθένας που ομολογεί το όνομα του Κυρίου ! » .
55002020	Σ' ένα μεγάλο σπίτι , άλλωστε , δεν υπάρχουν μόνο χρυσά και ασημένια σκεύη , αλλά και ξύλινα και πήλινα . Για τιμητική χρήση τα πρώτα , για ευτελή τα δεύτερα .
55002021	Αν επομένως καθαρίσει κανείς εντελώς τον εαυτό του απ' αυτά τα πράγματα , θα γίνει σκεύος για πολύτιμη χρήση , αγιασμένο και χρήσιμο στα χέρια του οικοδεσπότη , προετοιμασμένο για κάθε καλό έργο .
55002022	Επίσης ν' αποφεύγεις τις νεανικές επιθυμίες και να επιδιώκεις τη δικαιοσύνη , την πίστη , την αγάπη , την ειρήνη μαζί μ' εκείνους που επικαλούνται τον Κύριο με καθαρή καρδιά .
55002023	Μη μετέχεις στις ανόητες και χωρίς κάποιο διδαχτικό περιεχόμενο συζητήσεις , αφού , όπως ξέρεις , αυτές προκαλούν διαμάχες .
55002024	Ενώ ο δούλος του Κυρίου δεν πρέπει να λογομαχεί , αλλά να είναι ήπιος απέναντι σε όλους , διδαχτικός , ανεξίκακος ,
55002025	και με πραότητα να διδάσκει αυτούς που αντιδρούνε , μήπως και τους δώσει κάποτε ο Θεός μετάνοια για να γνωρίσουν την αλήθεια
55002026	και ανακτήσουν τη λευτεριά τους από την παγίδα του διαβόλου , στην οποία είναι παγιδευμένοι για να εκτελούν το θέλημα εκείνου .
55003001	Να ξέρεις πάντως τούτο , ότι στις έσχατες μέρες θα εμφανιστούν καιροί κακοί .
55003002	Γιατί οι άνθρωποι θα είναι εγωιστές , φιλοχρήματοι , αλαζόνες , περήφανοι , βλάσφημοι , ανυπάκοοι στους γονείς , αχάριστοι , ασεβείς ,
55003003	άστοργοι , αδιάλλακτοι , συκοφάντες , άσωτοι , ανήμεροι , εχθρικά διακείμενοι στο καλό ,
55003004	προδότες , ξεδιάντροποι , φουσκωμένοι από αυταρέσκεια , και θα αγαπάνε περισσότερο την ηδονή παρά το Θεό .
55003005	Θα φορούν το προσωπείο της ευσέβειας , αλλά θα έχουν απαρνηθεί τη δύναμή της . Κι αυτούς να τους αποφεύγεις .
55003006	Απ' αυτούς είναι κι εκείνοι που μπαίνουν στα σπίτια και σαγηνεύουν γυναικάρια , που είναι φορτωμένα μ' ένα σωρό αμαρτίες και που σύρονται από λογιών λογιών επιθυμίες .
55003007	Κι ενώ διδάσκονται συνεχώς , όμως ποτέ δεν μπορούν να φτάσουν στην πλήρη γνώση της αλήθειας !
55003008	Κι όπως ο Ιαννής και ο Ιαμβρής αντιστάθηκαν στο Μωυσή , το ίδιο κι αυτοί αντιστέκονται στην αλήθεια . Αυτοί είναι άνθρωποι με ολοκληρωτικά διαφθαρμένο μυαλό , ακατάλληλοι για τα θέματα της πίστης .
55003009	Δε θα δουν όμως περισσότερη προκοπή γιατί η αμυαλοσύνη τους θα γίνει σε όλους ολοφάνερη , όπως φάνηκε και η αμυαλοσύνη εκείνων .
55003010	Εσύ όμως ακολούθησες εμένα στη διδασκαλία , στη συμπεριφορά , στο σκοπό , στην πίστη , στη μακροθυμία , στην αγάπη , στην υπομονή ,
55003011	στους διωγμούς , στα παθήματα όπως αυτά που υπέφερα στην Αντιόχεια , στο Ικόνιο , στα Λύστρα . Τι διωγμούς υπέφερα ! Όμως απ' όλους με γλίτωσε ο Κύριος !
55003012	Το ίδιο κι όλοι όσοι θέλουν να ζήσουν μια ευσεβή ζωή , έτσι όπως θέλει ο Ιησούς Χριστός , θα κατατρεχτούνε .
55003013	Απεναντίας , άνθρωποι πονηροί και απατεώνες θα σημειώσουν επιτυχίες προς το χειρότερο πλανώντας τους άλλους και πλανώμενοι και οι ίδιοι .
55003014	Εσύ όμως να μένεις σταθερά σ' αυτά που έμαθες και για τα οποία βεβαιώθηκες , αφού ξέρεις από ποιον τα έμαθες .
55003015	Αλλά και διότι από τη βρεφική σου ηλικία γνωρίζεις τα ιερά γράμματα που μπορούν να σου δώσουν σοφία στην απόκτηση της σωτηρίας μέσω της πίστης στον Ιησού Χριστό .
55003016	Όλη η Γραφή είναι θεόπνευστη και ωφέλιμη για διδασκαλία , για έλεγχο , για διόρθωση , για διαπαιδαγώγηση η οποία οδηγεί σε μια ζωή δικαιοσύνης ,
55003017	έτσι που να είναι ολοκληρωμένος ο άνθρωπος του Θεού , καταρτισμένος για κάθε καλό έργο .
55004001	Σε εξορκίζω , λοιπόν , μπροστά στο Θεό και στον Κύριο Ιησού Χριστό , ο οποίος πρόκειται να κρίνει τους ζωντανούς και τους νεκρούς κατά την εμφάνισή του και την εγκαθίδρυση της βασιλείας του ,
55004002	να κηρύξεις το Λόγο του Θεού , να επιμείνεις σ' αυτό είτε είναι κατάλληλες οι περιστάσεις είτε ακατάλληλες , να ελέγξεις , να επιπλήξεις , να εμψυχώσεις με πολλή μακροθυμία και με κάθε διδαχτικό τρόπο .
55004003	Γιατί θα έρθει καιρός που οι άνθρωποι δε θα ανέχονται την ανόθευτη διδασκαλία , αλλά θα προσλάβουν πλήθος από δασκάλους , που η διδαχή τους να είναι σύμφωνη με τις δικές τους επιθυμίες , έτσι που να τη νιώθουν σαν ευχάριστο χάδι στ' αυτιά τους .
55004004	Κι έτσι θα αποσπάσουν την προσοχή τους από την αλήθεια και θα στραφούν στα παραμύθια !
55004005	Εσύ , όμως , να διατηρείς τη διαύγεια του πνεύματός σου σε όλα . Να είσαι έτοιμος να κακοπαθήσεις . Κάνε το έργο του ευαγγελιστή . Την αποστολή σου να την ολοκληρώσεις .
55004006	Εγώ , πάντως , προσφέρω κιόλας τον εαυτό μου σπονδή στο Θεό , και ο καιρός της αναχώρησής μου από τον κόσμο έχει φτάσει .
55004007	Τον καλό αγώνα τον αγωνίστηκα , το δρόμο τον τελείωσα , την πίστη τη διατήρησα .
55004008	Τώρα πια μένει φυλαγμένο για μένα το στεφάνι της δικαιοσύνης , που , την ημέρα εκείνη , θα μου το απονείμει ο Κύριος , ο δίκαιος κριτής . Και όχι μόνο σε μένα , αλλά και σε όλους εκείνους που έχουν αγαπήσει τον ερχομό του .
55004009	Φρόντισε να έρθεις κοντά μου το ταχύτερο ,
55004010	γιατί ο Δημάς μ' εγκατέλειψε , επειδή αγάπησε την παρούσα ζωή , και αναχώρησε για τη Θεσσαλονίκη . Ο Κρήσκης πήγε στη Γαλατία , ο Τίτος στη Δαλματία .
55004011	Μόνο ο Λουκάς είναι μαζί μου . Πάρε το Μάρκο και φέρε τον μαζί σου , γιατί μου είναι πραγματικά χρήσιμος βοηθός .
55004012	Τον Τυχικό τον έστειλα στην Έφεσο .
55004013	Το πανωφόρι μου , που το αφήσα στην Τρωάδα , στο σπίτι του Κάρπου , καθώς έρχεσαι φέρε μού το . Επίσης και τα βιβλία , και συγκεκριμένα τις μεμβράνες .
55004014	Ο Αλέξανδρος ο χαλκουργός πολλά κακά μου έκανε . Ας του ανταποδώσει ο Κύριος σύμφωνα με τα έργα του .
55004015	Να φυλάγεσαι κι εσύ απ' αυτόν , γιατί αντιστάθηκε πολύ στη διδαχή μας .
55004016	Στην πρώτη δίκη μου δε με συμπαραστάθηκε κανένας , αλλά όλοι με εγκατέλειψαν - εύχομαι να μην τους το καταλογίσει ο Κύριος .
55004017	Με συμπαραστάθηκε όμως ο Κύριος και με δυνάμωσε , ώστε μέσω εμού να επιτευχθεί η ολοκλήρωση του κηρύγματος του Ευαγγελίου και να το ακούσουν όλα τα έθνη , κι έτσι γλίτωσα από το στόμα του λιονταριού !
55004018	Και θα με γλιτώσει ο Κύριος από κάθε πονηρό έργο και θα με σώσει ώσπου να φτάσω στη βασιλεία του την ουράνια . Σ' αυτόν ας αποδοθεί η δόξα στους αιώνες των αιώνων . Αμήν .
55004019	Δώσε τους χαιρετισμούς μου στην Πρίσκα και στον Ακύλα καθώς και στην οικογένεια του Ονησιφόρου .
55004020	Ο Έραστος έμεινε στην Κόρινθο , και τον Τρόφιμο τον άφησα άρρωστο στη Μίλητο .
55004021	Φρόντισε να έρθεις πριν από το χειμώνα . Σε χαιρετούν ο Εύβουλος , ο Πούδης , ο Λίνος , η Κλαυδία και όλοι οι αδελφοί .
55004022	Ο Κύριος Ιησούς Χριστός ας είναι με το πνεύμα σου . Η Χάρη του Θεού να είναι μαζί σας . Αμήν .
56001001	Γράφω εγώ ο Παύλος , δούλος του Θεού και απόστολος του Ιησού Χριστού για τη διάδοση της πίστης των εκλεκτών του Θεού και της ολοκληρωμένης γνώσης της αλήθειας , που οδηγεί στην ευσέβεια .
56001002	( Αυτή η γνώση της αλήθειας παρέχει την ελπίδα της αιώνιας ζωής , την οποία υποσχέθηκε ο αψευδής Θεός πριν από αιώνες .
56001003	Κι όταν έφτασε ο ταγμένος γι' αυτό καιρός , φανέρωσε το λόγο του μέσω του κηρύγματος που ανατέθηκε σε μένα με εντολή του Σωτήρα μας Θεού ) .
56001004	Προς τον Τίτο , το γνήσιο παιδί μου στην κοινή πίστη . Εύχομαι να σε συνοδεύει η χάρη , το έλεος και η ειρήνη από το Θεό Πατέρα και από τον Κύριο Ιησού Χριστό το Σωτήρα μας .
56001005	Ο Σκοπός που σε άφησα στην Κρήτη είναι να συμπληρώσεις τις ελλείψεις και να εγκαταστήσεις πρεσβυτέρους σε κάθε πόλη , σύμφωνα με τις οδηγίες που εγώ σου καθόρισα .
56001006	Δηλαδή μόνο αν είναι αδιάβλητος κάποιος , αν ειναι άντρας μιας γυναίκας , κι αν τα παιδιά του είναι πιστά και δεν τα βαραίνει καμιά κατηγορία για άσωτη ζωή ή για απειθαρχία .
56001007	Γιατί ο επίσκοπος , σαν διαχειριστής των υποθέσεων του Θεού , πρέπει να είναι αδιάβλητος , να μην είναι αυθάδης , να μην είναι οξύθυμος , να μην είναι μέθυσος , να μην είναι φιλόνικος , να μην είναι φιλοχρήματος .
56001008	Απεναντίας , πρέπει να είναι φιλόξενος , καλόκαρδος , συνετός , ευσεβής , εγκρατής ,
56001009	προσηλωμένος σταθερά στη διδαχή του ανόθευτου Λόγου του Θεού , έτσι που να μπορεί να προτρέπει με βάση την ανόθευτη διδασκαλία και να ελέγχει εκείνους που εναντιώνονται .
56001010	Γιατί βέβαια υπάρχουν και πολλοί που δεν πειθαρχούν , οι οποίοι λένε ανοησίες και προκαλούν σύγχυση στο μυαλό - και συγκεκριμένα αυτοί που προέρχονται από τον Ιουδαϊσμό -
56001011	τους οποίους πρέπει κανείς να αποστομώνει , γιατί αυτοί γκρεμίζουν σπίτια ολόκληρα διδάσκοντας πράγματα που δεν πρέπει με το αισχρό κίνητρο του κέρδους .
56001012	Ένας απ' αυτούς , που είναι και προφήτης δικός τους , είπε : « Οι Κρητικοί είναι πάντοτε ψεύτες , άγρια θηρία , σκέτοι κοιλιόδουλοι » !
56001013	Η μαρτυρία αυτή είναι αληθινή . Γι' αυτό να τους ελέγχεις αυστηρά για να διατηρούν ανόθευτη την πίστη
56001014	και να μη δίνουν σημασία σε ιουδαϊκούς μύθους και σε εντολές ανθρώπων οι οποίοι αποστρέφονται την αλήθεια .
56001015	Γιατί , βέβαια , για τους καθαρούς είναι όλα καθαρά , ενώ για τους μολυσμένους και τους άπιστους δεν υπάρχει τίποτε καθαρό , αλλά έχει μολυνθεί και ο νους τους και η συνείδησή τους .
56001016	Ισχυρίζονται πως γνωρίζουν το Θεό , μα με τα έργα τους τον αρνούνται , αφού είναι αισχροί και απειθείς και αποδεδειγμένα ανίκανοι για οποιοδήποτε καλό έργο .
56002001	Εσύ όμως να διδάσκεις εκείνα που πρέπει σύμφωνα με την ανόθευτη διδασκαλία :
56002002	Οι ηλικιωμένοι να είναι νηφάλιοι , σεμνοί , σώφρονες , να διατηρούν ανόθευτη την πίστη , την αγάπη , την υπομονή .
56002003	Τις ηλικιωμένες επίσης να τις χαρακτηρίζει η ιεροπρέπεια της εμφάνισής τους , να μη διαβάλλουν , να μην είναι υποδουλωμένες στο πολύ κρασί , να είναι δασκάλες του καλού ,
56002004	έτσι ώστε να παραδειγματίζουν τις νεώτερες ν' αγαπούν τους άντρες τους και τα παιδιά τους ,
56002005	να συμπεριφέρονται με σωφροσύνη , να είναι αγνές , να φροντίζουν το νοικοκυριό τους , να είναι καλόκαρδες και να υποτάσσονται στους άντρες τους για να μη δυσφημίζεται ο Λόγος του Θεού .
56002006	Τους νέους επίσης να τους προτρέπεις να είναι σώφρονες ,
56002007	φροντίζοντας ν' αποτελείς σε όλα εσύ ο ίδιος το παράδειγμα για καλά έργα . Τη διδασκαλία σου να τη διατηρείς χωρίς αλλοιώσεις , ευπρεπισμένη ,
56002008	με το περιεχόμενό της ανόθευτο , απαλλαγμένο από αφορμές για κατηγορία , έτσι ώστε ο οποιοσδήποτε εχθρικά διακείμενος να ντροπιαστεί μη βρίσκοντας να πει κάτι επιλήψιμο για μας .
56002009	Τους δούλους να τους διδάσκεις να υποτάσσονται στους κυρίους τους . Όλα να τα κάνουν με τρόπο που να είναι ευχάριστοι . Να μην αντιμιλούνε ,
56002010	να μην κλέβουν , αλλά να δείχνουν όλη την απαιτούμενη ειλικρινή πιστότητα , έτσι ώστε τη διδασκαλία του σωτήρα μας Θεού να τη στολίζουν με κάθε τρόπο .
56002011	Γιατί η σωτήρια χάρη του Θεού φανερώθηκε σε όλους τους ανθρώπους ,
56002012	η οποία και μας διαπαιδαγωγεί , έτσι ώστε να απαρνηθούμε την ασέβεια και τις επιθυμίες για τα κοσμικά πράγματα και να ζήσουμε με σωφροσύνη , με δικαιοσύνη και με ευσέβεια στον κόσμο αυτόν ,
56002013	προσδοκώντας την πραγματοποίηση της μακάριας ελπίδας μας και της ένδοξης εμφάνισης του μεγάλου Θεού και σωτήρα μας Ιησού Χριστού .
56002014	Αυτός πρόσφερε τον εαυτό του για μας για να μας λυτρώσει από κάθε ανομία και να μας καθαρίσει κάνοντάς μας για τον εαυτό του ένα λαό που θα ανήκει αποκλειστικά σ' αυτόν και θα έχει ζήλο για καλά έργα .
56002015	Αυτά να διδάσκεις και να προτρέπεις και να ελέγχεις με πολύ κύρος . Σε κανέναν μη δίνεις αφορμή να σε περιφρονεί .
56003001	Να τους θυμίζεις να υποτάσσονται στις αρχές και στις εξουσίες , να πειθαρχούν , να είναι έτοιμοι για κάθε καλό έργο ,
56003002	να μη μιλούν προσβλητικά σε κανέναν , να μη φιλονικούν , να είναι επιεικείς και να δείχνουν τέλεια πραότητα σε όλους τους ανθρώπους .
56003003	Άλλωστε κι εμείς είμασταν κάποτε ανόητοι , απείθαρχοι , πλανεμένοι , υποδουλωμένοι σε κάθε λογής επιθυμίες και ηδονές , ζώντας μέσα στην κακία και το φθόνο , αποκρουστικοί , μισώντας ο ένας τον άλλο .
56003004	Όταν όμως φανερώθηκε η καλοσύνη και η αγάπη του σωτήρα μας Θεού προς τους ανθρώπους ,
56003005	τότε , όχι χάρη σε έργα δικαιοσύνης που κάναμε εμείς αλλά χάρη στο δικό του έλεος , μας έσωσε με το λουτρό της αναγέννησης και της ανακαίνησης του Αγίου Πνεύματος ,
56003006	που το περιέχυσε πάνω μας πλούσια διά του Ιησού Χριστού του σωτήρα μας ,
56003007	έτσι ώστε να δικαιωθούμε με βάση τη δική Του χάρη και να γίνουμε κληρονόμοι της αιώνιας ζωής , σύμφωνα με την ελπίδα μας .
56003008	Είναι απόλυτα αληθινή η διδαχή αυτή και θέλω εσύ να τα διαβεβαιώνεις αυτά , ώστε εκείνοι που έχουν πιστέψει στο Θεό να φροντίζουν να πρωτοστατούν σε καλά έργα . Αυτά είναι τα καλά και ωφέλιμα στους ανθρώπους .
56003009	Οπωσδήποτε όμως να αποφεύγεις τις ανόητες συζητήσεις και τις απαριθμήσεις γενεαλογιών και τις φιλονικίες και τις σχετικές με το νόμο διαμάχες , γιατί είναι ανώφελες και άσκοπες .
56003010	Αιρετικό άνθρωπο συμβούλεψέ τον μια δυο φορές και μετά - αν δε σε ακούσει - παράτησέ τον ,
56003011	αφού γίνεται αυτονόητο πια ότι ένας τέτοιος άνθρωπος έχει διαφθαρεί εντελώς και αμαρτάνει έχοντας καταδικάσει ο ίδιος τον εαυτό του .
56003012	Όταν σου στείλω τον Αρτεμά ή τον Τυχικό , φρόντισε να έρθεις κοντά μου στη Νικόπολη , γιατί εκεί αποφάσισα να περάσω το χειμώνα .
56003013	Τον Ζηνά , το νομικό και τον Απολλώ ξεπροβόδισέ τους με τη μεγαλύτερη δυνατή φροντίδα , έτσι που να μην τους λείψει τίποτε .
56003014	Κι ας αρχίσουν να μαθαίνουν και οι δικοί μας να πρωτοστατούν σε καλά έργα για την κάλυψη των απαραίτητων αναγκών , για να μην είναι άκαρποι .
56003015	Σε χαιρετούν όλοι όσοι είναι μαζί μου . Δώσε χαιρετισμούς στους πιστούς που μας αγαπούν . Η χάρη του Θεού να είναι με όλους σας . Αμήν .
57001001	Εγώ ο Παύλος , που είμαι φυλακισμένος για χάρη του Ιησού Χριστού , και ο Τιμόθεος ο αδελφός , απευθυνόμαστε σε σένα Φιλήμονα , συνεργάτη μας αγαπητέ ,
57001002	καθώς και στην αγαπητή Απφία και στο συστρατιώτη μας Άρχιππο , όπως επίσης και στην εκκλησία που συναθροίζεται στο σπίτι σου .
57001003	Ευχόμαστε να έχετε χάρη και ειρήνη από το Θεό Πατέρα μας και τον Κύριο Ιησού Χριστό .
57001004	Ευχαριστώ πάντοτε το Θεό μου για σένα καθώς σε αναφέρω στις προσευχές μου -
57001005	γιατί ακούω για την πίστη που έχεις , όπως και για την αγάπη σου για τον Κύριο Ιησού Χριστό και για όλους τους πιστούς -
57001006	και τον παρακαλώ η συμμετοχή σου στην πίστη να γίνει αποδοτική με την επίγνωση κάθε αγαθού που υπάρχει ανάμεσά μας για τη δόξα του Ιησού Χριστού .
57001007	Και αντλούμε πραγματικά μεγάλη χαρά και εμψύχωση από την αγάπη σου , γιατί οι καρδιές των πιστών έχουν βρει ανακούφιση χάρη σε σένα , αδελφέ μας .
57001008	Γι' αυτό , αν και έχω όλο το θάρρος να σου επιβάλλω το καθήκον σου ,
57001009	εντούτοις , χάρη στην αγάπη μας , προτιμώ να σε παρακαλέσω . Καθώς λοιπόν είμαι τόσο προχωρημένος στην ηλικία εγώ , ο Παύλος , τώρα μάλιστα και φυλακισμένος για χάρη του Ιησού Χριστού ,
57001010	σου υποβάλλω μια παράκληση για το παιδί μου , τον Ονήσιμο , που τον γέννησα μέσα στη φυλακή μου ,
57001011	ο οποίος κάποτε σου ήταν άχρηστος , αλλά τώρα είναι χρήσιμος τόσο σε σένα όσο και σε μένα .
57001012	Αυτόν σου τον στέλνω τώρα πίσω . Κι εσύ δέξου τον αυτόν , δηλαδή , τα ίδια μου τα σπλάχνα .
57001013	Ήθελα να τον κρατήσω κοντά μου για να με υπηρετεί αντί για σένα , καθώς βρίσκομαι στη φυλακή για χάρη του Ευαγγελίου .
57001014	Όμως χωρίς τη δική σου συγκατάθεση δε θέλησα να κάνω τίποτε για να μην είναι αναγκαστική η καλοσύνη σου , αλλά με τη θέλησή σου .
57001015	Και ποιος ξέρει ; ίσως γι' αυτό να αποχωρίστηκε από σένα προσωρινά , για να τον έχεις τώρα πια ολοκληρωτικά για πάντα ,
57001016	όχι πια σαν δούλο , αλλά ανώτερο από δούλο , σαν αδελφό αγαπητό . Κι εννοώ αγαπητό σε μένα , πόσο περισσότερο λοιπόν σε σένα , και σαν άνθρωπος και σαν χριστιανός .
57001017	Αν λοιπόν με θεωρείς συνεργάτη σου , δέξου τον όπως θα δεχόσουν εμένα .
57001018	Κι αν σε κάτι σε αδίκησε ή σου χρωστάει τίποτε , χρέωσέ το σε μένα .
57001019	Εγώ ο Παύλος το έγραψα με το ίδιο μου το χέρι , εγώ θα σου το ξοφλήσω , για να μη σου πω ότι μου οφείλεις ακόμα και τον εαυτό σου .
57001020	Ναι , αδελφέ μου , ας απολαύσω κι εγώ μια χαρά από σένα στ' όνομα του Κυρίου . Ανακούφισε την καρδιά μου στ' όνομα του Κυρίου .
57001021	Επειδή είμαι βέβαιος για την υπακοή σου σου έγραψα την παράκλησή μου αυτή , μια και ξέρω πως και περισσότερα απ' αυτό που σου ζήτησα θα κάνεις .
57001022	Στο μεταξύ να ετοιμάζεσαι κιόλας να με φιλοξενήσεις , γιατί ελπίζω πως σαν απάντηση στις προσευχές σας θα με χαρίσει ο Θεός σε σας .
57001023	Σε χαιρετούν ο Επαφράς , ο συγκρατούμενός μου για χάρη του Χριστού ,
57001024	ο Μάρκος , ο Αρίσταρχος , ο Δημάς και ο Λουκάς οι συνεργάτες μου .
57001025	Η χάρη του Κυρίου μας Ιησού Χριστού να είναι με το πνεύμα σας . Αμήν .
58001001	Ο Θεός , αφού μίλησε στους προπάτορές μας τον παλιό καιρό χρησιμοποιώντας πολλά μέσα και πολλούς τρόπους μέσω των προφητών , τον τελευταίο τούτο καιρό μίλησε σε μας μέσω του Γιου ,
58001002	τον οποίο έθεσε κληρονόμο των πάντων . Μέσω αυτού άλλωστε δημιούργησε και όλα όσα περικλείουν μέσα τους οι αιώνες .
58001003	Αυτός , επειδή είναι η ακτινοβολία της δόξας του Θεού και ο χαρακτήρας της φύσης του , κι επειδή κυβερνάει τα πάντα με τη δύναμη του λόγου του , κι αφού με τη δική του τη θυσία καθάρισε τις αμαρτίες μας , κάθισε ψηλά , στα δεξιά του παντοδύναμου Θεού .
58001004	Κι αποδείχτηκε έτσι πως είναι τόσο ανώτερος από τους αγγέλους , όσο πιο ξεχωριστό είναι το όνομα που έχει κληρονομήσει σε σύγκριση μ' αυτούς .
58001005	Γιατί σε ποιον από τους αγγέλους είπε ποτέ ο Θεός : « Ο Γιος μου είσαι εσύ , εγώ σ' έχω γεννήσει σήμερα » ; Ή : « Εγώ θα είμαι ο Πατέρας του κι αυτός θα είναι ο Γιος μου » ;
58001006	Κι όταν πάλι παρουσιάζει τον πρωτότοκο στην οικουμένη , λέει : « Αυτόν να προσκυνήσουν όλοι οι άγγελοι του Θεού » !
58001007	Κι ενώ για τους αγγέλους λέει η Γραφή : « Αυτός δίνει στους αγγέλους του τη δύναμη των ανέμων και στους υπηρέτες του τη δραστικότητα της πύρινης φλόγας » ,
58001008	για το Γιο λέει : « Ο θρόνος σου Θεέ μένει στους αιώνες των αιώνων . Σκήπτρο δικαιοσύνης είναι το βασιλικό σου σκήπτρο .
58001009	Αγάπησες τη δικαιοσύνη και μίσησες την παρανομία . Γι' αυτό σ' έχρισε εσένα Θεέ μου , ο Θεός Πατέρας σου με λάδι αγαλλίασης και όχι τους κληρονόμους σου » .
58001010	Κι αλλού λέει : « Εσύ , Κύριε , θεμελίωσες αρχικά τη γη και έργο των χεριών σου είναι οι ουρανοί .
58001011	Αυτοί θα καταστραφούν , εσύ όμως παραμένεις αμετάβλητος . Και όλοι γενικά σαν ρούχο θα παλιώσουν
58001012	και σαν περικάλυμμα θα τους τυλίξεις και θα αλλοιωθούνε , εσύ όμως παραμένεις ο ίδιος και τα χρόνια σου τελειωμό δε θάχουν » .
58001013	Και σε ποιον από τους αγγέλους είπε ποτέ ο Θεός : « Στα δεξιά μου να κάθεσαι , ωσότου κάνω τους εχθρούς σου ακουμπιστήρι των ποδιών σου » ;
58001014	Δεν είναι μήπως όλοι υπηρετικά πνεύματα που αποστέλλονται να προσφέρουν τις υπηρεσίες τους για εκείνους που πρόκειται να κληρονομήσουν τη σωτηρία ;
58002001	Γι' αυτό πρέπει εμείς να στρέφουμε την προσοχή μας περισσότερο σ' αυτά που ακούσαμε για να μην τυχόν και λοξοδρομήσουμε απ' αυτά σε καμιά περίπτωση .
58002002	Γιατί , αν ο λόγος που κηρύχτηκε μέσω των αγγέλων αποδείχτηκε αληθινός και κάθε παράβαση και παρακοή πήρε τη δίκαιη ανταμοιβή της σύμφωνα με το νόμο ,
58002003	πώς θα μπορέσουμε εμείς να ξεφύγουμε , αν παραμελήσουμε μια τόσο μεγάλη σωτηρία ; Η οποία αφού άρχισε να πρωτοκηρύττεται από τον Κύριο , μας την επιβεβαίωσαν στη συνέχεια εκείνοι που τον άκουσαν ,
58002004	ενώ παράλληλα ο Θεός πρόσθετε τη δική του μαρτυρία με καταπληκτικά φαινόμενα και υπερφυσικά γεγονότα και με μια ποικιλία θαυμάτων , όπως και με κατανομή χαρισμάτων από το Άγιο Πνεύμα σύμφωνα με το δικό του θέλημα .
58002005	Και δεν είναι , βέβαια , σε αγγέλους που υπέταξε ο Θεός το μελλοντικό κόσμο για τον οποίο μιλούμε .
58002006	Και το τόνισε αυτό ένας προφήτης , όπως λέει κάπου : « Τι είναι ο άνθρωπος για να τον σκέφτεσαι ή ο γιος του ανθρώπου , ώστε να του δείχνεις την εύνοιά σου ;
58002007	Τον έκανες για ένα σύντομο διάστημα κατώτερο από τους αγγέλους . Με δόξα και τιμή τον στεφάνωσες και τον κατέστησες κύριο πάνω στα έργα των χεριών σου .
58002008	Όλα τα υπέταξες κάτω από τα πόδια του » . Και όταν λέει : « Όλα τα υπέταξες » , εννοεί πως δεν άφησε τίποτε ανυπότακτο . Μα εμείς τώρα καθόλου δε βλέπουμε να είναι όλα υποταγμένα στον άνθρωπο .
58002009	Απεναντίας , « Στεφανωμένος με δόξα και τιμή » , βλέπουμε πως είναι ο Ιησούς , ο οποίος « για ένα σύντομο διάστημα έγινε κατώτερος από τους αγγέλους » , για να υποστεί το πάθημα του θανάτου , έτσι ώστε με τη χάρη του Θεού να γευθεί το θάνατο για τον καθένα .
58002010	Γιατί έπρεπε πράγματι αυτός - για τον οποίο υπάρχουν τα πάντα και μέσω του οποίου δημιουργήθηκαν τα πάντα και ο οποίος οδήγησε πολλούς γιους στη δόξα - ο αρχηγός της σωτηρίας , να ολοκληρώσει το έργο του με παθήματα .
58002011	Καθότι κι αυτός που αγιάζει κι αυτοί που αγιάζονται , όλοι από έναν Πατέρα προέρχονται . Γι' αυτό και δεν ντρέπεται να τους ονομάζει αδελφούς
58002012	λέγοντας : « Θα διακηρύξω στ' αδέλφια μου τ' όνομά σου . Μέσα σε σύναξη ανθρώπων θα σε εξυμνήσω » .
58002013	Κι αλλού : « Εγώ θα εμπιστευθώ σ' αυτόν » . Επίσης αλλού : « Ορίστε , εγώ και τα παιδιά που μου έδωσε ο Θεός » .
58002014	Αφού , λοιπόν , « τα παιδιά » ήταν άνθρωποι με σάρκα και αίμα , έτσι κι αυτός , για να βρεθεί πλάι πλάι μ' αυτούς , πήρε σάρκα και αίμα σαν κι αυτούς , ώστε με το θάνατό του να καταργήσει τον κυρίαρχο του θανάτου , δηλαδή το διάβολο ,
58002015	και να ελευθερώσει αυτούς που για όλη τη ζωή τους ήταν καταδικασμένοι να ζουν στη σκλαβιά εξαιτίας του φόβου του θανάτου .
58002016	Και δεν υπάρχει αμφιβολία , βέβαια , πως δεν ασχολείται εδώ με αγγέλους , αλλά με τους απογόνους του Αβραάμ .
58002017	Γι' αυτό και ήταν αναγκαίο να εξομοιωθεί σε όλα με τ' αδέλφια του , ώστε να γίνει σπλαχνικός και πιστός αρχιερέας προς το Θεό για την εξιλέωση των αμαρτιών του λαού .
58002018	Επειδή λοιπόν ο ίδιος έχει υποφέρει , περνώντας από δοκιμασίες , μπορεί να βοηθήσει αυτούς που περνούν από δοκιμασίες .
58003001	Γι' αυτό , άγιοι αδελφοί , εσείς που συμπεριλαμβάνεστε στους αποδέκτες της ουράνιας πρόσκλησης , μάθετε καλά ποιος είναι ο απεσταλμένος του Θεού και αρχιερέας τον οποίο ομολογούμε . Ο Ιησούς Χριστός , δηλαδή ,
58003002	που στάθηκε πιστός σ' αυτόν που τον έκανε αρχιερέα , όπως ήταν για παράδειγμα και ο Μωυσής σε όλο τον οίκο του Θεού .
58003003	Ο Ιησούς όμως έχει αξιωθεί περισσότερη δόξα από το Μωυσή , καθότι ο κατασκευαστής ενός σπιτιού είναι άξιος περισσότερης τιμής απ' ό,τι το σπίτι .
58003004	Γιατί φυσικά κάθε σπίτι κατασκευάζεται από κάποιον , και αυτός που κατασκεύασε τα πάντα είναι ο Θεός .
58003005	Κι ο Μωυσής βέβαια , υπήρξε πιστός σε ολόκληρο τον οίκο του Θεού σαν υπηρέτης του , για να μαρτυρήσει εκείνα που θα έλεγε ο Θεός .
58003006	Ο Χριστός , όμως , ως Γιος που είναι , ορίστηκε επικεφαλής στον οίκο του , και ο οίκος του είμαστε εμείς , αν βέβαια διατηρήσουμε ως το τέλος ακλόνητο το φρόνημα και την ψυχική ικανοποίηση που στηρίζονται στην ελπίδα μας .
58003007	Γι' αυτό , όπως λέει το Άγιο Πνεύμα : « Σήμερα - αν ακούσετε τη φωνή του -
58003008	μη σκληρύνετε τις καρδιές σας , όπως στην περίπτωση της ανταρσίας κατά τη διάρκεια της δοκιμασίας στην έρημο ,
58003009	όπου με αμφισβήτησαν οι πατέρες σας , με δοκίμασαν και είδαν τα έργα μου για σαράντα χρόνια .
58003010	Γι' αυτό , δεν ανέχτηκα περισσότερο τη γενιά εκείνη και είπα : Πάντα στην πλάνη βρίσκεται η καρδιά τους , και γι' αυτό αυτοί δε γνώρισαν τις βουλές μου .
58003011	Έτσι , ορκίστηκα μέσα στην οργή μου πως δε θα μπουν στην ανάπαυση τη δική μου » .
58003012	Προσέχετε , αδελφοί , μήπως και συμβεί κάποιος από σας να έχει καρδιά πονηρή και άπιστη , που θα τον απομακρύνει από το Ζωντανό Θεό .
58003013	Γι' αυτό να εμψυχώνετε ο ένας τον άλλο κάθε μέρα , για όσον καιρό έχετε στη διάθεσή σας το « σήμερα » , για να μη σκληρυνθεί κανένας από σας πέφτοντας στην απάτη της αμαρτίας .
58003014	Γιατί στην πραγματικότητα μέτοχοι στη ζωή του Χριστού έχουμε γίνει με την προϋπόθεση ότι ως το τέλος θα διατηρήσουμε σταθερή την αρχική πεποίθηση .
58003015	Αυτό σημαίνουν τα λόγια της Γραφής : « Σήμερα - αν ακούσετε τη φωνή του - μη σκληρύνετε τις καρδιές σας , όπως στην περίπτωση της ανταρσίας » .
58003016	Γιατί , ποιοι ήταν εκείνοι , οι οποίοι , ενώ άκουσαν τη φωνή του , στασίασαν ; Δεν ήταν τάχα όλοι εκείνοι που βγήκαν από την Αίγυπτο κάτω από την αρχηγία του Μωυσή ;
58003017	Και εναντίον τίνων αγανάκτησε για σαράντα χρόνια ; Δεν ήταν μήπως εναντίον εκείνων που αμάρτησαν και των οποίων τα κουφάρια σκορπίστηκαν στην έρημο ;
58003018	Και για ποιους ορκίστηκε πως δε θα έμπαιναν στον τόπο της ανάπαυσης αν όχι για εκείνους που απείθησαν ;
58003019	Και διαπιστώνουμε πως πράγματι δεν μπόρεσαν να μπουν εξαιτίας της απιστίας τους .
58004001	Ας έχουμε λοιπόν το φόβο , καθώς παρατείνεται ακόμα η υπόσχεση για να μπούμε στην ανάπαυση τη δική του , μήπως διαπιστωθεί τελικά πως κάποιος από σας την έχει στερηθεί .
58004002	Και είναι βέβαια γεγονός ότι ακούσαμε τα καλά νέα , όπως έγινε και μ' εκείνους , αλλ' όμως δεν τους ωφέλησε εκείνους το απλό άκουσμα , επειδή δε συνένωσαν την πίστη τους με την πίστη εκείνων που υπάκουσαν .
58004003	Γιατί στην ανάπαυση μπαίνουμε μόνο όσοι έχουμε πιστέψει , όπως το έχει πει σ' εκείνους που απίστησαν : « Όπως το ορκίστηκα μέσα στην οργή μου : Δε θα μπουν στην ανάπαυση τη δική μου » . Κι αυτό , παρόλο που τα έργα του Θεού είχαν ολοκληρωθεί από τότε που δημιούργησε τον κόσμο .
58004004	Γιατί λέει κάπου η Γραφή για την έβδομη μέρα : « Και αναπαύθηκε ο Θεός την έβδομη μέρα από τη δημιουργία όλων των έργων του » .
58004005	Κι όμως , εδώ επιμένει : « Δε θα μπουν στη δική μου ανάπαυση » .
58004006	Επειδή λοιπόν παρατείνεται ακόμα η υπόσχεση ότι θα μπουν μερικοί στην ανάπαυση αυτή κι επειδή αυτοί που άκουσαν προηγουμένως το χαρμόσυνο άγγελμα δεν μπήκαν εξαιτίας της απείθειάς τους ,
58004007	γι' αυτό , ύστερα από τόσο καιρό , πάλι ορίζει κάποια τακτή χρονική περίοδο , που την ονομάζει « σήμερα » μέσω του Δαβίδ , ο οποίος , όπως ειπώθηκε πιο πάνω , λέει : « Σήμερα - αν ακούσετε τη φωνή του - μη σκληρύνετε τις καρδιές σας » .
58004008	Γιατί , αν πραγματικά τους είχε οδηγήσει αυτούς ο Ιησούς του Ναυή στην ανάπαυση , δε θα μιλούσε αργότερα για άλλη ανάπαυση .
58004009	Επομένως , ισχύει ακόμα για το λαό του Θεού η υπόσχεση για το Σαββατικό ξεκούρασμα .
58004010	Γιατί όποιος πιστός έχει μπει στην ανάπαυση του Θεού , αναπαύθηκε κι ο ίδιος από τα έργα του , όπως ακριβώς και ο Θεός από τα δικά του έργα .
58004011	Επομένως , ας φροντίσουμε επιμελώς να μπούμε σ' εκείνη την ανάπαυση , έτσι που κανένας μας να μην ακολουθήσει το παράδειγμα εκείνων πέφτοντας στο ίδιο παράπτωμα της απείθειας .
58004012	Γιατί ο Λόγος του Θεού είναι ζωντανός και αποτελεσματικός και κοφτερότερος από οποιοδήποτε δίκοπο μαχαίρι , και εισχωρεί βαθιά , μέχρι το σημείο να διαχωρίζει την ψυχή από το πνεύμα και τις αρθρώσεις από το μεδούλι , κι έχει τη δύναμη να διακρίνει τους διαλογισμούς και τις προθέσεις της καρδιάς ,
58004013	μια και δεν υπάρχει κανένα δημιούργημα αδιερεύνητο για το Θεό , κι είναι όλα γυμνά και διάφανα μπροστά στα μάτια του , στον οποίο και θα δώσουμε λόγο .
58004014	Αφού λοιπόν έχουμε ένα μεγάλο αρχιερέα , ο οποίος έχει πορευθεί μέσα από τους ουρανούς , δηλαδή τον Ιησού , το Γιο του Θεού , ας διατηρούμε την πίστη που ομολογούμε .
58004015	Γιατί δεν έχουμε έναν αρχιερέα που να μην μπορεί να μας συμπονέσει για τις αδυναμίες μας , αλλά έχουμε έναν αρχιερέα που έχει περάσει απ' όλες τις δοκιμασίες , παρόμοια μ' εμάς , χωρίς όμως ν' αμαρτήσει .
58004016	Ας προσερχόμαστε λοιπόν θαρρετά στο θρόνο της χάρης του Θεού , για να δεχτούμε το έλεός του και να βρούμε τη χάρη που χρειαζόμαστε για βοήθεια στην κατάλληλη στιγμή .
58005001	Γιατί κάθε αρχιερέας που επιλέγεται ανάμεσα από τους ανθρώπους , αναλαμβάνει το λειτούργημα του μεσάζοντα προς το Θεό για λογαριασμό των ανθρώπων , για να προσφέρει δώρα και θυσίες για τις αμαρτίες τους ,
58005002	επειδή είναι σε θέση να δείχνει κατανόηση προς εκείνους που βρίσκονται σε άγνοια και πλάνη . Γιατί κι ο ίδιος είναι περιβλημένος με την ανθρώπινη αδυναμία .
58005003	Και εξαιτίας αυτής της αδυναμίας του οφείλει , όπως το κάνει για το λαό , έτσι να προσφέρει θυσίες και για τον εαυτό του , για συγχώρηση αμαρτιών .
58005004	Και την τιμή αυτή δεν την παίρνει κανείς αυθαίρετα για τον εαυτό του , αλλά ύστερα από πρόσκληση του Θεού , όπως ακριβώς έγινε με τον Ααρών .
58005005	Έτσι κι ο Χριστός , δεν ήταν ο ίδιος που απένειμε στον εαυτό του τη δόξα να γίνει αρχιερέας , αλλά εκείνος που του είπε : « Ο Γιος μου είσαι εσύ , εγώ σ' έχω γεννήσει σήμερα » ,
58005006	όπως λέει και σε μια διαφορετική περίπτωση : « Εσύ είσαι ιερέας παντοτινός σύμφωνα με τον τύπο του Μελχισεδέκ » .
58005007	Αυτός , στη διάρκεια της ενανθρώπησής του , αφού ύψωσε προσευχές και ικεσίες με δυνατή κραυγή και δάκρυα σ' εκείνον που είχε τη δύναμη να τον διαφυλάξει από το θάνατο , και εισακούστηκε χάρη στην ευλάβειά του ,
58005008	τελικά μέσα από τα παθήματα έμαθε την υπακοή , παρόλο που ήταν ο Γιος .
58005009	Κι όταν υπάκουσε ως το τέλος , έγινε η αιτία παντοτινής σωτηρίας για όλους εκείνους που υπακούν σ' αυτόν ,
58005010	αφού αναγορεύτηκε από το Θεό αρχιερέας κατά τον τύπο του Μελχισεδέκ .
58005011	Για το θέμα αυτό έχουμε πολλά να πούμε , αλλά είναι δύσκολο να σας εξηγήσουμε , γιατί έχετε γίνει απρόθυμοι να καταλάβετε .
58005012	Κι ενώ θα έπρεπε να είστε δάσκαλοι ύστερα από τόσο καιρό , εσείς έχετε ανάγκη να σας διδάσκει κανείς ξανά από την αρχή τα βασικά στοιχεία των λόγων του Θεού . Κι έτσι έχετε καταντήσει να χρειάζεστε γάλα πάλι και όχι στερεά τροφή !
58005013	Και καθένας , βέβαια , που τρέφεται με γάλα είναι απροετοίμαστος για τη διδαχή της δικαιοσύνης , γιατί είναι νήπιος .
58005014	Ενώ η στερεά τροφή ταιριάζει στους αναπτυγμένους , που χάρη στην εξάσκηση έχουν γυμνασμένα τα αισθητήριά τους , έτσι ώστε να κάνουν διάκριση ανάμεσα στο καλό και στο κακό .
58006001	Γι' αυτό , αφήνοντας πια τη βασική αρχική διδασκαλία για το Χριστό , ας προχωρούμε προς την τελειότητα , χωρίς να αρχίζουμε πάλι από τα θεμελιώδη , όπως είναι η μετάνοια από νεκρά έργα , η πίστη στο Θεό
58006002	και οι διδασκαλίες σχετικά με το βάφτισμα , τη χειροτονία , την ανάσταση των νεκρών και την αιώνια καταδίκη .
58006003	Κι αυτό είναι που θα κάνουμε , αν βέβαια το επιτρέπει ο Θεός .
58006004	Γιατί είναι αδύνατο , αυτοί που κάποτε φωτίστηκαν και γεύτηκαν την ουράνια δωρεά και έγιναν μέτοχοι του Αγίου Πνεύματος ,
58006005	αυτοί που γεύτηκαν ακόμα και είδαν πόσο καλό είναι το μήνυμα του Θεού , όπως επίσης και τις ουράνιες δυνάμεις του μελλοντικού κόσμου ,
58006006	και οι οποίοι κατόπιν ξέπεσαν , να οδηγηθούν απαρχής πάλι σε μετάνοια , ξανασταυρώνοντας για τους εαυτούς τους το Γιο του Θεού και διαπομπεύοντάς τον .
58006007	Γιατί , η γη η οποία απορροφά το νερό της βροχής που πέφτει πολλές φορές πάνω της και παράγει χορταρικά κατάλληλα για εκείνους για τους οποίους και καλλιεργείται , δέχεται ευλογία από το Θεό .
58006008	Απεναντίας , αν βγάζει αγκάθια και τριβόλια , είναι άχρηστη και δεν απέχει από του να επισύρει την κατάρα πάνω της και να παραδοθεί τελικά στη φωτιά .
58006009	Για σας όμως , αγαπητοί μου , παρόλο που μιλάμε με τον τρόπο αυτό , έχουμε πειστεί πως σας χαρακτηρίζουν τα καλύτερα γνωρίσματα που συνδέονται με τη σωτηρία .
58006010	Γιατί ο Θεός δεν είναι άδικος , ώστε να ξεχάσει το έργο σας και τον κόπο στον οποίο υποβληθήκατε κινούμενοι από την αγάπη την οποία δείξατε στ' όνομά του , έχοντας υπηρετήσει και συνεχίζοντας να υπηρετείτε τους αδελφούς .
58006011	Επιθυμούμε , μάλιστα , ο καθένας από σας να εκδηλώνει την ίδια επιμέλεια και να αποδείχνει τη σιγουριά της ελπίδας του μέχρι το τέλος ,
58006012	ώστε να μην ατονήσετε αλλά να γίνετε μιμητές εκείνων που με πίστη και μακροθυμία κληρονομούν όλα όσα υποσχέθηκε ο Θεός .
58006013	Πράγματι , όταν ο Θεός έδωσε την υπόσχεσή του στον Αβραάμ , επειδή δεν είχε να ορκιστεί σε κάποιον ανώτερο , ορκίστηκε στον εαυτό του ,
58006014	λέγοντας : « Εξάπαντος θα σε ευλογήσω πλούσια και θα πληθύνω πάρα πολύ τον αριθμό των απογόνων σου » .
58006015	Έτσι , χάρη στη μακροθυμία του ο Αβραάμ εξασφάλισε την υπόσχεση αυτή .
58006016	Γιατί , βέβαια , οι άνθρωποι ορκίζονται σε κάποιον ανώτερο και ο όρκος τους αποτελεί γι' αυτούς την επιβεβαίωση που τερματίζει κάθε αμφισβήτηση .
58006017	Κι ο Θεός , λοιπόν , επειδή ήθελε να αποδείξει εντονότερα στους κληρονόμους της υπόσχεσής του πως η απόφασή του είναι αμετάκλητη , περιέβαλε την υπόσχεσή του και με όρκο ,
58006018	έτσι που στηριζόμενοι σε δύο αμετάκλητα πράγματα , τα οποία αποδείχνουν πως είναι αδύνατο να ψευσθεί ο Θεός , να έχουμε ακατάβλητο κουράγιο εμείς που καταφύγαμε σ' αυτόν , ώστε να κρατήσουμε την ελπίδα που προβάλλει μπροστά μας .
58006019	Την ελπίδα μας αυτή την έχουμε σαν μια ασφαλή και σίγουρη άγκυρα , που εισχωρεί στα ενδότερα του καταπετάσματος ,
58006020	όπου , πριν από μας , μπήκε για λογαριασμό μας ο Ιησούς , αφού έγινε αρχιερέας αιώνιος κατά τον τύπο της ιερατείας του Μελχισεδέκ .
58007001	Γιατί πράγματι αυτός ο Μελχισεδέκ ήταν βασιλιάς της Σαλήμ και ιερέας του Ύψιστου Θεού . Κι αυτός ήταν που συνάντησε τον Αβραάμ καθώς εκείνος επέστρεφε από την εκστρατεία του , μετά που κατατρόπωσε τους βασιλιάδες , και τον ευλόγησε .
58007002	Και σ' αυτόν , ο Αβραάμ έδωσε μερίδιο το ένα δέκατο απ' όλα τα λάφυρα που αποκόμισε . Και τ' όνομά του σημαίνει πρώτα , « Βασιλιάς της Δικαιοσύνης » , κι έπειτα , « Βασιλιάς της Σαλήμ » , δηλαδή « Βασιλιάς της Ειρήνης » .
58007003	Ούτε πατέρα αναφέρεται να έχει ούτε μητέρα ούτε γενεαλογία ούτε αρχή στις μέρες του ούτε τέλος στη ζωή του . Εξομοιωμένος έτσι με το Γιο του Θεού , παραμένει ιερέας παντοτινά .
58007004	Καταλαβαίνετε , επομένως , πόσο μεγάλος ήταν αυτός , αφού ακόμα και ο Αβραάμ ο πατριάρχης τού έδωσε το ένα δέκατο από τα λάφυρα .
58007005	Κι εκείνοι , βέβαια , που γίνονται ιερείς από τους απογόνους του Λευί , έχουν την εντολή σύμφωνα με το νόμο να παίρνουν το ένα δέκατο από τα εισοδήματα του Ιουδαϊκού λαού , δηλαδή από τους αδελφούς τους , παρόλο που προέρχονται κι αυτοί από τον Αβραάμ .
58007006	Αυτός όμως που δεν προέρχεται από το δικό τους γένος πήρε τα δέκατα από τον Αβραάμ , και ευλόγησε αυτόν ο οποίος ήταν αποδέκτης των υποσχέσεων του Θεού .
58007007	Και αναντίρρητα , ο μικρότερος ευλογείται από το μεγαλύτερο .
58007008	Και στη δική μας περίπτωση , βέβαια , τα δέκατα τα παίρνουν άνθρωποι που είναι θνητοί , ενώ σ' εκείνη την περίπτωση τα πήρε αυτός για τον οποίο υπάρχει η μαρτυρία ότι ζει .
58007009	Σαν συμπέρασμα , μάλιστα , θα μπορούσαμε να πούμε πως και ο ίδιος ο Λευί που παίρνει τα δέκατα , έχει δώσει τα δέκατά του στον Μελχισεδέκ μέσω του Αβραάμ ,
58007010	γιατί βρισκόταν ακόμα στα σπλάχνα του προπάτορά του , του Αβραάμ , όταν τον συνάντησε ο Μελχισεδέκ .
58007011	Αν λοιπόν , ήταν πράγματι κατορθωτή η τελειότητα μέσω της λευιτικής ιεροσύνης - γιατί ο νόμος που δόθηκε στο λαό σ' αυτήν την ιεροσύνη είχε στηριχθεί - τότε γιατί να υπήρχε η επιπρόσθετη ανάγκη να παρουσιαστεί ένας διαφορετικός ιερέας κατά τον τύπο του Μελχισεδέκ , και να μην αρκούσαν αυτοί που ονομάζονταν ιερείς κατά τον τύπο της ιερατείας του Ααρών ;
58007012	Στην πραγματικότητα , όταν αλλάζει η ιεροσύνη , τότε αναγκαστικά γίνεται αλλαγή επίσης και του νόμου .
58007013	Γιατί , εκείνος για τον οποίο λέγονται τα πράγματα αυτά , συμπεριλήφθηκε σε άλλη φυλή , από την οποία κανένας δεν έχει υπηρετήσει το θυσιαστήριο .
58007014	Και είναι , βέβαια , πολύ γνωστό ότι ο Κύριός μας έχει γεννηθεί από τη φυλή του Ιούδα , για την οποία ο Μωυσής δεν έκανε κανένα λόγο σχετικά με ιεροσύνη .
58007015	Κι αυτό γίνεται ακόμα πιο καταφανές από το γεγονός ότι παρουσιάζεται ένας διαφορετικός ιερέας όμοιος με τον Μελχισεδέκ ,
58007016	που έγινε αρχιερέας όχι με βάση κάποια νομική διάταξη που αφορά την πρόσκαιρη ανθρώπινη ζωή , αλλά με βάση τη δύναμή του να δίνει ζωή ακατάλυτη .
58007017	Αφού το μαρτυρεί η Γραφή , που λέει : « Εσύ είσαι ιερέας αιώνιος κατά τον τύπο του Μελχισεδέκ » .
58007018	Καταργείται , επομένως , η προγενέστερη διάταξη του νόμου , επειδή ήταν ανίσχυρη και ανώφελη -
58007019	αφού ο νόμος δεν τελειοποίησε τίποτε - και εισάγεται μια υπέρτερη ελπίδα μέσω της οποίας πλησιάζουμε το Θεό .
58007020	Και μάλιστα , αυτός δεν έγινε αρχιερέας χωρίς όρκο - σαν τους άλλους που έγιναν ιερείς χωρίς όρκο -
58007021	αλλά με όρκο , σύμφωνα με τα λόγια εκείνου που του λέει : « Ορκίστηκε ο Κύριος , και δε θα αλλάξει γνώμη : Εσύ είσαι ιερέας αιώνιος κατά τον τύπο της ιερατείας του Μελχισεδέκ » .
58007022	Κι έγινε έτσι εγγυητής μιας τόσο ανώτερης διαθήκης ο Ιησούς .
58007023	Επίσης και ο αριθμός εκείνων που έχουν γίνει ιερείς είναι μεγάλος , επειδή ήταν αδύνατο να παραμένει μόνιμα ένας εξαιτίας του θανάτου .
58007024	Αυτός όμως , επειδή παραμένει αιώνια , η ιεροσύνη που κατέχει είναι αμεταβίβαστη .
58007025	Γι' αυτό κι έχει τη δύναμη να σώζει για πάντα όσους προσέρχονται στο Θεό μέσω αυτού , αφού ζει πάντοτε , έτσι ώστε να μεσιτεύει γι' αυτούς .
58007026	Και πράγματι , ένας τέτοιος αρχιερέας μας χρειαζόταν : Άγιος , άκακος , αμόλυντος , που ξεχωρίζει απόλυτα από τους αμαρτωλούς ανθρώπους , που έχει ανέβει ψηλότερα και από τους ουρανούς ,
58007027	και ο οποίος δεν έχει ανάγκη , όπως οι αρχιερείς , να προσφέρει καθημερινά θυσίες πρώτα για τις δικές του αμαρτίες κι έπειτα για τις αμαρτίες του λαού . Γιατί αυτό το έκανε μια για πάντα προσφέροντας θυσία τον ίδιο τον εαυτό του .
58007028	Ο νόμος , λοιπόν , τοποθετεί ως ιερείς ανθρώπους που έχουν ατέλειες , ενώ το γεγονός του όρκου που δόθηκε ύστερα από το νόμο , αναδείχνει αιώνιο αρχιερέα το Γιο , ο οποίος είναι τέλειος .
58008001	Το επιστέγασμα , λοιπόν , των όσων λέμε είναι ότι έχουμε έναν αρχιερέα τέτοιου κύρους , που κάθισε στα δεξιά του θρόνου της Μεγαλοσύνης στους ουρανούς
58008002	ως λειτουργός στα Άγια των Αγίων και στην αληθινή Σκηνή , την οποία έστησε όχι άνθρωπος , αλλά ο ίδιος ο Κύριος !
58008003	Γιατί βέβαια , ο κάθε αρχιερέας ορίζεται με σκοπό να προσφέρει δώρα και θυσίες . Γι' αυτό ήταν αναγκαίο να έχει κι αυτός κάτι να προσφέρει .
58008004	Άλλωστε , αν ήταν στη γη ούτε καν θα ήταν ιερέας , αφού υπάρχουν ήδη οι ιερείς που προσφέρουν τα δώρα σύμφωνα με το νόμο ,
58008005	οι οποίοι και τελούν τη λατρεία σαν σκιώδη απομίμηση αυτής που γίνεται στους ουρανούς , όπως έχει αποκαλυφθεί σύμφωνα με τη θεία εντολή στο Μωυσή , όταν επρόκειτο να κατασκευάσει τη Σκηνή . « Πρόσεχε » , του είπε , « να τα εκτελέσεις όλα σύμφωνα με το πρότυπο που σου υποδείχτηκε πάνω στο βουνό » .
58008006	Τώρα όμως ο Ιησούς έχει αναλάβει μια τόσο ανώτερη ιερατική υπηρεσία , όσο πιο υπέρτερη είναι η διαθήκη της οποίας είναι μεσίτης , και η οποία έχει νομοθετηθεί με βάση υπέρτερες υποσχέσεις .
58008007	Και βέβαια , αν η πρώτη εκείνη διαθήκη δεν ήταν ανεπαρκής , δε θα χρειαζόταν να αντικατασταθεί από μια δεύτερη .
58008008	Γιατί πράγματι , κατηγορώντας τους ο Λόγος του Θεού λέει : « Δείτε , έρχονται μέρες , λέει ο Κύριος , που θα συνάψω με το λαό Ισραήλ και με το λαό του Ιούδα μια καινούργια διαθήκη .
58008009	Αυτή δε θα είναι σαν τη διαθήκη που σύναψα με τους προπάτορές τους , τότε που τους πήρα από το χέρι για να τους βγάλω από τη χώρα της Αιγύπτου , καθότι αυτοί δεν παρέμειναν σταθεροί στη διαθήκη μου , κι εγώ τους παραγκώνισα , λέει ο Κύριος .
58008010	Γι' αυτό , η διαθήκη που θα συνάψω με το λαό Ισραήλ ύστερα από τις μέρες εκείνες , είναι τούτη , λέει ο Κύριος : Θα μεταδώσω τους νόμους μου στη διάνοιά τους και πάνω στις καρδιές τους θα τους εγχαράξω . Τότε θα είμαι ο Θεός τους και αυτοί θα είναι ο λαός μου .
58008011	Και δε θα διδάσκει πια ο καθένας το συμπολίτη του και τον αδελφό του λέγοντάς του : Γνώρισε τον Κύριο , γιατί όλοι θα με γνωρίζουν , από το μικρότερο ως το μεγαλύτερό τους .
58008012	Γιατί θα τους δείξω έλεος για τις αδικίες τους , και τις αμαρτίες τους καθώς και τις παρανομίες τους δε θα τις θυμηθώ πια » .
58008013	Και με τη χρησιμοποίηση της λέξεως « καινούργια » , έχει κηρύξει παλιωμένη πια την πρώτη . Κι όταν ένα πράγμα παλιώνει και γερνάει , βρίσκεται κιόλας κοντά στον αφανισμό .
58009001	Είχε βέβαια και η πρώτη σκηνή διατάξεις σχετικές με τη λατρεία και με το γήινο θυσιαστήριό της .
58009002	Κατασκευάστηκε , δηλαδή , η σκηνή , στο πρώτο μέρος της οποίας υπήρχε η λυχνία και η τράπεζα και οι άρτοι της προθέσεως , η οποία ονομάζεται « Άγια » .
58009003	Κατόπιν , μετά από το δεύτερο καταπέτασμα , κατασκευάστηκε το μέρος της σκηνής που λέγεται « Άγια των Αγίων » .
58009004	Εκεί υπήρχε ένα χρυσό θυμιατήρι και η κιβωτός της διαθήκης , που απ' όλες τις πλευρές της ήταν καλυμμένη με χρυσάφι . Μέσα σ' αυτήν υπήρχε μια χρυσή στάμνα που περιείχε το μάννα , όπως επίσης το ραβδί του Ααρών , που είχε βλαστήσει , και οι πλάκες της διαθήκης .
58009005	Πάνω από την κιβωτό υπήρχαν αστραφτερά χερουβείμ , που η σκιά τους κάλυπτε ολόκληρο το ιλαστήριο . Γι' αυτά δε χρειάζεται να μιλήσουμε τώρα λεπτομερώς .
58009006	Και ήταν με τέτοια διάταξη κατασκευασμένα τα δυο αυτά μέρη της σκηνής , που στο πρώτο μέρος να μπαίνουν πάντοτε οι ιερείς για να επιτελούν τις λατρευτικές τελετές ,
58009007	ενώ στο δεύτερο μέρος της να μπαίνει μια φορά το χρόνο μόνο ο αρχιερέας , μα κι αυτός , όχι χωρίς να φέρει μαζί του αίμα , για να το προσφέρει για τον εαυτό του και για τις αμαρτίες του λαού του , που διαπράττονταν από άγνοια .
58009008	Το Άγιο Πνεύμα έδειχνε μ' αυτό πως δεν είχε φανερωθεί ακόμα ο δρόμος προς τα Άγια των Αγίων , όσο συνέχιζε να υπάρχει το πρώτο μέρος της σκηνής .
58009009	Ο συμβολισμός αυτός αναφέρεται στη σημερινή εποχή , όπου προσφέρονται δώρα και θυσίες , που δεν μπορούν να τελειοποιήσουν το λατρευτή ,
58009010	αφού έχουν να κάνουν με φαγητά και ποτά και καθαρισμούς και με άλλες διατάξεις σχετικές με το σώμα , που έχουν δοθεί για να ισχύουν μέχρι που να έρθει ο καιρός της επανόρθωσης .
58009011	Όταν όμως ήρθε ο Χριστός , ο αρχιερέας των μελλοντικών αγαθών που εξασφαλίζονται μέσω της υπέρτερης και τελειότερης σκηνής , η οποία φτιάχτηκε όχι από ανθρώπινα χέρια , δηλαδή μιας σκηνής που δεν ανήκει σ' αυτόν τον κόσμο ,
58009012	μπήκε μια για πάντα στα Άγια των Αγίων , όχι στηριζόμενος σε αίμα τράγων και μοσχαριών , αλλά μέσω του δικού του αίματος , και εξασφάλισε αιώνια λύτρωση .
58009013	Γιατί , αν το αίμα των ταύρων και των τράγων και το ράντισμα με στάχτη δαμαλιού αγιάζει τους μολυσμένους όσον αφορά τη σωματική τους καθαρότητα ,
58009014	πόσο μάλλον το αίμα του Χριστού , ο οποίος με την ενέργεια του αιωνίου Πνεύματος πρόσφερε χωρίς ψεγάδι τον εαυτό του στο Θεό , θα καθαρίσει τη συνείδησή μας από νεκρά έργα , έτσι ώστε να λατρεύουμε το Ζωντανό Θεό ;
58009015	Γι' αυτό άλλωστε είναι και μεσίτης μιας καινούργιας διαθήκης , ώστε με το θάνατό του , που συντελέστηκε για την απολύτρωση του ανθρώπου από τις παραβάσεις του στην περίοδο της πρώτης διαθήκης , να λάβουν οι καλεσμένοι την υποσχεμένη αιώνια κληρονομιά .
58009016	Καθόσο όπου υπάρχει διαθήκη , προϋποθέτει απαραίτητα το θάνατο του διαθέτη .
58009017	Γιατί μια διαθήκη ισχύει μόνο μετά το θάνατο , αφού δεν εκτελείται ποτέ όσο ζει ο διαθέτης .
58009018	Γι' αυτό , δεν έχει εγκαινιαστεί χωρίς αίμα ούτε και η πρώτη διαθήκη .
58009019	Και πράγματι , μετά που ανάγγειλε ο Μωυσής σε όλο το λαό όλες τις εντολές , όπως αυτές περιέχονται στο νόμο , πήρε το αίμα των μοσχαριών και των τράγων μαζί με νερό , και με κόκκινο μαλλί και ύσσωπο ράντισε τόσο αυτό το ίδιο το βιβλίο του νόμου , όσο και όλο το λαό ,
58009020	λέγοντας : « Αυτό είναι το αίμα της διαθήκης την οποία όρισε ο Θεός για σας » .
58009021	Αλλά και τη σκηνή επίσης , καθώς και όλα τα τελετουργικά σκεύη , με το αίμα τα ράντισε .
58009022	Και σχεδόν όλα με αίμα καθαρίζονται σύμφωνα με το νόμο , και χωρίς να χυθεί αίμα δε γίνεται συγχώρηση αμαρτιών .
58009023	Ήταν λοιπόν ανάγκη , αυτά που συμβολίζουν τα ουράνια πράγματα να καθαρίζονται με τέτοιους τρόπους , αλλά τα ίδια τα επουράνια απαιτούν υπέρτερες θυσίες απ' αυτές .
58009024	Καθότι ο Χριστός δεν μπήκε στα Άγια των Αγίων μιας σκηνής που κατασκευάστηκε από ανθρώπινα χέρια και που αποτελούν σύμβολα απλώς των αληθινών , αλλά σ' αυτόν τον ίδιο τον ουρανό , για να εμφανιστεί τώρα μπροστά στο Θεό για μας .
58009025	Κι ούτε μπήκε για να προσφέρει τον εαυτό του θυσία πολλές φορές , έτσι όπως μπαίνει ο αρχιερέας στα Άγια των Αγίων κάθε χρόνο προσφέροντας ξένο αίμα .
58009026	Διαφορετικά , θα έπρεπε να είχε πεθάνει πολλές φορές από τότε που δημιουργήθηκε ο κόσμος . Τώρα όμως , στο τέλος των αιώνων , φανερώθηκε για μοναδική φορά για να καταργήσει με τη θυσία του την αμαρτία .
58009027	Κι όπως είναι καθορισμένο για τους ανθρώπους μια φορά να πεθάνουν και μετά να κριθούν ,
58009028	έτσι κι Χριστός , αφού θυσιάστηκε μια φορά με σκοπό να αναλάβει ο ίδιος τις αμαρτίες των πολλών , θα εμφανιστεί για δεύτερη φορά - χωρίς πια να ασχοληθεί με αμαρτίες - σ' εκείνους που με πόθο τον προσμένουν για τη σωτηρία τους .
58010001	Επειδή , λοιπόν , ο νόμος αποτελεί σκιά των μελλοντικών αγαθών και όχι αυτήν την ίδια την εικόνα της πραγματικότητας , δεν μπορεί ποτέ να κάνει τέλειους αυτούς που προσέρχονται κάθε χρόνο , προσφέροντας διαρκώς τις ίδιες θυσίες .
58010002	Αν δεν ήταν έτσι , δε θα σταματούσε τώρα η προσφορά τους , γιατί οι λατρευτές , εφόσον θα είχαν καθαριστεί μια φορά , δε θα είχαν πια καμιά συναίσθηση αμαρτιών .
58010003	Μ' αυτές τις θυσίες , όμως , γίνεται υπενθύμιση των αμαρτιών κάθε χρόνο ,
58010004	γιατί βέβαια , είναι αδύνατο των ταύρων και των τράγων το αίμα να αφαιρεί αμαρτίες .
58010005	Γι' αυτό και λέει ο Χριστός καθώς μπαίνει στον κόσμο : « Θυσία και προσφορά δε θέλησες , αλλά μου ετοίμασες σώμα ανθρώπινο .
58010006	Με ολοκαυτώματα και προσφορές για αμαρτία δεν ευχαριστήθηκες .
58010007	Τότε είπα : Νάμαι ! Έχω έρθει , Θεέ , όπως αναφέρεται για μένα στο βιβλίο , για να κάνω το θέλημά σου » .
58010008	Λέγοντας πιο πάνω : « Θυσία και προσφορά και ολοκαυτώματα καθώς και προσφορές για αμαρτία δε θέλησες ούτε σε ευχαρίστησαν » , - που προσφέρονται σύμφωνα με το νόμο -
58010009	και προσθέτοντας κατόπιν : « Νάμαι ! Έχω έρθει για να κάνω Θεέ το θέλημά σου » , καταργεί το πρώτο καθεστώς , που αποτελούσε τη σκιά , για να εγκαταστήσει το δεύτερο , που αποτελεί την πραγματικότητα .
58010010	Με βάση αυτό το γεγονός του θείου θελήματος είμαστε τώρα αγιασμένοι χάρη στην προσφορά του σώματος του Χριστού , που έγινε μια για πάντα .
58010011	Κι ενώ ο κάθε ιερέας λειτουργεί κάθε μέρα και προσφέρει ξανά και ξανά τις ίδιες θυσίες , που δεν μπορούν ποτέ να εξαλείψουν αμαρτίες ,
58010012	αυτός , απεναντίας , αφού πρόσφερε για πάντα μια και μοναδική θυσία για τις αμαρτίες , κάθισε στα δεξιά του Θεού ,
58010013	περιμένοντας τώρα πια ωσότου τεθούν οι εχθροί του κάτω από τα πόδια του .
58010014	Γιατί με μια μοναδική προσφορά έχει κάνει τέλειους εκείνους που αγιάζονται .
58010015	Άλλωστε μας το μαρτυρεί αυτό και το Πνεύμα το Άγιο με τα λόγια που και προηγουμένως έχουν ειπωθεί :
58010016	« Η διαθήκη που θα συνάψω μ' αυτούς ύστερα από τις μέρες εκείνες , είναι τούτη , λέει ο Κύριος : Θα τοποθετήσω τους νόμους μου στις καρδιές τους , και μέσα στις διάνοιές τους θα τους εγχαράξω .
58010017	Και τις αμαρτίες τους καθώς και τις παρανομίες τους ούτε καν θα τις θυμηθώ πια » .
58010018	Και βέβαια , όπου υπάρχει συγχώρηση , δε γίνεται πια προσφορά για αμαρτία .
58010019	Έχοντας λοιπόν , αδελφοί , χάρη στο αίμα του Ιησού Χριστού , το προνόμιο της ελεύθερης εισόδου στα Άγια των Αγίων ,
58010020	προς την οποία εγκαινίασε , για μας , ένα νεοχάρακτο και ζωντανό δρόμο μέσω του καταπετάσματος , δηλαδή του σώματός του ,
58010021	κι έχοντας επίσης ένα μεγάλο ιερέα που είναι επικεφαλής του οίκου του Θεού ,
58010022	ας προσερχόμαστε με ειλικρινή καρδιά και με τη βεβαιότητα που δίνει η πίστη , με τις καρδιές μας καθαρισμένες από πονηρή συνείδηση και με το σώμα μας λουσμένο με καθαρό νερό .
58010023	Ας διατηρούμε ακλόνητη την ομολογία της ελπίδας μας , γιατί κρατάει το λόγο του εκείνος που έδωσε τις υποσχέσεις .
58010024	Επίσης ας μαθαίνουμε , παρατηρώντας ο ένας τον άλλο , να διεγειρόμαστε στον υπέρτατο βαθμό σε εκδηλώσεις αγάπης και καλών έργων ,
58010025	φροντίζοντας να μην παραμελούμε τις συνάξεις μας , όπως το έχουν κάνει συνήθεια μερικοί , αλλά να ενθαρρύνουμε ο ένας τον άλλο , και μάλιστα τόσο περισσότερο , όσο βλέπετε να πλησιάζει η Ημέρα του Κυρίου .
58010026	Γιατί βέβαια , αν συνεχίζουμε να αμαρτάνουμε θεληματικά μετά που γνωρίσαμε τόσο καλά την αλήθεια , τότε δεν απομένει πια καμιά θυσία για αμαρτίες .
58010027	Απεναντίας , εκείνο που μας περιμένει είναι μια φοβερή υποδοχή κρίσεως και δυνατής φωτιάς , που πρόκειται να καταφάει αυτούς που εναντιώνονται .
58010028	Όταν παραβεί κανείς το Μωσαϊκό νόμο , θανατώνεται χωρίς έλεος με βάση τη μαρτυρία δύο ή τριών μαρτύρων .
58010029	Φαντάζεστε πόσο χειρότερη θα είναι η τιμωρία την οποία άξια θα υποστεί εκείνος που περιφρόνησε το Γιο του Θεού και θεώρησε όμοιο με το αίμα των άλλων ανθρώπων , το αίμα της διαθήκης με το οποίο αγιάστηκε , και φέρθηκε έτσι προσβλητικά στο Πνεύμα της χάρης ;
58010030	Και ξέρουμε , βέβαια , εκείνον που είπε : « Σ' εμένα ανήκει η εκδίκηση , εγώ θα κάνω την ανταπόδοση , λέει ο Κύριος » , και επίσης : « Ο Κύριος θα κρίνει το λαό του » .
58010031	Είναι τρομερό να πέσει κανείς στα χέρια του Ζωντανού Θεού !
58010032	Να ξαναφέρνετε λοιπόν στο νου σας τις πρώτες μέρες , εκείνες κατά τις οποίες φωτιστήκατε και με πολλή υπομονή γυμναστήκατε μέσω των παθημάτων ,
58010033	καθώς από τη μια διαπομπευόσασταν με ονειδισμούς αλλά και με διωγμούς , και από την άλλη συμπαραστεκόσασταν σ' εκείνους που γίνονταν αντικείμενα μιας τέτοιας μεταχείρισης .
58010034	Πράγματι , και φυλακισμένος όταν ήμουν εκδηλώσατε τη συμπάθειά σας , μα και τη διαρπαγή των υπαρχόντων σας την αποδεχτήκατε με χαρά , γιατί ξέρατε ότι έχετε για τους εαυτούς σας μια ουράνια περιουσία υπέρτερη και μόνιμη .
58010035	Μη χάσετε , λοιπόν , το θάρρος σας , που το περιμένει ανταμοιβή μεγάλη .
58010036	Άλλωστε , έχετε ανάγκη από υπομονή , ώστε , αφού εκτελέσετε το θέλημα του Θεού , να απολαύσετε την εκπλήρωση της υπόσχεσης .
58010037	Γιατί , « Λίγος καιρός απομένει ακόμα , πολύ λίγος , κι αυτός που πρόκειται να έρθει θα καταφτάσει και δε θα χρονοτριβήσει .
58010038	Κι όποιος έχει δικαιωθεί χάρη στην πίστη του , θα ζήσει . Αν όμως οπισθοχωρήσει , τότε δεν ευχαριστεί την ψυχή μου » .
58010039	Οπωσδήποτε όμως , εμείς δεν είμαστε απ' αυτούς που οπισθοχωρούν , ώστε να χαθούμε , αλλά είμαστε απ' αυτούς που ζουν με πίστη για τη διαφύλαξη της ψυχής μας .
58011001	Η πίστη είναι το στήριγμα των πραγμάτων εκείνων που αποτελούν αντικείμενο ελπίδας , είναι το μέσο εσωτερικής πληροφόρησης για πράγματα που δε βλέπουμε .
58011002	Και πράγματι , χάρη σ' αυτήν απέκτησαν καλή μαρτυρία οι παλιότεροι .
58011003	Χάρη στην πίστη κατανοούμε ότι με το Λόγο του Θεού έχουν διαμορφωθεί μέσα στους αιώνες όλα όσα αποτελούν τη δημιουργία , έτσι που από τα αόρατα να έχουν δημιουργηθεί τα ορατά .
58011004	Χάρη στην πίστη του ο Άβελ πρόσφερε στο Θεό θυσία υπέρτερη απ' ό,τι ο Κάιν . Και για την πίστη του αυτή αναγνωρίστηκε ότι είναι δίκαιος , πράγμα που το επιβεβαιώνει με τη μαρτυρία του ο ίδιος ο Θεός για τα δώρα του . Και χάρη σ' αυτήν την πίστη του , αν και πεθαμένος , συνεχίζει ακόμα να μας μιλά .
58011005	Χάρη στην πίστη του ο Ενώχ μεταφέρθηκε στον ουρανό χωρίς να γευθεί θάνατο , και δεν τον εύρισκαν , γιατί τον μετέθεσε ο Θεός . Γιατί πράγματι , πριν από τη μετάθεσή του είχε δοθεί η μαρτυρία γι' αυτόν ότι είχε ευαρεστήσει το Θεό .
58011006	Άλλωστε , χωρίς πίστη είναι αδύνατο να ευαρεστήσει κανείς το Θεό , αφού εκείνος που πλησιάζει το Θεό πρέπει να πιστεύει στην ύπαρξή του και ότι ανταμείβει εκείνους που τον αναζητούνε .
58011007	Χάρη στην πίστη του ο Νώε , όταν ειδοποιήθηκε από το Θεό για πράγματα που ούτε καν ήταν ακόμα ορατά στον ορίζοντα , υπάκουσε όπως έπρεπε και κατασκεύασε την κιβωτό για να σώσει την οικογένειά του . Έτσι , με την πίστη του αυτή κατέκρινε τον κόσμο και έγινε αυτός ο κληρονόμος της δικαίωσης με βάση την πίστη .
58011008	Χάρη στην πίστη του ο Αβραάμ υπάκουσε , όταν τον κάλεσε ο Θεός να αναχωρήσει στον τόπο που επρόκειτο να πάρει για κληρονομιά , και αναχώρησε χωρίς να ξέρει που πηγαίνει .
58011009	Χάρη στην πίστη του εγκαταστάθηκε στην υποσχεμένη χώρα διαμένοντας , ξένοι καθώς ήταν , μέσα σε σκηνές μαζί με τον Ισαάκ και τον Ιακώβ , που ήταν συγκληρονόμοι της ίδιας υπόσχεσης .
58011010	Κι αυτό , γιατί περίμενε την πόλη που έχει θεμέλια και της οποίας αρχιτέκτονας και δημιουργός είναι ο Θεός .
58011011	Χάρη στην πίστη της κι αυτή η ίδια η Σάρρα απέκτησε την ικανότητα να συλλάβει και , παρόλο που η ηλικία της ήταν περασμένη πια , γέννησε , επειδή θεώρησε αξιόπιστο αυτόν που έδωσε την υπόσχεση .
58011012	Έτσι , λοιπόν , από έναν άνθρωπο , και μάλιστα ανίκανο πια εξαιτίας των γερατειών του , γεννήθηκαν απόγονοι , που « το πλήθος τους μοιάζει με τ' άστρα τ' ουρανού και με την άμμο στην ακρογιαλιά της θάλασσας , που δεν μπορεί να αριθμηθεί » .
58011013	Όλοι αυτοί πέθαναν κατεχόμενοι από πίστη , χωρίς να πάρουν τα υποσχεμένα , αλλά αφού τα είδαν από μακριά και τα αποδέχτηκαν με χαρά και ομολόγησαν πως είναι « ξένοι και περαστικοί » πάνω στη γη .
58011014	Και βέβαια οι άνθρωποι που μιλούν έτσι , φανερώνουν πως έχουν μια πατρίδα , την οποία επιζητούνε .
58011015	Και , φυσικά , αν στο νου τους είχαν τη χώρα από την οποία βγήκαν , θα είχαν τον καιρό να ξαναγυρίσουν σ' αυτήν .
58011016	Επομένως , αυτό που λαχταρούν τώρα είναι μια καλύτερη πατρίδα , δηλαδή την επουράνια . Γι' αυτό και ο Θεός δεν ντρέπεται γι' αυτούς και ονομάζεται Θεός τους . Κι απόδειξη γι' αυτό είναι ότι τους ετοίμασε πόλη !
58011017	Χάρη στην πίστη του ο Αβραάμ πρόσφερε τον Ισαάκ , όταν δοκιμαζόταν από το Θεό . Κι έτσι , αυτός που υπήρξε ο αποδέκτης των υποσχέσεων του Θεού , δέχτηκε να προσφέρει το μοναχοπαίδι του ,
58011018	παρόλο που του ειπώθηκε : « Από τον Ισαάκ θα προέλθουν οι απόγονοί σου » !
58011019	Γιατί σκέφτηκε κι έβγαλε το λογικό συμπέρασμα πως ο Θεός είναι ικανός να τον αναστήσει ακόμα και από τους νεκρούς ! Και στην ουσία - συμβολικά μιλώντας - από το θάνατο τον ξαναπήρε πίσω !
58011020	Χάρη στην πίστη του στα μελλοντικά πράγματα ο Ισαάκ έδωσε την ευλογία του στον Ιακώβ και τον Ησαύ .
58011021	Χάρη στην πίστη του ο Ιακώβ ευλόγησε , την ώρα που πέθαινε , το καθένα από τα παιδιά του Ιωσήφ και προσκύνησε το Θεό στηριζόμενος στην άκρη του μπαστουνιού του .
58011022	Χάρη στην πίστη του ο Ιωσήφ μίλησε , την ώρα που πέθαινε , για την έξοδο των Ισραηλιτών και έδωσε οδηγίες για τα οστά του .
58011023	Χάρη στην πίστη τους οι γονείς του Μωυσή τον έκρυψαν για τρεις μήνες μετά τη γέννησή του , επειδή είδαν πως ήταν όμορφο το παιδί , και δε φοβήθηκαν το διάταγμα του βασιλιά .
58011024	Χάρη στην πίστη του ο Μωυσής , όταν μεγάλωσε , αρνήθηκε να λέγεται γιος της κόρης του Φαραώ ,
58011025	επειδή θεώρησε πως είναι καλύτερο να κακοπαθεί μαζί με το λαό του Θεού , παρά να απολαμβάνει προσωρινά την αμαρτωλή ζωή .
58011026	Γιατί τον εξευτελισμό για χάρη του Χριστού το θεώρησε πλούτο πολυτιμότερο από τους θησαυρούς της Αιγύπτου , επειδή απέβλεπε στην ανταπόδοση από το Θεό .
58011027	Χάρη στην πίστη του εγκατέλειψε την Αίγυπτο και δε φοβήθηκε το θυμό του βασιλιά , γιατί στήριξε το θάρρος του στον αόρατο Θεό σαν να τον έβλεπε .
58011028	Χάρη στην πίστη του είχε κάνει το Πάσχα και το ράντισμα με το αίμα , για να μη θίξει ο εξολοθρευτής άγγελος τα δικά τους πρωτότοκα .
58011029	Χάρη στην πίστη τους οι Ισραηλίτες πέρασαν την Ερυθρά Θάλασσα σαν να ήταν στεριά . Κι όταν επιχείρησαν το ίδιο πράγμα και οι Αιγύπτιοι , τους κατάπιαν τα νερά !
58011030	Χάρη στην πίστη τους έπεσαν τα τείχη της Ιεριχώ , μετά που την περικύκλωσαν για εφτά μέρες .
58011031	Χάρη στην πίστη της η Ραάβ , η πόρνη , δε χάθηκε μαζί μ' εκείνους που απίστησαν , επειδή υποδέχτηκε ειρηνικά τους κατασκόπους . . .
58011032	Και τι άλλο να πρωτοπώ ; Γιατί σίγουρα δε θα έχω το χρόνο έτσι κι αρχίσω να διηγούμαι για το Γεδεών , το Βαράκ , το Σαμψών , τον Ιεφθάε , το Δαβίδ , το Σαμουήλ και τους προφήτες ,
58011033	οι οποίοι χάρη στην πίστη τους ανέτρεψαν βασίλεια , επέβαλαν τη δικαιοσύνη , πέτυχαν την υλοποίηση υποσχέσεων , έφραξαν στόματα λιονταριών ,
58011034	εξουδετέρωσαν τη δύναμη της φωτιάς , γλίτωσαν τη σφαγή , μετέτρεψαν σε δύναμη τις αδυναμίες τους , έγιναν ισχυροί στον πόλεμο , έτρεψαν σε φυγή στρατεύματα αλλοφύλων ,
58011035	γυναίκες ξανάσμιξαν στη ζωή με ανθρώπους τους που αναστήθηκαν από τους νεκρούς . Κι άλλοι , πάλι , βασανίστηκαν άγρια μέχρι θανάτου , χωρίς να ενδώσουν για την ελευθέρωσή τους , ώστε να αξιωθούν μια υπέρτερη ανάσταση .
58011036	Και διάφοροι άλλοι δοκίμασαν εμπαιγμούς και μαστιγώσεις , ακόμα και δεσμά και φυλακίσεις .
58011037	Λιθοβολήθηκαν , πριονίστηκαν , υποβλήθηκαν σε δοκιμασίες , θανατώθηκαν με μαχαίρωμα , κατάντησαν να περιφέρονται ντυμένοι με προβιές και κατσικοδέρματα περνώντας από στερήσεις , θλίψεις , κακουχίες .
58011038	Οι άνθρωποι αυτοί , για τους οποίους δεν ήταν καν άξιος ο κόσμος , έζησαν περιπλανώμενοι σε ερημιές και σε βουνά και μέσα στις σπηλιές και στις τρύπες της γης .
58011039	Κι όλοι αυτοί , ενώ αναγνωρίστηκαν για την πίστη τους , δεν απόλαυσαν την εκπλήρωση της υπόσχεσης ,
58011040	επειδή ο Θεός έχει προβλέψει κάτι καλύτερο για μας , έτσι που να μη φτάσουν εκείνοι στην τελειότητα χωρίς εμάς .
58012001	Έτσι λοιπόν κι εμείς , καθώς έχουμε ένα τόσο μεγάλο πλήθος μαρτύρων που μας περιστοιχίζει , ας απορρίψουμε κάθε βάρος και την αμαρτία , που τόσο εύκολα μας περικυκλώνει σε κάθε ευκαιρία , και ας τρέχουμε με υπομονή να κερδίσουμε τον αγώνα που προβάλλει μπροστά μας ,
58012002	έχοντας στραμμένες τις σκέψεις μας στον Ιησού , τον αρχηγό και τελειωτή της πίστης μας , ο οποίος μπρος στη χαρά που πρόβαλλε μπροστά του , υπέμεινε το σταυρικό θάνατο χωρίς να λογαριάσει την ατίμωση , κι έχει καθίσει κατόπιν στα δεξιά του θρόνου του Θεού .
58012003	Αναλογιστείτε λοιπόν αυτόν που υπέμεινε μια τέτοια εχθρότητα σε βάρος του από τους αμαρτωλούς , ώστε να μην αποκάμνετε αφήνοντας τις ψυχές σας να παραλύσουν .
58012004	Ακόμα δεν αντισταθήκατε μέχρι το σημείο να χύσετε και το αίμα σας στον αγώνα σας εναντίον της αμαρτίας ,
58012005	κι έχετε κιόλας ξεχάσει τελείως την προτροπή που απευθύνεται σε σας σαν γιους : « Γιε μου , μην αψηφάς τη διαπαιδαγώγηση του Κυρίου ούτε να λιποψυχείς όταν ελέγχεσαι απ' αυτόν .
58012006	Γιατί , όποιον αγαπάει ο Κύριος τον διαπαιδαγωγεί και μαστιγώνει τον καθένα που παραδέχεται ως γιο του » !
58012007	Όταν δέχεστε με υπομονή τη διαπαιδαγώγηση , ο Θεός σας συμπεριφέρεται σαν γιους του . Γιατί πραγματικά , ποιον γιο δεν τον παιδαγωγεί ο πατέρας του ;
58012008	Αν λοιπόν μένετε χωρίς τη διαπαιδαγώγηση , στην οποία έχουν υποβληθεί όλοι , τότε είστε νόθοι και όχι γνήσιοι γιοι .
58012009	Κι εξάλλου , είχαμε τους σαρκικούς μας πατέρες που μας διαπαιδαγωγούσαν , όμως τους σεβόμασταν . Δε θα υποταχτούμε λοιπόν πολύ περισσότερο στον Πατέρα των πνευμάτων , ώστε να ζήσουμε ;
58012010	Κι όσο , βέβαια , για τους σαρκικούς πατέρες , αυτοί μας παιδαγωγούσαν για λίγο καιρό και όπως οι ίδιοι νόμιζαν , ενώ αυτός μας διαπαιδαγωγεί για το καλό μας , με σκοπό να συμμετάσχουμε στην αγιότητά του .
58012011	Βέβαια , κάθε παιδαγωγική μέθοδος δε φαίνεται αρχικά ευχάριστη , αλλά οδυνηρή . Κατόπιν όμως αποδίδει σαν καρπό , σ' εκείνους που εκγυμνάστηκαν μέσω αυτής , την ειρήνη που πηγάζει από τη δικαιοσύνη .
58012012	Γι' αυτό λοιπόν , τονώστε τα χαλαρωμένα χέρια σας και τα παραλυμένα γόνατα ,
58012013	και κατευθύνετε στον ίσιο δρόμο τα πόδια σας , ώστε να μην εξαρθρωθεί το ανάπηρο μέλος σας , αλλά μάλλον να γιατρευτεί .
58012014	Να επιδιώκετε την ειρήνη με όλους , κι επίσης τον αγιασμό - χωρίς τον οποίο κανένας δε θα δει τον Κύριο -
58012015	προσέχοντας ταυτόχρονα μήπως κάποιος στερείται τη χάρη του Θεού , μήπως υπάρχει καμιά ρίζα πικρίας , η οποία φυτρώνοντας προκαλεί ενόχληση , και εξαιτίας της μολυνθούν πολλοί .
58012016	Μήπως κανείς από σας είναι πόρνος ή ανίερος όπως ο Ησαύ , που για μια μερίδα φαγητό πούλησε τα δικαιώματα του πρωτοτόκου .
58012017	Και το ξέρετε , βέβαια , πως , όταν αργότερα ήθελε σαν κληρονόμος να πάρει την ευλογία , απορρίφθηκε , γιατί δε βρήκε τρόπο ν' αλλάξει τη γνώμη του πατέρα του , παρόλο που τη ζήτησε με δάκρυα !
58012018	Γιατί , βέβαια , δεν έχετε προσέλθει σ' ένα βουνό που μπορεί κανείς να το ψηλαφίσει όπως το Σινά , και που το καλύπτουν φλόγες φωτιάς και νέφος και σκοτάδι και ανεμοθύελλα
58012019	και ήχοι σάλπιγγας και λόγια που εκφέρονται με δυνατή φωνή , την οποία όλοι εκείνοι που την άκουσαν παρακάλεσαν να μην προστεθεί κανένας άλλος λόγος ,
58012020	γιατί δεν άντεχαν τη διαταγή που άκουγαν : « Ακόμα και ζώο αν αγγίξει το βουνό , θα λιθοβοληθεί » !
58012021	Και ήταν τόσο φοβερό αυτό που έβλεπαν , ώστε ο Μωυσής είπε : « Μ' έχει κυριέψει φόβος και τρόμος » !
58012022	Απεναντίας , έχετε προσέλθει στο όρος Σιών και στην πόλη του Ζωντανού Θεού , στην επουράνια Ιερουσαλήμ , και σε μυριάδων αγγέλων
58012023	πανηγύρι , και σε μια σύναξη πρωτότοκων γιων , που έχουν καταγραφεί στους ουρανούς . Κι ακόμα σ' ένα Θεό , που είναι ο κριτής όλων , καθώς και στα πνεύματα δικαίων ανθρώπων που έχουν φτάσει στην τελείωση ,
58012024	και στον Ιησού , το μεσίτη νέας διαθήκης , και σε αίμα εξαγνισμού που έχει ένα μήνυμα καλύτερο από εκείνο του Άβελ .
58012025	Προσέχετε να μην αποδιώξετε εκείνον που σας μιλάει , γιατί , αν δεν ξέφυγαν εκείνοι που απέδιωξαν εκείνον που τους διαβίβαζε το θείο θέλημα στη γη , πολύ περισσότερο δε θα τα καταφέρουμε εμείς να ξεφύγουμε αν αποστραφούμε εκείνον που είναι από τους ουρανούς ,
58012026	και του οποίου η φωνή σάλεψε τότε τη γη και τώρα υποσχέθηκε λέγοντας : « Για μια ακόμη φορά πρόκειται εγώ να σαλέψω , όχι μονάχα τη γη , αλλά και τον ουρανό » !
58012027	Και η φράση : « Ακόμη μια φορά » , σημαίνει τον παραμερισμό εκείνων που σαν δημιουργήματα σαλεύονται , ώστε να παραμείνουν τελικά εκείνα που δε σαλεύονται .
58012028	Γι' αυτό , λοιπόν , αφού παραλαμβάνουμε μια βασιλεία ασάλευτη , ας εκφράζουμε την ευγνωμοσύνη μας , έτσι που να λατρεύουμε το Θεό με τρόπο ευάρεστο σ' αυτόν , δηλαδή με σεμνότητα και ευλάβεια .
58012029	Γιατί πραγματικά ο Θεός μας είναι φωτιά που κατακαίει !
58013001	Να διατηρείτε το πνεύμα της αδελφικής αγάπης .
58013002	Τη φιλοξενία να μην την ξεχνάτε , γιατί χάρη σ' αυτήν μερικοί φιλοξένησαν αγγέλους χωρίς να το ξέρουν .
58013003	Να θυμάστε τους φυλακισμένους σαν να είστε συμφυλακισμένοι τους . Επίσης εκείνους που περνούν από κακουχίες , αφού έχετε κι εσείς οι ίδιοι σώμα .
58013004	Ο γάμος να είναι άξιος τιμής από κάθε άποψη και το συζυγικό κρεβάτι αμόλυντο . Όσο για τους πόρνους και τους μοιχούς , αυτούς θα τους καταδικάσει ο Θεός .
58013005	Να μην κυνηγάτε τα χρήματα , μένοντας ικανοποιημένοι με όσα έχετε , γιατί ο Θεός έχει πει : « Δε θα πάψω να σε φροντίζω ούτε θα σε εγκαταλείψω » ,
58013006	έτσι που εμείς να μπορούμε να λέμε με θάρρος : « Ο Κύριος είναι ο βοηθός μου γι' αυτό και δε θα φοβηθώ ! Τι μπορεί να μου κάνει άνθρωπος ; »
58013007	Να θυμάστε τους ηγέτες σας που σας κήρυξαν το Λόγο του Θεού . Να εξετάζετε ξανά και ξανά το τελικό αποτέλεσμα της συμπεριφοράς αυτών των ανθρώπων και να μιμείστε την πίστη τους .
58013008	Ο Ιησούς Χριστός είναι ο ίδιος χθες και σήμερα και στους αιώνες .
58013009	Μην παρασύρεστε από διάφορες ξένες διδαχές . Γι' αυτό , καλό είναι , τη βεβαιότητα της καρδιάς σας να τη στηρίζετε στη χάρη του Θεού και όχι σε φαγητά , από τα οποία δεν ωφελήθηκαν εκείνοι που τα έκαναν αυτά κανόνα ζωής .
58013010	Εμείς έχουμε θυσιαστήριο από το οποίο δεν έχουν το δικαίωμα να φάνε εκείνοι που τελούν τις λατρευτικές τελετές στη σκηνή ,
58013011	γιατί τα σώματα των ζώων , που το αίμα τους εισάγεται από τον αρχιερέα στα Άγια των Αγίων για συγχώρηση αμαρτιών , τα καίνε έξω από το στρατόπεδο .
58013012	Γι' αυτό κι ο Ιησούς , για να εξαγνίσει το λαό με το ίδιο του το αίμα , πέθανε έξω από την πόλη .
58013013	Συνεπώς , ας κατευθυνόμαστε προς αυτόν έξω από το στρατόπεδο , κουβαλώντας κι εμείς πάνω μας τον εξευτελισμό που έχει υποστεί εκείνος .
58013014	Γιατί , πράγματι , δεν έχουμε εδώ μόνιμη πόλη αλλά επιζητούμε τη μελλοντική .
58013015	Μέσω αυτού , λοιπόν , ας προσφέρουμε στο Θεό πάντοτε θυσία δοξολογίας , δηλαδή τον καρπό των χειλιών μας , καθώς ομολογούμε το όνομά του .
58013016	Μην ξεχνάτε ακόμα την αγαθοεργία και την αλληλοβοήθεια , γιατί με τέτοιες θυσίες ευχαριστιέται ο Θεός .
58013017	Να υπακούτε και να πειθαρχείτε στους ηγέτες σας , γιατί αυτοί αγρυπνούν για χάρη των ψυχών σας , καθώς θα λογοδοτήσουν γι' αυτό στο Θεο , ώστε το έργο τους αυτό να το εκτελούν με χαρά και όχι με δυσφορία , πράγμα που θα ήταν ασύμφορο για σας .
58013018	Να προσεύχεστε για μας . Έχουμε άλλωστε τη βεβαιότητα ότι έχουμε καθαρή συνείδηση , καθώς επιδιώκουμε να συμπεριφερόμαστε καλά σε κάθε ζήτημα .
58013019	Περισσότερο , μάλιστα , σας παρακαλώ να το κάνετε αυτό , ώστε να ξαναβρεθώ ανάμεσά σας όσο γίνεται πιο γρήγορα .
58013020	Κι εύχομαι ο Θεός που είναι η πηγή της ειρήνης και ο οποίος ανέστησε από τους νεκρούς το μεγάλο ποιμένα των προβάτων , τον Κύριό μας Ιησού Χριστό , με εξασφαλισμένο πια το αίμα που επικύρωσε την αιώνια διαθήκη ,
58013021	να σας προετοιμάσει κατάλληλα για κάθε είδους καλό έργο , ώστε να εκτελείτε το θέλημά του , πραγματοποιώντας εκείνος ανάμεσά σας , μέσω του Ιησού Χριστού , ό,τι είναι αρεστό στον ίδιο . Σ' αυτόν ανήκει η δόξα στους αιώνες των αιώνων . Αμήν .
58013022	Και σας παρακαλώ αδελφοί , να δίνετε την πρέπουσα σημασία στους προτρεπτικούς αυτούς λόγους που με συντομία , άλλωστε , σας τους έγραψα .
58013023	Μάθετε πως ο αδελφός Τιμόθεος έχει αποφυλακιστεί . Θα σας δω παίρνοντάς τον κι αυτόν μαζί μου , αν έρθει σύντομα κοντά μου .
58013024	Δώστε τους χαιρετισμούς μας σε όλους τους πνευματικούς ηγέτες σας καθώς και σε όλους τους πιστούς . Σας χαιρετούν οι αδελφοί από την Ιταλία .
58013025	Η χάρη του Θεού ας είναι μαζί με όλους σας . Αμήν .
59001001	Εγώ ο Ιάκωβος , δούλος του Θεού και του Κυρίου Ιησού Χριστού , χαιρετώ τις δώδεκα φυλές που είναι σκορπισμένες στον κόσμο .
59001002	Να το θεωρήσετε χαρά πολύ μεγάλη , αδελφοί μου , όταν βρεθείτε μέσα σε διάφορες δοκιμασίες ,
59001003	έχοντας υπόψη σας ότι η δοκιμασία της πίστης σας παράγει υπομονή .
59001004	Ας πραγματοποιήσει όμως μέσα σας έργο τέλειο η υπομονή , έτσι που να είστε τέλειοι και ολοκληρωμένοι και να μην υστερείτε σε τίποτε .
59001005	Κι αν κάποιος από σας υστερεί σε σοφία , ας τη ζητάει από το Θεό , ο οποίος δίνει σε όλους χωρίς να κάνει εξαιρέσεις και χωρίς να περιφρονεί κανέναν , και θα του δοθεί .
59001006	Να ζητά όμως με πίστη χωρίς να αμφιταλαντεύεται καθόλου , γιατί , όποιος αμφιταλαντεύεται , μοιάζει με το κύμα της θάλασσας που το φυσά ο άνεμος και το παρασέρνει εδώ κι εκεί .
59001007	Γιατί βέβαια , ας μην έχει την ιδέα πως θα πάρει κάτι από τον Κύριο ο άνθρωπος εκείνος
59001008	που είναι δίγνωμος και άστατος σε όλες τις υποθέσεις του .
59001009	Ο ταπεινός αδελφός ας νιώθει ικανοποίηση για το γεγονός ότι τον έχει υψώσει ο Θεός ,
59001010	και ο πλούσιος με το να μένει ταπεινός , γιατί γρήγορα θα φύγει από τη γη σαν το λουλούδι του χόρτου που ξεραίνεται .
59001011	Γιατί σαν ανέτειλε ο ήλιος με την κάψα του , το ξέρανε το χόρτο κι έπεσε το άνθος του , και η όμορφη εμφάνισή του χάθηκε ! Έτσι κι ο πλούσιος μέσα στις δραστηριότητές του θα μαραθεί .
59001012	Μακάριος ο άνθρωπος που αντέχει στον πειρασμό , γιατί , αποδείχνοντας έτσι τη γνησιότητά του , θα πάρει το στεφάνι της ζωής που υποσχέθηκε ο Κύριος σ' εκείνους που τον αγαπούνε .
59001013	Κανένας να μη λέει όταν πειράζεται : « Από το Θεό πειράζομαι » , γιατί ο Θεός δεν είναι δέκτης κακών πειρασμών , κι επομένως δε βάζει αυτός σε πειρασμό κανέναν .
59001014	Απεναντίας , ο καθένας μπαίνει σε πειρασμό από τη δική του επιθυμία που τον ξελογιάζει και τον ρίχνει στην παγίδα .
59001015	Κατόπιν η επιθυμία , αφού συλλάβει , γεννάει την αμαρτία . Κι όταν η αμαρτία διαπραχθεί πια , γεννάει το θάνατο .
59001016	Μην πλανάστε αδελφοί μου αγαπητοί .
59001017	Κάθε καλή παροχή και κάθε τέλειο δώρο προέρχεται και κατεβαίνει από πάνω , από τον Πατέρα των φώτων , στον οποίο δεν υπάρχει διακύμανση ή εμφάνιση σκιάς εξαιτίας κάποιας αλλαγής στη θέση του !
59001018	Από δική του βούληση μας έφερε στη ζωή με τη διδαχή της αλήθειας , για να είμαστε , κατά κάποιον τρόπο , τα πρωτογεννήματα των δημιουργημάτων του .
59001019	Γι' αυτό , λοιπόν , ο κάθε άνθρωπος ας είναι πρόθυμος στο να ακούει , συγκρατημένος στο να μιλάει , συγκρατημένος στο να οργίζεται .
59001020	Γιατί βέβαια η οργή του ανθρώπου δε συντελεί στην επικράτηση της δικαιοσύνης του Θεού .
59001021	Γι' αυτό , αποβάλτε από πάνω σας κάθε ακαθαρσία και την πληθώρα της κακίας και δεχτείτε με πραότητα τη φυτεμένη μέσα σας διδαχή του Λόγου του Θεού , που έχει τη δύναμη να σώσει τις ψυχές σας .
59001022	Και παράλληλα να κάνετε πράξη τη διδαχή αυτή και όχι μόνο να την ακούτε ξεγελώντας τους εαυτούς σας .
59001023	Γιατί , αν κανείς ακούει τη διδαχή και δεν την εφαρμόζει στην πράξη , αυτός μοιάζει με άνθρωπο που βλέπει το πρόσωπό του σ' έναν καθρέφτη .
59001024	Αυτός πράγματι είδε τον εαυτό του , αλλά έφυγε , κι αμέσως ξέχασε ποια ήταν η φυσική μορφή του .
59001025	Αντίθετα εκείνος που προσηλώθηκε στον τέλειο νόμο , σ' αυτόν που οδηγεί στην ελευθερία , κι έμεινε σταθερός σ' αυτόν , αυτός , επειδή δεν υπήρξε απλώς ένας ξεχασιάρης ακροατής αλλά έκανε πράξη το νόμο , αυτός θα είναι μακάριος επειδή τον εφάρμοσε .
59001026	Αν κανείς από ανάμεσά σας νομίζει πως είναι θρήσκος , μα δε χαλιναγωγεί τη γλώσσα του , εξαπατώντας έτσι τον εαυτό του , αυτού του ανθρώπου η θρησκεία είναι κούφια .
59001027	Θρησκεία καθαρή και αδιάφθορη για το Θεό και Πατέρα είναι τούτη : το να επισκέφτεται κανείς τα ορφανά και τις χήρες , όταν περνούν από θλίψεις , και να διατηρεί τον εαυτό του αμόλυντο από τον κόσμο .
59002001	Αδελφοί μου , μην ασκείτε την πίστη σας στο δοξασμένο Κύριό μας Ιησού Χριστό κάνοντας προσωποληψίες .
59002002	Αν , για παράδειγμα , μπει στη σύναξή σας κάποιος που φορά χρυσά δαχτυλίδια και πολυτελή ενδυμασία , και μπει επίσης κι ένας φτωχός ντυμένος με βρώμικα ρούχα ,
59002003	και συγκεντρώσετε την προσοχή σας σ' αυτόν που φοράει την πολυτελή ενδυμασία και του πείτε : « Εσύ κάθισε εδώ , επίσημα » , και στο φτωχό πείτε : « Εσύ στάσου εκεί » , ή : « κάθισε εδώ κάτω δίπλα στο σκαμνάκι που ακουμπώ τα πόδια μου » ,
59002004	δε σημαίνει αυτό πως κάνατε διάκριση μεταξύ σας και κρίνατε παρακινούμενοι από υστερόβουλους διαλογισμούς ;
59002005	Ακούστε , αδελφοί μου αγαπητοί : δε διάλεξε μήπως ο Θεός τους φτωχούς του κόσμου αυτού για να τους κάνει πλούσιους χάρη στην πίστη και κληρονόμους της βασιλείας , την οποία υποσχέθηκε σ' αυτούς που τον αγαπούν ;
59002006	Εσείς όμως υποτιμήσατε το φτωχό . Μήπως δεν είναι οι πλούσιοι που σας καταπιέζουν , και δεν είναι μήπως αυτοί που σας σέρνουν στα δικαστήρια ;
59002007	Αυτοί δεν είναι που βλαστημούν το καλό όνομα που σας δόθηκε ;
59002008	Βέβαια αν το κάνετε αυτό εφαρμόζοντας τη βασιλική εντολή , όπως τη βρίσκουμε στη Γραφή : « Θ' αγαπήσεις τον πλησίον σου όπως τον εαυτό σου » , τότε κάνετε καλά .
59002009	Αν όμως κάνετε προσωποληψίες , τότε διαπράττετε αμαρτία και αποδείχνεστε από το νόμο ως παραβάτες !
59002010	Γιατί στην πραγματικότητα , όταν κάποιος τηρήσει όλο το νόμο αλλά παραβεί μια εντολή του , έχει κιόλας γίνει ένοχος έναντι όλου του νόμου .
59002011	Καθότι εκείνος που είπε : « Μη μοιχεύσεις » , είπε και « Μη φονεύσεις » . Αν , επομένως , δε μοιχεύσεις , αλλά σκοτώσεις , έχεις κιόλας γίνει παραβάτης όλου του νόμου .
59002012	Να μιλάτε και να ενεργείτε με τρόπο τέτοιο που να ταιριάζει σε σας που πρόκειται να κριθείτε με βάση το νόμο της ελευθερίας .
59002013	Γιατί η κρίση θα είναι ανελέητη για όποιον δεν έδειξε έλεος . Το έλεος την κρίση δεν τη φοβάται .
59002014	Ποιο είναι το όφελος , αδελφοί μου , αν κάποιος ισχυρίζεται πως έχει πίστη , αλλά δεν έχει έργα ; Μήπως μπορεί η πίστη αυτή να τον σώσει ;
59002015	Για παράδειγμα , αν ένας αδελφός ή μια αδελφή δεν έχουν ρούχα να φορέσουν και στερούνται την καθημερινή τροφή ,
59002016	και τους πει κάποιος από σας : « Πηγαίνετε και μη στεναχωριέστε . Εύχομαι να βρείτε ρούχα για να ζεσταίνεστε και φαγητό για να χορταίνετε » , αλλά δεν τους δώσετε τα χρειαζούμενα για το σώμα τους , ποιο το όφελος ;
59002017	Έτσι και η πίστη , αν δεν παράγει έργα είναι στην ουσία νεκρή .
59002018	Διαφορετικά , θα μπορούσε κανείς να πει : « Εσύ λες πως έχεις πίστη , εγώ όμως έχω έργα . Απόδειξέ μου λοιπόν εσύ την πίστη σου από τα έργα σου κι εγώ από τα έργα μου θα σου αποδείξω την πίστη μου » .
59002019	Εσύ πιστεύεις ότι ο Θεός είναι ένας . Καλά κάνεις . Όμως και τα δαιμόνια το πιστεύουν αυτό και ανατριχιάζουν από φόβο .
59002020	Θέλεις λοιπόν να μάθεις εσύ , ανόητε άνθρωπε , ότι η πίστη χωρίς τα έργα είναι νεκρή ;
59002021	Ο Αβραάμ , ο προπάτοράς μας , χάρη στα έργα του δε δικαιώθηκε μήπως , όταν ανέβασε το γιο του τον Ισαάκ πάνω στο θυσιαστήριο ;
59002022	Το βλέπεις , λοιπόν , ότι η πίστη τον οδηγούσε σε έργα και ότι χάρη στα έργα του υπήρξε αποτελεσματική η πίστη του ;
59002023	Έτσι εκπληρώθηκε η Γραφή που λέει : « Πίστεψε ο Αβραάμ στο Θεό , κι αυτό λογαριάστηκε ως δικαιοσύνη κι έτσι ονομάστηκε : Φίλος Θεού » .
59002024	Βλέπετε , λοιπόν , ότι από τα έργα δικαιώνεται ο άνθρωπος και όχι από σκέτη πίστη .
59002025	Το ίδιο και η Ραάβ η πόρνη , δε δικαιώθηκε χάρη στα έργα , όταν υποδέχτηκε τους απεσταλμένους των Ισραηλιτών και κατόπιν τους απέστειλε από διαφορετικό δρόμο ;
59002026	Στην πραγματικότητα λοιπόν , όπως ακριβώς το σώμα χωρίς το πνεύμα είναι νεκρό , έτσι και η πίστη χωρίς τα έργα είναι νεκρή .
59003001	Μην κάνετε πολλοί από σας το δάσκαλο , αδελφοί μου , γιατί , νάχετε υπόψη σας πως έτσι θα κριθούμε αυστηρότερα ,
59003002	επειδή σε πολλά φταίμε όλοι μας . Αν κανείς δε φταίει σε λόγο , αυτός ο άνθρωπος είναι τέλειος , ικανός να κυβερνήσει και ολόκληρο το σώμα του .
59003003	Πάρτε , για παράδειγμα , τα άλογα που βάζουμε τα χαλινάρια στο στόμα τους , με σκοπό να τα αναγκάσουμε να πειθαρχούν σε μας , κι έτσι κατευθύνουμε ολόκληρο το σώμα τους .
59003004	Πάρτε επίσης και τα πλοία . Παρόλο που είναι τόσο μεγάλα και ωθούνται από βίαιους ανέμους , εντούτοις κατευθύνονται από ένα συγκριτικά πολύ μικρό τιμόνι σε όποια κατεύθυνση θέλει εκείνος που χειρίζεται το τιμόνι ανάλογα με τη διάθεσή του .
59003005	Το ίδιο και η γλώσσα . Είναι ένα μικρό μέλος , κι όμως μπορεί και εκφράζει μεγάλη αλαζονεία . Δείτε λίγη φωτιά πόσο μεγάλο δάσος κατακαίει .
59003006	Φωτιά είναι και η γλώσσα , ο κόσμος της αδικίας . Έτσι , ανάμεσα στα μέλη μας , η γλώσσα γίνεται το όργανο που μολύνει ολόκληρο το σώμα μας και φλογίζει τον κύκλο της ζωής αντλώντας και ή ίδια τη φωτιά της από την κόλαση .
59003007	Και πράγματι , οποιοδήποτε είδος από τα θηρία και τα πτηνά , από τα ερπετά και από τα θαλασσινά δαμάζεται και έχει δαμαστεί από τον άνθρωπο .
59003008	Τη γλώσσα όμως κανένας από τους ανθρώπους δεν μπορεί να τη δαμάσει . Είναι ασυγκράτητο κακό , γεμάτη θανατηφόρο δηλητήριο .
59003009	Με αυτήν ευλογούμε το Θεό και Πατέρα , και με αυτήν καταριώμαστε τους ανθρώπους που έχουν δημιουργηθεί κατά την ομοιότητα του Θεού !
59003010	Από το ίδιο στόμα βγαίνει ευλογία και κατάρα ! Δεν πρέπει αδελφοί μου αυτά να γίνονται έτσι .
59003011	Μήπως είναι δυνατό μια πηγή να αναβλύζει από το ίδιο σημείο γλυκό και πικρό νερό ;
59003012	Μήπως μπορεί , αδελφοί μου , μια συκιά να παράγει ελιές ή μια κληματαριά σύκα ; Έτσι , καμιά πηγή δεν είναι δυνατόν να βγάζει και αλμυρό και γλυκό νερό .
59003013	Ποιος από σας είναι σοφός και καλός γνώστης των πραγμάτων ; Ας αποδείξει με την καλή διαγωγή του τα έργα του με πραότητα που είναι γνώρισμα της σοφίας .
59003014	Αν όμως έχετε πικρή ζήλεια και φατριαστικές διαθέσεις στις καρδιές σας , τότε μην καμαρώνετε για τους εαυτούς σας και μην ψεύδεστε ενάντια στην αλήθεια .
59003015	Αυτή δεν είναι η αληθινή σοφία που προέρχεται από ψηλά αλλά είναι γήινη , υλιστική , δαιμονική !
59003016	Γιατί , όπου υπάρχει ζήλεια και φατριασμός , εκεί προκαλείται ακαταστασία και κάθε είδους αθλιότητα .
59003017	Η σοφία όμως που προέρχεται από ψηλά είναι πρώτα απ' όλα αγνή , έπειτα ειρηνική , συγκαταβατική , πειθαρχική , γεμάτη έλεος και καλούς καρπούς , αμερόληπτη και ανυπόκριτη .
59003018	Και ο καρπός , βέβαια , της δικαιοσύνης σπέρνεται ειρηνικά απ' όσους εφαρμόζουν έμπρακτα την ειρήνη .
59004001	Από πού ξεκινούν οι πόλεμοι καθώς και οι μεταξύ σας διαμάχες ; Δεν είναι ακριβώς από εδώ ; Από τις επιθυμίες σας , δηλαδή , για σαρκικές απολαύσεις που στρατοπεδεύουν μέσα στα μέλη σας ;
59004002	Επιθυμείτε πρώτα κάτι αλλά δεν το έχετε . Κατόπιν φονεύετε και ζηλοφθονείτε αλλά δεν κατορθώνετε να το επιτύχετε . Μάχεστε και πολεμάτε άδικα ! Δεν έχετε , γιατί απλούστατα δε ζητάτε !
59004003	Μα κι όταν ζητάτε δεν παίρνετε , γιατί κακώς ζητάτε , με σκοπό να τα σπαταλήσετε για τις σαρκικές σας απολαύσεις .
59004004	Μοιχοί και μοιχαλίδες ! Δεν ξέρετε ότι η φιλία προς τον κόσμο είναι έχθρα προς το Θεό ; Όποιος , επομένως , θελήσει να είναι φίλος του κόσμου , γίνεται αυτομάτως εχθρός του Θεού !
59004005	Ή μήπως νομίζετε πως άσκοπα λέει η Γραφή : « Στο φθόνο επιθυμεί επίμονα να μας οδηγήσει το κοσμικό πνεύμα , που εισχώρησε μέσα μας » ;
59004006	Ισχυρότερη όμως είναι η χάρη που δίνει ο Θεός . Γι' αυτό λέει η Γραφή : « Ο Θεός αντιστέκεται στους περήφανους , στους ταπεινούς όμως δίνει χάρη » .
59004007	Υποταχτείτε , λοιπόν , στο Θεό , αντισταθείτε στο διάβολο και θα φύγει από σας .
59004008	Πλησιάστε στο Θεό και θα σας πλησιάσει . Καθαρίστε τα χέρια σας αμαρτωλοί και εξαγνίστε τις καρδιές σας δίγνωμοι .
59004009	Στεναχωρηθείτε για την αθλιότητά σας και πενθήστε και κλάψτε . Το γέλιο σας ας μεταβληθεί σε πένθος και η χαρά σας σε θλίψη .
59004010	Ταπεινωθείτε μπροστά στον Κύριο κι αυτός θα σας υψώσει .
59004011	Μην κακολογείτε ο ένας τον άλλο , αδελφοί . Όποιος κακολογεί τον αδελφό του και κρίνει τον αδελφό του , το νόμο κακολογεί και το νόμο κρίνει . Και από τη στιγμή που κρίνεις το νόμο , δεν είσαι πια τηρητής του νόμου αλλά κριτής του .
59004012	Ένας είναι ο νομοθέτης και κριτής που μπορεί να σώσει και να καταστρέψει . Εσύ ποιος είσαι που κρίνεις εκείνον που διαφέρει από σένα ;
59004013	Ελάτε τώρα κι εσείς που λέτε : « Σήμερα ή αύριο θα πάμε σ' εκείνην εκεί την πόλη , και θα παραμείνουμε εκεί ένα χρόνο και θα κάνουμε εμπόριο και θα κερδίσουμε » ,
59004014	ενώ δεν ξέρετε τι θα συμβεί αύριο . Γιατί , τι είναι στην πραγματικότητα η ζωή σας ; Ατμός είναι , που για λίγο μόνο φαίνεται κι έπειτα εξαφανίζεται !
59004015	Αντί γι' αυτό , θα έπρεπε να λέτε : « Θα ζήσουμε αν το θελήσει ο Κύριος και θα κάνουμε αυτό ή εκείνο » .
59004016	Μα εσείς καυχιέστε τώρα μέσα στις αλοζονικές σκέψεις σας . Κάθε παρόμοια καύχηση είναι πονηρή .
59004017	Όποιος , λοιπόν , ξέρει να κάνει το καλό και δεν το κάνει , αυτό γι' αυτόν είναι αμαρτία .
59005001	Εμπρός τώρα κι εσείς οι πλούσιοι , κλάψτε γοερά για τις θλίψεις σας που καταφτάνουν .
59005002	Ο πλούτος σας έχει σαπίσει και τα ρούχα σας τα έχει φάει ο σκόρος .
59005003	Το χρυσάφι σας όπως και το ασήμι έχουν κατασκουριάσει , και η σκουριά τους θα είναι μια μαρτυρική απόδειξη εναντίον σας και σαν φωτιά θα καταφάει τις σάρκες σας ! Συγκεντρώσατε θησαυρούς για τις στερνές σας μέρες !
59005004	Μα τώρα , να ! Κραυγάζει ο μισθός των εργατών που θέρισαν τα χωράφια σας και τον οποίο εσείς τους τον στερήσατε ! Και οι κραυγές των θεριστών έχουν φτάσει στα αυτιά του Κυρίου των Δυνάμεων !
59005005	Ζήσατε με πολυτέλεια και σπατάλες πάνω στη γη . Καλοθρέψατε τους εαυτούς σας σαν τα ζώα που τα προορίζουν για σφάξιμο !
59005006	Καταδικάσατε , σκοτώσατε τον δίκαιο που δε σας προβάλλει αντίσταση !
59005007	Κάντε , λοιπόν , υπομονή εσείς αδελφοί , ως τον ερχομό του Κυρίου . Δείτε πώς προσδοκάει ο γεωργός τον πολύτιμο καρπό της γης , καρτερώντας υπομονετικά ώσπου να υποδεχτεί την πρώιμη και την όψιμη βροχή !
59005008	Έτσι κάντε υπομονή κι εσείς . Στηρίξτε τις καρδιές σας , γιατί πλησίασε ο ερχομός του Κυρίου !
59005009	Μην βαρυγκομάτε ο ένας με τον άλλο , αδελφοί , για να μην κατακριθείτε . Να ! Ο κριτής στέκεται κιόλας μπροστά στην πόρτα .
59005010	Πάρτε σαν παράδειγμα , αδελφοί μου , την υπομονή που άσκησαν καρτερικά μέσα στα κακοπαθήματά τους οι προφήτες που μίλησαν στ' όνομα του Κυρίου .
59005011	Δείτε ! Μακαρίζουμε εκείνους που υπομένουν . Για την υπομονή του Ιώβ ακούσατε και γνωρίζετε ποιο τέλος του επιφύλαξε ο Κύριος ! Γιατί είναι πολυεύσπλαχνος ο Κύριος και γεμάτος έλεος .
59005012	Και προπαντός , αδελφοί μου , μην ορκίζεστε ούτε στον ουρανό ούτε και κανέναν άλλο όρκο να κάνετε . Απλά , το « ναι » που λέτε να σημαίνει « ναι » και το « όχι » , « όχι » , για να μην καταδικαστείτε .
59005013	Κακοπαθεί κανείς από ανάμεσά σας ; Ας προσεύχεται . Βρίσκεται κανείς σε κατάσταση ευθυμίας ; Ας ψάλλει .
59005014	Είναι κανείς από σας άρρωστος ; Ας καλέσει τους πρεσβυτέρους της εκκλησίας και να προσευχηθούν γι' αυτόν , αφού τον αλείψουν πρώτα με λάδι , στ' όνομα του Κυρίου .
59005015	Και η προσευχή που στηρίζεται στην πίστη θα σώσει τον άρρωστο και ο Κύριος θα τον σηκώσει . Κι αν έχει διαπράξει αμαρτίες , θα του συγχωρηθούνε .
59005016	Να εξομολογείστε ο ένας στον άλλο τα παραπτώματά σας και να προσεύχεστε ο ένας για τον άλλο , για να γιατρευτείτε . Πολύ ισχύει η δέηση του δικαίου όταν τη θέσει σε ενέργεια .
59005017	Ο Ηλίας ήταν άνθρωπος που είχε τις ίδιες αδυναμίες μ' εμάς , όμως προσευχήθηκε να μη βρέξει , και δεν έβρεξε πάνω στη γη για τρία χρόνια και έξι μήνες !
59005018	Κατόπιν προσευχήθηκε , κι ο ουρανός έδωσε βροχή και η γη βλάστησε και καρποφόρησε .
59005019	Αδελφοί , σε περίπτωση που κάποιος από ανάμεσά σας ξεστρατίσει από την αλήθεια και τον επαναφέρει κανείς σ' αυτήν ,
59005020	ας το ξέρει ότι αυτός που επανέφερε έναν αμαρτωλό από την πλανεμένη πορεία του , θα σώσει μια ψυχή από το θάνατο και θα γίνει αιτία να συγχωρηθούν πλήθος από αμαρτίες .
60001001	Εγώ ο Πέτρος , απόστολος του Ιησού Χριστού , γράφω στους εκλεκτούς παρεπίδημους στον Πόντο , στη Γαλατία , στην Καππαδοκία , στην Ασία και στη Βιθυνία ,
60001002	σύμφωνα με την πρόγνωση του Θεού Πατέρα και χάρη στον εξαγνισμό σας από το Πνεύμα , έτσι που να υπακούσετε και να ραντιστείτε με το αίμα του Ιησού Χριστού . Σας εύχομαι η θεία χάρη και η ειρήνη να πληθαίνουν ανάμεσά σας .
60001003	Ευλογητός ο Θεός και Πατέρας του Κυρίου μας Ιησού Χριστού , ο οποίος χάρη στο μεγάλο του έλεος μας αναγέννησε δίνοντάς μας , μέσω της αναστάσεως του Ιησού Χριστού από τους νεκρούς , τη ζωντανή ελπίδα
60001004	για μια κληρονομιά άφθαρτη και αμόλυντη και αμάραντη . Η κληρονομιά αυτή είναι φυλαγμένη στους ουρανούς για σας
60001005	που με τη δύναμη του Θεού προστατεύεστε , χάρη στην πίστη σας , για μια σωτηρία έτοιμη να αποκαλυφθεί τον έσχατο καιρό .
60001006	Στηριζόμενοι σ' αυτό το γεγονός να ευφραίνεστε , όσο κι αν είναι αναγκαίο τώρα προσωρινά να λυπηθείτε μέσα στις διάφορες δοκιμασίες ,
60001007	έτσι που η αποδειγμένη με τον τρόπο αυτό γνησιότητα της πίστης σας , που είναι πολυτιμότερη από το χρυσάφι - το οποίο αν και είναι φθαρτό εντούτοις με φωτιά δοκιμάζεται η γνησιότητα του - κριθεί άξια επαίνου και τιμής και δοξασμού , τότε που θα εμφανιστεί ο Ιησούς Χριστός .
60001008	Τον οποίο , παρόλο που δεν τον είδατε τον αγαπάτε , και τον οποίο , αν και δεν τον βλέπετε τώρα , όμως πιστεύετε σ' αυτόν , κι έτσι αγάλλεστε με αισθήματα ανέκφραστης και ένδοξης χαράς ,
60001009	απολαμβάνοντας το τελικό αποτέλεσμα της πίστης σας , δηλαδή τη σωτηρία των ψυχών σας .
60001010	Αυτή είναι η σωτηρία για την οποία έψαξαν και εξερεύνησαν οι προφήτες που προφήτεψαν για τη χάρη που επρόκειτο να δοθεί σε σας ,
60001011	καθώς ήθελαν να εξακριβώσουν για ποιο πρόσωπο και για ποια χρονολογία αναφερόταν το Πνεύμα του Χριστού , που ήταν μέσα τους , όταν τους προανάγγελλε τα παθήματα του Χριστού και τις δόξες που θα επακολουθούσαν .
60001012	Σ' αυτούς αποκαλύφθηκε ότι δεν αφορούσαν τους ίδιους , αλλά εσάς , αυτά τα οποία αναγγέλθηκαν τώρα σε σας από εκείνους οι οποίοι σας έφεραν το χαρμόσυνο μήνυμα με την έμπνευση του Αγίου Πνεύματος που στάλθηκε από τον ουρανό , και τα οποία οι άγγελοι επιθυμούν να κατανοήσουν !
60001013	Γι' αυτό , επιστρατεύστε τις διανοητικές σας δυνάμεις και διατηρώντας την πνευματική σας διαύγεια στηρίξτε ολοκληρωτικά την ελπίδα σας στη χάρη που σας προσμένει με την αποκάλυψη του Ιησού Χριστού .
60001014	Σαν παιδιά αποφασισμένα να υπακούσουν , μη ρυθμίζετε τη ζωή σας σύμφωνα με τις προηγούμενες επιθυμίες που είχατε όταν ζούσατε μέσα στην άγνοια ,
60001015	αλλά έχοντας σαν πρότυπο εκείνον που είναι άγιος και ο οποίος σας κάλεσε να γίνετε κι εσείς οι ίδιοι άγιοι σε όλη τη συμπεριφορά σας .
60001016	Γιατί λέει η Γραφή : « Άγιοι να γίνετε , καθότι εγώ είμαι άγιος » .
60001017	Κι αν ονομάζετε Πατέρα , εκείνον που κρίνει αμερόληπτα τον καθένα ανάλογα με τα έργα του , τότε να ζείτε με φόβο Θεού την πρόσκαιρη ζωή σας στη γη ,
60001018	έχοντας υπόψη σας πως η απελευθέρωσή σας από το μάταιο πατροπαράδοτο τρόπο της ζωής σας δεν επιτεύχθηκε με πληρωμή φθαρτών λύτρων , όπως το ασήμι ή το χρυσάφι ,
60001019	αλλά με το πολύτιμο αίμα του Χριστού , ο οποίος θυσιάστηκε σαν άμωμο και άσπιλο αρνί .
60001020	Η πρόβλεψη αυτή για το Χριστό είχε γίνει , βέβαια , προτού καν δημιουργηθεί ο κόσμος , αλλά αποκαλύφθηκε τα τελευταία τούτα χρόνια για σας ,
60001021	που , χάρη σ' αυτόν , πιστεύετε στο Θεό , ο οποίος τον ανέστησε από τους νεκρούς και τον περιέβαλε με δόξα , έτσι ώστε η πίστη σας καθώς και η ελπίδα σας να στηρίζονται στο Θεό .
60001022	Εφόσον , λοιπόν , υπακούοντας στην αλήθεια , έχετε εξαγνίσει τις ψυχές σας με την ενέργεια του Αγίου Πνεύματος και αποκτήσατε έτσι αισθήματα ανυπόκριτης φιλαδελφίας , αγαπήστε ολόψυχα ο ένας τον άλλο με καθαρή καρδιά ,
60001023	μια κι έχετε αναγεννηθεί όχι από σπέρμα φθαρτό αλλά άφθαρτο χάρη στο λόγο του Θεού , που είναι ζωντανός και μένει αιώνια .
60001024	« Γιατί ο κάθε άνθρωπος είναι σαν το χορτάρι κι όλη η ανθρώπινη δόξα σαν το λουλούδι του χορταριού . Το χορτάρι ξεράθηκε και το λουλούδι του έπεσε !
60001025	Μα ο λόγος του Κυρίου παραμένει αιώνια » . Και ο λόγος αυτός είναι το χαρμόσυνο μήνυμα που σας αναγγέλθηκε !
60002001	Βγάλτε λοιπόν από μέσα σας κάθε είδους κακία και κάθε είδους δολιότητα καθώς και τις υποκρισίες και τις ζηλοφθονίες και όλων των ειδών τις κακολογίες ,
60002002	και σαν νεογέννητα βρέφη λαχταρήστε το ανόθευτο πνευματικό γάλα , ώστε μ' αυτό να αναπτυχθείτε στη σωτηρία ,
60002003	αν πραγματικά αποκτήσατε προσωπική πείρα της καλοσύνης του Κυρίου .
60002004	Έτσι , όταν πλησιάζετε αυτόν που είναι η Πέτρα η Ζωντανή - η οποία , αν και έχει αποδοκιμαστεί από τους ανθρώπους , όμως για το Θεό είναι εκλεκτή και πολύτιμη -
60002005	τότε κι εσείς οι ίδιοι οικοδομείστε σαν πέτρες ζωντανές συναποτελώντας έναν πνευματικό οίκο και ένα ιερατείο άγιο , έτσι ώστε να προσφέρετε θυσίες πνευματικές , ευπρόσδεκτες στο Θεό μέσω του Ιησού Χριστού .
60002006	Γιατί στη Γραφή περιλαμβάνεται και τούτη η διακήρυξη : « Προσέξτε ! Τοποθετώ στη Σιών λίθο ακρογωνιαίο , εκλεκτό , πολύτιμο , και όποιος χτίζει την πίστη του πάνω σ' αυτόν , αυτός όχι , δεν πρόκειται ποτέ να ντροπιαστεί » !
60002007	Για σας λοιπόν που πιστεύετε είναι πολύτιμος , ενώ για εκείνους που δεν πιστεύουν είναι ο λίθος που απορρίφθηκε από τους οικοδόμους . Έτσι , αυτός ο λίθος έγινε το στήριγμα της οικοδομής
60002008	μα και λίθος στον οποίο σκοντάφτουν οι άπιστοι , και πέτρα εξαιτίας της οποίας σκανδαλίζονται . Και σκοντάφτουν αυτοί , επειδή δε δέχονται το λόγο του Θεού .
60002009	Εσείς όμως είστε γένος εκλεκτό , ιερατείο βασιλικό , έθνος άγιο , λαός που απέκτησε ο Θεός για τον εαυτό του με σκοπό να διαλαλήσετε τις έξοχες ιδιότητες εκείνου που σας προσκάλεσε από το σκοτάδι να βγείτε στο θαυμαστό του φως ,
60002010	εσείς που κάποτε δεν αποτελούσατε λαό , αλλά τώρα είστε ο λαός του Θεού , εσείς που κάποτε δε γνωρίζατε το έλεός του , αλλά τώρα ελεηθήκατε !
60002011	Αγαπητοί , σαν ξένοι και περαστικοί που είστε στη γη , σας παρακαλώ να μην ενδίδετε στις σαρκικές επιθυμίες , οι οποίες εκστρατεύουν ενάντια στην ψυχή .
60002012	Και να φροντίζετε να είναι καλή η συμπεριφορά σας ανάμεσα στους εθνικούς , ώστε , ενώ σας κατηγορούν για δήθεν κακοποιούς , όταν δουν τα καλά σας έργα να δοξάσουν το Θεό την Ημέρα της παρουσίας του Κυρίου .
60002013	Υποταχτείτε σε κάθε ανθρώπινη εξουσία για χάρη του Κυρίου · είτε για βασιλιά πρόκειται , ως ανώτατο άρχοντα ·
60002014	είτε για τοπικούς άρχοντες πρόκειται , ως εξουσιοδοτημένα απ' αυτόν όργανα για την τιμωρία των κακοποιών και την επιβράβευση όσων κάνουν το καλό .
60002015	Γιατί το θέλημα του Θεού είναι να ζείτε έτσι , ώστε με τις καλές σας πράξεις να αποστομώνετε τους ανόητους εκείνους ανθρώπους που βρίσκονται σε άγνοια .
60002016	Κι αυτό να το κάνετε σαν άνθρωποι ελεύθεροι , όχι όμως χρησιμοποιώντας την ελευθερία σαν μέσο απόκρυψης της κακίας , μα ως δούλοι του Θεού .
60002017	Όλους να τους υπολήπτεστε . Αυτούς που αποτελούν την αδελφότητα των πιστών να τους αγαπάτε . Το Θεό να τον σέβεστε . Το βασιλιά να τον υπολήπτεστε .
60002018	Όσοι είστε δούλοι να υποτάσσεστε με όλο τον απαιτούμενο σεβασμό στους κυρίους σας , όχι μόνο στους καλούς και επιεικείς , αλλά και στους στρυφνούς .
60002019	Άλλωστε , χάρη πραγματική είναι τούτη : το να υπομένει κανείς όταν υποφέρει άδικα , προκειμένου να έχει καθαρή τη συνείδησή του απέναντι στο Θεό .
60002020	Γιατί , ποια θα ήταν πραγματικά η προσφορά σας για τη δόξα του Θεού , αν υπομένατε χτυπήματα για αμαρτίες που διαπράξατε ; Αν όμως πάσχετε επειδή κάνετε το καλό , και υπομένετε , αυτό λογίζεται χάρη για το Θεό .
60002021	Άλλωστε , γι' αυτό προσκληθήκατε , αφού κι ο Χριστός πέθανε για χάρη σας , αφήνοντας σε σας το παράδειγμα να ακολουθήσετε βαδίζοντας στ' αχνάρια του .
60002022	Αυτός , αμαρτία δεν έκανε κι ούτε βρέθηκε δόλος στο στόμα του .
60002023	Αυτός , όταν τον χλεύαζαν δεν απαντούσε με χλευασμούς κι όταν έπασχε δεν απειλούσε αλλά εμπιστευόταν στον δίκαιο Κριτή .
60002024	Αυτός , φορτώθηκε ο ίδιος στο σώμα του τις δικές μας αμαρτίες πάνω στο σταυρό , έτσι που να απαλλαχτούμε ριζικά από τις αμαρτίες και να ζήσουμε για τη δικαιοσύνη . Χάρη σ' εκείνου την πληγή γιατρευτήκατε εσείς .
60002025	Γιατί πράγματι είσασταν σαν πρόβατα που περιπλανιούνται εδώ κι εκεί , μα τώρα πια επιστρέψατε στον ποιμένα και φύλακα των ψυχών σας .
60003001	Το ίδιο και οι γυναίκες να υποτάσσεστε στους άντρες σας , έτσι που κι αν μερικοί απ' αυτούς δεν πείθονται από το κήρυγμα , να κερδηθούν χάρη στη διαγωγή των γυναικών τους χωρίς κήρυγμα ,
60003002	καθώς θα παρατηρήσουν την με φόβο Θεού προσεγμένη , αγνή διαγωγή σας .
60003003	Στόλισμά σας να μην είναι ο εξωτερικός στολισμός που γίνεται με το χτένισμα των μαλλιών και με χρυσά κοσμήματα ή με φορέματα ,
60003004	αλλά ο εσωτερικός σας άνθρωπος , με την αφθαρσία του πράου και ήρεμου πνεύματος , πράγμα που είναι πολυτιμότατο μπροστά στο Θεό .
60003005	Πραγματικά , έτσι στολίζονταν στα παλιά χρόνια και οι γυναίκες που την ελπίδα τους τη στήριζαν στο Θεό : με την υποταγή τους στους άντρες τους -
60003006	όπως η Σάρρα , για παράδειγμα , η οποία υποτάχτηκε στον Αβραάμ αποκαλώντας τον κύριο , και της οποίας εσείς είστε τώρα απόγονοι - κάνοντας αυτό που έπρεπε κι έτσι δεν είχαν να φοβηθούν τίποτε .
60003007	Οι άντρες , παρόμοια , να συμβιώνετε με τις γυναίκες σας δείχνοντας σ' αυτές κατανόηση , μια και είναι ασθενέστερο το γυναικείο φύλο , και αποδίδοντας τιμή σ' αυτές , αφού είναι και συγκληρονόμοι σας στη ζωή που η χάρη του Θεού εξασφάλισε , για να μην παρεμποδίζονται οι προσευχές σας .
60003008	Και επιτέλους όλοι οφείλετε να έχετε μεταξύ σας σύμπνοια , συμπόνια , αδελφική αγάπη , ευσπλαχνία , φιλική διάθεση ,
60003009	χωρίς να ανταποδίδετε κακό για το κακό ή προσβολή στην προσβολή , αλλά απεναντίας την ομιλία σας να τη χαρακτηρίζει γλυκύτητα , έχοντας υπόψη σας πως γι' αυτό ακριβώς προσκληθήκατε , να κληρονομήσετε δηλαδή ευλογία .
60003010	« Όποιος , λοιπόν , αγαπάει τη ζωή και θέλει να δει καλές μέρες , ας εμποδίσει τη γλώσσα του από το να εκφράζεται άσχημα και τα χείλη του από το να προφέρουν δολιότητες .
60003011	» Ας απομακρυνθεί από το κακό και ας κάνει το καλό . Ας επιζητά την ειρήνη και ας την επιδιώκει επίμονα .
60003012	Γιατί το βλέμμα του Κυρίου είναι στραμμένο στους δίκαιους και τ' αυτιά του στη δέησή τους . Το πρόσωπό του όμως το στρέφει ο Κύριος εναντίον εκείνων που κάνουν το κακό » .
60003013	Ποιος , επομένως , θα σας βλάψει , αν γίνετε μιμητές του καλού ;
60003014	Μα κι αν ακόμα πάσχετε για χάρη της δικαιοσύνης , είστε μακάριοι . Και μη φοβηθείτε την απειλή που αυτοί εκφράζουν ούτε να ταραχτείτε .
60003015	Δοξάστε λοιπόν τον Κύριο μέσα από τις καρδιές σας και να είστε πάντα έτοιμοι απέναντι οποιουδήποτε σας ζητάει το λόγο για την εσωτερική σας ελπίδα , να την υπερασπιστείτε με πραότητα και φόβο Θεού ,
60003016	διατηρώντας καθαρή τη συνείδησή σας , έτσι που , ενώ σας κατηγορούν σαν κακοποιούς , να ντροπιαστούν τελικά εκείνοι που προσπαθούν να δυσφημήσουν την καλή χριστιανική συμπεριφορά σας .
60003017	Άλλωστε , είναι πολύ καλύτερα να υποφέρετε - αν αυτό είναι το θέλημα του Θεού - κάνοντας το καλό παρά το κακό .
60003018	Αφού κι ο Χριστός πέθανε μια φορά για τις αμαρτίες , ο δίκαιος για λογαριασμό των άδικων , με σκοπό να μας φέρει κοντά στο Θεό . Και βέβαια πέθανε σωματικά , όμως το Πνεύμα τον ζωοποίησε .
60003019	Μ' αυτό το Πνεύμα ήταν που πήγε και κήρυξε και στα φυλακισμένα τώρα πια πνεύματα ,
60003020	που απείθησαν τότε , όταν ο Θεός τους περίμενε μακρόθυμα στις μέρες του Νώε , καθώς κατασκευαζόταν η κιβωτός , μέσα στην οποία , λίγες , δηλαδή οχτώ μόνο ζωές διασώθηκαν μέσα από το νερό .
60003021	Σαν αντίτυπο αυτού του γεγονότος μας σώζει κι εμάς σήμερα το βάφτισμα , το οποίο δε σχετίζεται με την αποβολή της ρυπαρότητας του σώματος , αλλά με την ανάληψη της υποχρέωσης εκ μέρους σας να έχετε αγαθή συνείδηση έναντι του Θεού , χάρη στην ανάσταση του Ιησού Χριστού ,
60003022	ο οποίος πήγε και βρίσκεται στα δεξιά του Θεού στον ουρανό , αφού υποτάχθηκαν σ' αυτόν οι άγγελοι και οι εξουσίες και οι δυνάμεις .
60004001	Αφού λοιπόν ο Χριστός πέθανε σωματικά για λογαριασμό μας , εξοπλιστείτε κι εσείς με την ίδια αντίληψη , ότι όποιος νεκρώθηκε σαρκικά έχει πάψει να αμαρτάνει ,
60004002	έτσι ώστε , την υπόλοιπη ζωή σας στη γη να μην τη ζήσετε πια σύμφωνα με τις ανθρώπινες επιθυμίες , αλλά σύμφωνα με το θέλημα του Θεού .
60004003	Αρκετός είναι , άλλωστε , για σας ο χρόνος που ξοδέψατε ως τώρα από τη ζωή σας εκτελώντας το θέλημα των ειδωλολατρών , καθώς ζούσατε μέσα στις ασέλγειες , στις σαρκικές επιθυμίες , στα μεθύσια , στα γλεντοκοπήματα , στα φαγοπότια και στις ανεπίτρεπτες ειδωλολατρικές πράξεις .
60004004	Γι' αυτό παραξενεύονται τώρα , καθώς δε συμπορεύεστε πια μαζί τους στο εκχείλισμα της ασωτίας , και αντιδρούν βλαστημώντας !
60004005	Αυτοί θα δώσουν λόγο σ' εκείνον που είναι κιόλας έτοιμος να κρίνει και τους ζωντανούς και τους νεκρούς .
60004006	Γι' αυτό , άλλωστε , αναγγέλθηκε το χαρμόσυνο άγγελμα και σε ανθρώπους που έχουν πεθάνει τώρα πια , ώστε να κριθούν μεν σαν άνθρωποι ως προς τη γήινη ζωή τους , να ζήσουν όμως για το Θεό με το πνεύμα τους .
60004007	Οπωσδήποτε όμως , το τέλος όλων έχει πλησιάσει . Φανείτε , λοιπόν , σώφρονες και διατηρήστε την πνευματική σας διαύγεια επιμένοντας στην προσευχή .
60004008	Και πάνω απ' όλα τη μεταξύ σας αγάπη να τη διατηρείτε αμείωτη , καθότι η αγάπη είναι αυτή που θα καλύψει πλήθος αμαρτιών .
60004009	Να είστε φιλόξενοι μεταξύ σας χωρίς γκρίνιες .
60004010	Να εξυπηρετείτε ο ένας τον άλλο σύμφωνα με το χάρισμα που έλαβε ο καθένας σας , σαν καλοί διαχειριστές της ποικιλόμορφης χάρης του Θεού .
60004011	Όταν κανείς κηρύττει , ας έχει τη συναίσθηση πως κηρύττει το λόγο του Θεού . Όταν κανείς προσφέρει μια υπηρεσία , ας έχει τη συναίσθηση ότι το κάνει με τη δύναμη που του χορηγεί ο Θεός , έτσι ώστε , με το καθετί να δοξάζεται ο Θεός μέσω του Ιησού Χριστού , στον οποίο ανήκει η δόξα και η κυριαρχική δύναμη στους αιώνες των αιώνων . Αμήν .
60004012	Αγαπητοί , μην παραξενεύεστε για το καμίνι από το οποίο περνάτε για να δοκιμαστείτε , σαν να σας συμβαίνει κάτι παράξενο .
60004013	Απεναντίας , εφόσον συμμετέχετε στα παθήματα του Χριστού να χαίρεστε , ώστε κι όταν αποκαλυφτεί η δόξα του να χαρείτε νιώθοντας αγαλλίαση .
60004014	Αν σας προσβάλλουν επειδή ανήκετε στον Χριστό είστε μακάριοι , γιατί το ένδοξο Πνεύμα , που είναι και το Πνεύμα του Θεού , βρίσκει την ανάπαυσή του σε σας . Από τη δική τους συμπεριφορά προσβάλλεται βέβαια το Πνεύμα αυτό , αλλά από τη δική σας δοξάζεται .
60004015	Γι' αυτό λοιπόν , κανένας από σας ας μη δώσει αφορμή να υποφέρει σαν φονιάς ή κλέφτης ή κακοποιός ή επειδή αναμιγνύεται σε ξένες υποθέσεις .
60004016	Αν όμως πάσχει σαν χριστιανός , ας μην ντρέπεται , αλλά να δοξάζει το Θεό για τούτο το προνόμιό του .
60004017	Γιατί τώρα είναι ο καιρός να αρχίσει η εκδίκαση για το ξεκαθάρισμα από τον κύκλο των ανθρώπων του Θεού . Κι αν αυτό αρχίζει από μας , ποιο θα είναι , αλήθεια , το τέλος εκείνων που απιστούν στο Ευαγγέλιο του Θεού ;
60004018	Κι αν ο δίκαιος μόλις και μετά βίας σώζεται , ο ασεβής και ο αμαρτωλός πώς θα επιβιώσει ;
60004019	Επομένως , κι εκείνοι που περνούν από θλίψεις , επειδή ζουν σύμφωνα με το θέλημα του Θεού , ας εμπιστευθούν σ' αυτόν τις ψυχές τους , σαν αξιόπιστος δημιουργός που είναι , κάνοντας το καλό .
60005001	Παρακαλώ τους πρεσβυτέρους που βρίσκονται ανάμεσά σας , εγώ ο συμπρεσβύτερός σας και μάρτυρας των παθημάτων του Χριστού και μέτοχος στη δόξα που πρόκειται να αποκαλυφτεί στο μέλλον ,
60005002	να ποιμαίνετε το ποίμνιο του Θεού , ανάμεσα στο οποίο βρίσκεστε , φροντίζοντάς το , όχι επειδή σας το επιβάλλει κανείς , αλλά αυτοπροαίρετα . Ούτε από συμφεροντολογικά κίνητρα , αλλά σαν πρόθυμη προσφορά .
60005003	Ούτε φερόμενοι αυταρχικά σ' εκείνους που σας ανατέθηκε να ποιμάνετε , αλλά φροντίζοντας να γίνετε το υπόδειγμα στο ποίμνιο .
60005004	Και όταν φανεί ο Αρχιποιμένας θα πάρετε το αμάραντο στεφάνι της δόξας .
60005005	Οι νεώτεροι , επίσης , να υποταχτείτε στους πρεσβυτέρους , κι όλοι μαζί με υποταγή ο ένας στον άλλο περιβληθείτε την ταπεινοφροσύνη , γιατί « Ο Θεός στους περήφανους εναντιώνεται , ενώ στους ταπεινούς δίνει χάρη » .
60005006	Τεθείτε , λοιπόν , με ταπείνωση κάτω από το στιβαρό χέρι του Θεού , ώστε να σας υψώσει , όταν έρθει η κατάλληλη γι' αυτό ώρα .
60005007	Και να το κάνετε αυτό αναθέτοντας σ' αυτόν κάθε βιοτική σας μέριμνα , γιατί αυτός φροντίζει για σας .
60005008	Διατηρήστε καθαρή τη διάνοιά σας ! Να είστε άγρυπνοι ! Γιατί ο αντίδικός σας ο διάβολος σαν το βρυχόμενο λιοντάρι περιφέρεται ζητώντας ποιον θα καταφέρει να καταβροχθίσει !
60005009	Αντισταθείτε του παραμένοντας σταθεροί στην πίστη , έχοντας υπόψη σας πως τα ίδια παθήματα συμβαίνουν και στους αδελφούς σας σ' όλο τον κόσμο .
60005010	Ο Θεός όμως , που είναι ο χορηγός όλης της χάρης και ο οποίος σας κάλεσε στην αιώνια δόξα του μέσω του Χριστού Ιησού , αφού υποφέρετε για λίγο , θα σας διαπλάσει , θα σας στηρίξει , θα σας ενδυναμώσει , θα σας στεριώσει .
60005011	Σ' αυτόν ανήκει η δόξα και η κυριαρχική δύναμη στους αιώνες των αιώνων . Αμήν .
60005012	Μέσω του Σιλουανού , που τον θεωρώ πιστό αδελφό , σας έγραψα τη σύντομη αυτή επιστολή για να σας προτρέψω και να σας διαβεβαιώσω πως τούτη είναι η αληθινή χάρη του Θεού , στην οποία μένετε .
60005013	Σας χαιρετά η εκκλησία που βρίσκεται στη Βαβυλώνα , η οποία είναι το ίδιο εκλεκτή με τη δική σας , και ο Μάρκος ο γιος μου .
60005014	Χαιρετήστε ο ένας τον άλλο με φίλημα αδελφικής αγάπης . Νάχετε την ειρήνη του Χριστού Ιησού όλοι εσείς που ανήκετε σ' αυτόν . Αμήν .
61001001	Εγώ ο Συμεών Πέτρος , δούλος και απόστολος του Ιησού Χριστού , γράφω σ' εκείνους που απέκτησαν την ίδια σε προνόμια πίστη με τη δική μας , η οποία στηρίζεται στη δικαιοσύνη του Θεού μας και του Σωτήρα Ιησού Χριστού .
61001002	Η χάρη και η ειρήνη ας αυξάνουν ανάμεσά σας με την ακριβή γνώση του Θεού και του Ιησού του Κυρίου μας ,
61001003	καθώς η θεία δύναμή του έχει θέσει δωρεάν στη διάθεσή μας όλα όσα είναι απαραίτητα για τη ζωή και την ευσεβή διαγωγή μας , με την απόκτηση σαφούς γνώσεως εκείνου που μας κάλεσε , οδηγώντας μας μέσα από τη δόξα και την αρετή .
61001004	Μέσω αυτών μας έχουν χαριστεί οι πολυτιμότερες και μέγιστες υποσχέσεις , έτσι που χάρη σ' αυτές να γίνετε μέτοχοι θείας φύσης , αποφεύγοντας τη διαφθορά που η επιθυμία προκαλεί μέσα στον κόσμο .
61001005	Ακριβώς γι' αυτό , λοιπόν , επιστρατεύοντας όλο τον απαιτούμενο ζήλο , καταβάλτε κάθε προσπάθεια να προσθέσετε στην πίστη σας την αρετή , και στην αρετή τη γνώση ,
61001006	και στη γνώση την εγκράτεια , και στην εγκράτεια την υπομονή , και στην υπομονή την ευσέβεια ,
61001007	και στην ευσέβεια τη φιλία προς τους αδελφούς , και στη φιλία προς την αδελφούς την αγάπη .
61001008	Γιατί , όταν πραγματικά υπάρχουν αυτά τα γνωρίσματα σε σας και αυξάνονται , δε σας αφήνουν να παραμείνετε ακαλλιέργητοι ούτε άκαρποι στη βαθιά γνώση του Κυρίου μας Ιησού Χριστού .
61001009	Όποιος όμως δεν παρουσιάζει τα χαρακτηριστικά αυτά , αυτός είναι τυφλός . Πάσχει από μυωπία κι έχει ξεχάσει ότι καθαρίστηκε από τις παλιές του αμαρτίες .
61001010	Γι' αυτό το λόγο , αδελφοί , προσπαθήστε ακόμα περισσότερο να επιβεβαιώσετε την κλήση και την εκλογή σας . Γιατί , όσο εφαρμόζετε αυτά τα πράγματα , δεν πρόκειται ποτέ να αποτύχετε .
61001011	Κι έτσι πραγματικά θα ενισχυθεί πλούσια η είσοδός σας στην αιώνια βασιλεία του Κυρίου και Σωτήρα μας Ιησού Χριστού .
61001012	Δε θα παραμελήσω , επομένως , να σας υπενθυμίζω πάντοτε αυτά τα πράγματα , αν και τα ξέρετε και είστε στηριγμένοι στην αλήθεια τούτη που ήδη κατέχετε .
61001013	Εξάλλου το θεωρώ σωστό , όσο βρίσκομαι μέσα σε τούτο το σώμα , να σας κρατώ ξύπνιους με συνεχείς υπομνήσεις ,
61001014	γιατί ξέρω πως είναι κοντά η ώρα που θα εγκαταλείψω το σώμα μου , όπως και ο Κύριός μας Ιησούς Χριστός μου το φανέρωσε .
61001015	Θα φροντίσω , λοιπόν , ώστε και μετά την αναχώρησή μου από τον κόσμο , να μπορείτε να τα θυμάστε αυτά σε κάθε περίπτωση .
61001016	Άλλωστε , τη δύναμη και την παρουσία του Κυρίου μας Ιησού Χριστού στον κόσμο δε σας την γνωστοποιήσαμε ακολουθώντας μύθους επιδέξια επινοημένους , αλλά αφού υπήρξαμε αυτόπτες μάρτυρες της μεγαλοπρέπειάς του .
61001017	Γιατί , πράγματι έχει πάρει τιμή και δόξα από το Θεό Πατέρα , καθώς ακούστηκε η φωνή που τη χαρακτήριζε μεγαλόπρεπη δόξα : « Αυτός είναι ο Γιος μου ο αγαπητός ! Σ' αυτόν εκδήλωσα εγώ την εύνοιά μου » !
61001018	Και τη φωνή αυτή , που ήρθε από τον ουρανό , εμείς την ακούσαμε καθώς είμασταν μαζί του πάνω στο άγιο βουνό .
61001019	Έτσι , λοιπόν , κηρύττουμε με περισσή βεβαιότητα τον προφητικό λόγο , στον οποίο καλά κάνετε που προσέχετε σαν σ' ένα λυχνάρι που φέγγει μέσα σ' έναν κακοτράχαλο τόπο , ωσότου η ημέρα αρχίσει να ρίχνει το φως της και ο Φωτοδότης Ήλιος ανατείλει μέσα στις καρδιές σας .
61001020	Πρώτ' απ' όλα όμως να έχετε υπόψη σας τούτο το πράγμα , ότι καμιά προφητεία της Γραφής δεν μπορεί να εξηγηθεί από μόνη της , χωρίς το φωτισμό του Πνεύματος .
61001021	Γιατί , βέβαια , καμιά προφητεία δεν έγινε ποτέ από ανθρώπινη πρωτοβουλία , αλλά από το Άγιο Πνεύμα καθοδηγούμενοι μίλησαν άγιοι άνθρωποι του Θεού .
61002001	Οπωσδήποτε όμως παρουσιάστηκαν και ψευδοπροφήτες ανάμεσα στο λαό , όπως θα παρουσιαστούν και ψευδοδιδάσκαλοι ανάμεσα σε σας οι οποίοι θα παρεμβάλλουν καταστρεπτικές αιρέσεις , και τον Κύριο που τους εξαγόρασε θα τον απαρνούνται , προκαλώντας έτσι πολύ γρήγορα την καταστροφή τους !
61002002	Πολλοί , μάλιστα , θα τους ακολουθήσουν στις ασέλγειές τους και εξαιτίας τους θα δυσφημιστεί η οδός της αλήθειας .
61002003	Επιπλέον , από πλεονεξία θα επιδοθούν στην εκμετάλλευσή σας με πλαστές διδαχές . Η απόφαση που έχει παρθεί από παλιά για την καταδίκη των ανθρώπων αυτών , δεν αδρανεί . Ο χαμός τους τους προσμένει άγρυπνος .
61002004	Αφού μάλιστα ο Θεός δε λυπήθηκε ούτε και τους αγγέλους που αμάρτησαν , αλλά γκρεμίζοντάς τους αλυσοδεμένους στο σκοτεινό τάρταρο , τους παρέδωσε να φυλάγονται ως την τελική κρίση .
61002005	Επίσης δεν έδειξε επιείκεια ούτε στον αρχαίο κόσμο , αλλά επέφερε τον κατακλυσμό στον κόσμο των ασεβών , διασώζοντας την οχταμελή οικογένεια του Νώε , του κήρυκα εκείνου της δικαιοσύνης .
61002006	Το ίδιο επίσης , καταδίκασε και τις πόλεις Σόδομα και Γόμορρα σε καταστροφή και τις μετέβαλε σε στάχτη , αφήνοντας έτσι παράδειγμα για όσους ασεβήσουν στο μέλλον .
61002007	Έσωσε όμως τον δίκαιο Λωτ που αγανακτούσε για την ανήθικη ζωή των ανόμων .
61002008	Γιατί πράγματι , καθώς ο δίκαιος αυτός άνθρωπος κατοικούσε ανάμεσά τους βλέποντας και ακούοντας τα άνομα έργα τους , η δίκαιη ψυχή του βασανιζόταν μέρα με τη μέρα .
61002009	Ξέρει , λοιπόν , ο Κύριος να σώζει τους ευσεβείς μέσα από τη δοκιμασία , και τους άδικους να τους κρατά υπόδικους ως την ημέρα της κρίσης για να τιμωρηθούν .
61002010	Και μάλιστα εκείνους που επιδιώκουν να ικανοποιήσουν τη σάρκα τους ζώντας μέσα στις βρώμικες επιθυμίες τους και περιφρονώντας την εξουσία του Θεού . Οι άνθρωποι αυτοί , αδίσταχτοι και αυθάδεις καθώς είναι , δεν τους πιάνει τρόμος που προσβάλλουν τις ένδοξες δυνάμεις ,
61002011	τη στιγμή που και οι άγγελοι ακόμα , αν και είναι ανώτεροι σε δύναμη και σε εξουσία , δεν εκφέρουν βλάσφημη κρίση εναντίον τους μπροστά στον Κύριο .
61002012	Αλλ' οι άνθρωποι αυτοί , που συμπεριφέρονται βλάσφημα για πράγματα που δε γνωρίζουν , μοιάζουν με τα ζώα που δεν έχουν λογική και που έχουν γεννηθεί με προορισμό ν' αποτελέσουν από τη φύση τους αντικείμενα κυνηγιού και φθοράς , και όπως φθείρονται εκείνα έτσι κι αυτοί θα φθαρούνε .
61002013	Θα πάρουν έτσι την πληρωμή τους , όπως ταιριάζει στους άδικους , αυτοί που θεωρούν απόλαυση το να ζουν τη μέρα τους μέσα σε ανήθικη πολυτέλεια . Αυτοί που είναι κηλίδες και ψεγάδια . Αυτοί που ευχαριστιούνται να εξαπατούν τους άλλους συντρώγοντας μαζί σας .
61002014	Αυτοί που έχουν βλέμμα γεμάτο από μοιχεία και ακατάπαυστη αμαρτία . Αυτοί που παραπλανούν με δόλο αστήριχτες ψυχές . Αυτοί που έχουν καρδιά εξασκημένη στην πλεονεξία και είναι της κατάρας παιδιά !
61002015	Αυτοί που εγκατέλειψαν τον ίσιο δρόμο και έπεσαν στην πλάνη . Αυτοί που ακολούθησαν το δρόμο του Βαλαάμ , του γιου του Βοσόρ , ο οποίος αγάπησε το παράνομο κέρδος
61002016	και επέσυρε έτσι τον έλεγχο για την παρανομία του , καθώς ένα γαϊδουράκι , που δεν είναι προικισμένο να μιλά , του μίλησε με ανθρώπινη φωνή κι εμπόδισε την παραφροσύνη του προφήτη !
61002017	Οι άνθρωποι αυτοί είναι πηγές χωρίς νερό , σύννεφα που παρασύρονται από την ανεμοθύελλα και για τους οποίους διατηρείται το μαύρο σκοτάδι που θα διαρκεί αιώνια .
61002018	Γιατί με υπερφουσκωμένες από ματαιότητα εκφράσεις επιδιώκουν , χρησιμοποιώντας σαν δόλωμα τις ανήθικες σαρκικές επιθυμίες , να παραπλανήσουν αυτούς που πραγματικά έχουν αποχωριστεί από εκείνους οι οποίοι ζουν μέσα στην πλάνη .
61002019	Τους υπόσχονται ελευθερία , τη στιγμή που οι ίδιοι είναι δούλοι της διαφθοράς , αφού από ό,τι έχει νικηθεί κανείς εκείνου δούλος έχει γίνει .
61002020	Γιατί , αν , ενώ έχουν αποχωριστεί από τα μολύσματα του κόσμου χάρη στη σωστή γνώση του Κυρίου και Σωτήρα Ιησού Χριστού , εμπλέκονται πάλι σ' αυτά , με αποτέλεσμα να νικιούνται , τότε τα στερνά τους έχουν γίνει χειρότερα από τα πρώτα .
61002021	Γιατί θα ήταν πράγματι προτιμότερο γι' αυτούς να μην είχαν γνωρίσει τη ζωή της δικαιοσύνης , παρά , αφού τη γνώρισαν , να εγκαταλείψουν την άγια εντολή που τους παραδόθηκε .
61002022	Έτσι , σ' αυτούς έχει βρει την εφαρμογή της η αλήθεια που κρύβει η παροιμία : « Ο σκύλος επέστρεψε στο ίδιο του το ξέραμα » , όπως και : « Το γουρούνι , αφού λούστηκε , κύλισε ξανά στο βούρκο » !
61003001	Αυτή , αγαπητοί μου , είναι κιόλας η δεύτερη επιστολή που σας γράφω . Με τις υπομνήσεις μου μέσα σ' αυτές επιδιώκω να διεγείρω τη διανοητική σας καθαρότητα ,
61003002	έτσι που να θυμηθείτε όσα προηγουμένως προφήτεψαν οι άγιοι προφήτες , καθώς και την εντολή του Κυρίου και Σωτήρα , που σας μεταδώσαμε εμείς οι απόστολοι ,
61003003	έχοντας υπόψη σας πρώτα απ' όλα τούτο το πράγμα : ότι στις έσχατες μέρες θα εμφανιστούν χλευαστές που θα ζουν σύμφωνα με τις δικές τους επιθυμίες
61003004	και θα λένε ειρωνικά : « Πού είναι η εκπλήρωση της υπόσχεσης για την παρουσία του ; Γιατί , από τότε που πέθαναν οι πατέρες μας , τα πάντα παραμένουν έτσι όπως ήταν από την αρχή της δημιουργίας » !
61003005	Στην πραγματικότητα ξεχνούν σκόπιμα το γεγονός ότι οι ουρανοί , που υπήρχαν από παλιά , δημιουργήθηκαν με το Λόγο του Θεού , καθώς και η γη που έχει συναποτελεσθεί από νερό και διατηρείται χάρη στο νερό .
61003006	Και ότι με το Λόγο του και μέσω του νερού ο τότε κόσμος καταστράφηκε όταν κατακλύστηκε από το νερό .
61003007	Το ίδιο επίσης και οι σημερινοί ουρανοί και η γη είναι προορισμένοι για φωτιά με το Λόγο του ίδιου του Θεού και διατηρούνται για την ημέρα της κρίσης και του αφανισμού των ασεβών ανθρώπων .
61003008	Ένα πράγμα , πάντως , να μην ξεχνάτε , ότι για τον Κύριο μια μέρα είναι σαν χίλια χρόνια και χίλια χρόνια σαν μια μέρα .
61003009	Δεν καθυστερεί ο Κύριος την εκπλήρωση της υπόσχεσής του , όπως μερικοί το εκλαμβάνουν για καθυστέρηση , μα δείχνει μακροθυμία σ' εμάς , επειδή δε θέλει να χαθούν μερικοί , αλλά όλοι να έρθουν σε μετάνοια .
61003010	Θα καταφθάσει όμως η Ημέρα του Κυρίου σαν τον κλέφτη μέσα στη νύχτα , κατά την οποία οι ουρανοί θα εξαφανιστούν με παταγώδη βοή και τα στοιχεία με την υπερθέρμανσή τους θα διαλυθούν ! Και η γη καθώς και όλα τα κατασκευάσματα που υπάρχουν πάνω σ' αυτήν θα κατακαούν .
61003011	Αφού , λοιπόν , όλα αυτά πρόκειται να διαλυθούν , σκεφτείτε πόση αγιότητα και ευσέβεια πρέπει να σας διακρίνει εσάς στις διάφορες λεπτομέρειες της ζωής σας ,
61003012	καθώς προσδοκάτε και ανυπομονείτε να κάνει την εμφάνισή της η Ημέρα του Θεού , εξαιτίας της οποίας οι ουρανοί με την πυράκτωσή τους θα διαλυθούν , και τα στοιχεία εξαιτίας της καύσης τους θα λιώσουν !
61003013	Και σύμφωνα με την υπόσχεσή του προσμένουμε καινούργιους ουρανούς και καινούργια γη , όπου θα κατοικεί η δικαιοσύνη .
61003014	Γι' αυτό το λόγο , αγαπητοί , επειδή προσδοκούμε αυτά τα πράγματα , φροντίστε να βρεθείτε μπροστά του ακηλίδωτοι και αψεγάδιαστοι με ειρήνη .
61003015	Και τη μακροθυμία του Θεού να τη θεωρείτε σαν ευκαιρία για σωτηρία , όπως σας έγραψε και ο αγαπητός μας αδελφός Παύλος με τη σοφία που του δόθηκε .
61003016	Άλλωστε το ίδιο κάνει και σε όλες τις επιστολές του , καθώς κάνει λόγο μέσα σ' αυτές για τα πράγματα αυτά , και μέσα στις οποίες υπάρχουν μερικά δυσνόητα , τα οποία οι αμαθείς και ακατατόπιστοι τα διαστρεβλώνουν , όπως και την υπόλοιπη Γραφή , με αποτέλεσμα την ίδια τους την καταστροφή .
61003017	Εσείς , όμως , αγαπητοί , γνωρίζοντάς τα αυτά από πριν , να φυλάγεστε , ώστε να μη συμπαρασυρθείτε μαζί με τους άνομους στην πλάνη τους και πέσετε από τη βάση σας .
61003018	Απεναντίας , να αυξάνεστε στη χάρη και στη γνώση του Κυρίου μας και Σωτήρα Ιησού Χριστού . Σ' αυτόν ανήκει η δόξα και τώρα και την Ημέρα την αιώνια . Αμήν .
62001001	Αυτό που υπήρχε από την αρχή , αυτό που έχουμε ακούσει , αυτό που έχουμε δει με τα μάτια μας , αυτό που με θαυμασμό παρατηρήσαμε και τα χέρια μας ψηλάφησαν σχετικά με το Λόγο της ζωής -
62001002	και φανερώθηκε πράγματι η ζωή , και την έχουμε δει και την επιβεβαιώνουμε με τη μαρτυρία μας και σας την αναγγέλλουμε τη ζωή τούτη την αιώνια που ήταν με τον Πατέρα και φανερώθηκε σ' εμάς -
62001003	αυτό λοιπόν που έχουμε δει κι ακούσει , σας το αναγγέλλουμε , για να συμμετάσχετε κι εσείς στην κοινωνία που έχουμε , μια και η κοινωνία η δική μας είναι με τον Πατέρα και το Γιο του τον Ιησού Χριστό .
62001004	Κι αυτά σας τα γράφουμε για να είναι πλήρης η χαρά σας .
62001005	Αυτό λοιπόν είναι το μήνυμα που έχουμε ακούσει απ' αυτόν και σας το αναγγέλλουμε . Ότι δηλαδή ο Θεός είναι φως και δεν υπάρχει σ' αυτόν ούτε ίχνος σκοταδιού .
62001006	Αν ισχυριστούμε ότι έχουμε κοινωνία μαζί του , ενώ βαδίζουμε στο σκοτάδι , ψευδόμαστε και δεν κάνουμε πράξη στη ζωή μας την αλήθεια .
62001007	Αν όμως βαδίζουμε στο φως , όπως είναι αυτός στο φως , τότε έχουμε κοινωνία μεταξύ μας , και το αίμα του Ιησού Χριστού , του Γιου του , μας καθαρίζει από κάθε αμαρτία .
62001008	Αν πούμε πως δεν έχουμε αμαρτία , τότε αυταπατώμαστε και από μέσα μας λείπει η αλήθεια .
62001009	Αν εμείς ομολογούμε τις αμαρτίες μας , αυτός είναι πιστός στο λόγο του και είναι δίκαιος , ώστε να μας συγχωρήσει τις αμαρτίες μας και να μας καθαρίσει από κάθε αδικία .
62001010	Αν ισχυριστούμε πως δεν έχουμε αμαρτήσει , τότε τον παρουσιάζουμε σαν ψεύτη και ο λόγος του δεν υπάρχει μέσα μας .
62002001	Παιδιά μου αγαπημένα , σας τα γράφω αυτά για να μην αμαρτήσετε , μα κι αν κάποιος αμαρτήσει , έχουμε συνήγορο προς τον Πατέρα , τον Ιησού Χριστό τον δίκαιο .
62002002	Άλλωστε αυτός είναι το μέσο εξιλέωσης των αμαρτιών μας . Κι όχι μόνο των δικών μας , αλλά και όλου του κόσμου .
62002003	Και τούτο είναι το κριτήριο με το οποίο διαπιστώνουμε ότι τον έχουμε γνωρίσει : Αν εφαρμόζουμε τις εντολές του .
62002004	Όποιος λέει : « Τον έχω γνωρίσει » , αλλά δεν εφαρμόζει τις εντολές του , είναι ψεύτης και δεν υπάρχει μέσα του η αλήθεια .
62002005	Όποιος όμως εφαρμόζει το λόγο του , σ' αυτόν έχει πραγματοποιηθεί στ' αλήθεια το τέλειο έργο της αγάπης του Θεού . Με βάση αυτό το κριτήριο αναγνωρίζουμε πως είμαστε ενωμένοι μαζί του .
62002006	Όποιος ισχυρίζεται πως είναι ενωμένος μαζί του , οφείλει και ο ίδιος να ζει , όπως ακριβώς έζησε εκείνος .
62002007	Αδελφοί , αυτά που σας γράφω δεν είναι κάποια καινούργια εντολή , αλλά μια εντολή παλιά , που την είχατε από την αρχή . Και η παλιά αυτή εντολή είναι η διδαχή που την ακούσατε από την αρχή .
62002008	Ωστόσο , σας γράφω μια εντολή που διατηρείται πάντα καινούργια , πράγμα που αληθεύει και γι' αυτόν που σας την εδωσε και για σας που την αποδεχτήκατε , καθόσο το σκοτάδι πλησιάζει προς το τέλος του και το φως το αληθινό άρχισε κιόλας να φέγγει .
62002009	Όποιος λέει πως βρίσκεται στο φως , μα μισεί τον αδελφό του , αυτός συνεχίζει να βρίσκεται στο σκοτάδι μέχρι και τώρα .
62002010	Όποιος αγαπάει τον αδελφό του μένει μέσα στο φως και σε παγίδα αυτός δεν πέφτει .
62002011	Αντίθετα , όποιος μισεί τον αδελφό του , βρίσκεται στο σκοτάδι και μέσα στο σκοτάδι περπατάει , κι' έτσι δεν ξέρει πού πηγαίνει , γιατί το σκοτάδι έχει τυφλώσει τα μάτια του .
62002012	Γράφω σε σας παιδιά , επειδή οι αμαρτίες σας έχουν συγχωρηθεί χάρη στ' όνομά του .
62002013	Γράφω σε σας πατέρες , επειδή έχετε γνωρίσει αυτόν που υπάρχει από την αρχή . Γράφω σε σας νέοι , επειδή έχετε κατανικήσει τον Πονηρό .
62002014	Έγραψα σε σας , παιδιά , επειδή έχετε γνωρίσει τον Πατέρα . Έγραψα σε σας , πατέρες , επειδή έχετε γνωρίσει αυτόν που υπάρχει από την αρχή . Έγραψα σε σας , νέοι , επειδή είστε ισχυροί και ο λόγος του Θεού μένει μέσα σας κι έχετε κατανικήσει τον πονηρό .
62002015	Μην αγαπάτε τον κόσμο κι ούτε αυτά που έχει ο κόσμος . Αν κάποιος αγαπάει τον κόσμο , αυτόν η αγάπη του Θεού δεν τον έχει κυριεύσει .
62002016	Γιατί το καθετί που προσφέρει ο κόσμος , δηλαδή η επιθυμία γι' αυτά που ικανοποιούν τη σάρκα , και η επιθυμία γι' αυτά που βλέπουν τα μάτια , και καθετί που προκαλεί την αλαζονεία στη ζωή αυτή , δεν προέρχεται από τον Πατέρα , αλλά από τον κόσμο προέρχεται .
62002017	Ο κόσμος όμως ήρθε και φεύγει και μαζί του η επιθυμία που προκαλεί . Ενώ , όποιος εκτελεί το θέλημα του Θεού μένει αιώνια .
62002018	Παιδιά μου αγαπημένα , αυτή είναι η στερνή ώρα . Κι όπως ακούσατε ότι πρόκειται να έρθει ο αντίχριστος , έτσι έχουν εμφανιστεί κιόλας πολλοί αντίχριστοι . Γι' αυτό και καταλαβαίνουμε πως είναι η στερνή ώρα .
62002019	Από ανάμεσά μας ξεφύτρωσαν αλλά δεν ανήκαν σε μας . Γιατί , αν πραγματικά ανήκαν σε μας , θα είχαν παραμείνει μαζί μας . Έφυγαν όμως , έτσι ώστε να αποκαλυφθούν ότι δεν είναι όλοι από μας .
62002020	Εσείς όμως έχετε χρίσμα από τον Άγιο και τα γνωρίζετε όλα .
62002021	Σας έγραψα , λοιπόν , όχι γιατί δεν ξέρετε την αλήθεια , αλλά γιατί την ξέρετε κι επειδή κανένα απολύτως ψέμα δεν προέρχεται από την αλήθεια .
62002022	Και ποιος άλλος είναι ο ψεύτης , αν όχι εκείνος που αρνείται ότι ο Ιησούς είναι ο Χριστός ; Αυτός είναι ο αντίχριστος . Αυτός , δηλαδή , που αρνείται τον Πατέρα και το Γιο .
62002023	Όποιος αρνείται το Γιο , δεν έχει σχέση ούτε με τον Πατέρα .
62002024	Εσείς λοιπόν φροντίστε , ώστε εκείνο που ακούσατε από την αρχή να παραμένει μέσα σας . Αν παραμείνει μέσα σας εκείνο που ακούσατε από την αρχή , τότε κι εσείς θα παραμείνετε ενωμένοι με το Γιο και με τον Πατέρα .
62002025	Και τούτη είναι η υπόσχεση που αυτός ο ίδιος μας έχει δώσει : Η ζωή η αιώνια !
62002026	Αυτά σας τα έγραψα για να σας ενημερώσω για εκείνους που προσπαθούν να σας παραπλανήσουν .
62002027	Το χρίσμα όμως που εσείς λάβατε απ' αυτόν παραμένει μέσα σας και δεν έχετε ανάγκη να σας διδάσκει κανείς , αλλά αυτά που σας διδάσκει αυτό το ίδιο το χρίσμα , για όλα τα θέματα , αποτελούν την αλήθεια και τίποτε απ' αυτά δεν είναι ψέμα . Σύμφωνα λοιπόν με αυτά που σας δίδαξε , θα παραμείνετε ενωμένοι μαζί του .
62002028	Και τώρα παιδιά μου αγαπημένα , να παραμένετε ενωμένοι μαζί του , έτσι που , όταν ο ίδιος φανερωθεί , να έχουμε το θάρρος να σταθούμε στην παρουσία του και να μην ντραπούμε απ' αυτόν .
62002029	Αν το ξέρετε ότι είναι δίκαιος , τότε ξέρετε πως όποιος εφαρμόζει τη δικαιοσύνη έχει γεννηθεί απ' αυτόν .
62003001	Κοιτάξτε ποιας ποιότητας υπήρξε η αγάπη του Πατέρα για μας , ώστε να μας δώσει το δικαίωμα να ονομαστούμε παιδιά του Θεού ! Γι' αυτό ο κόσμος δε μας καταλαβαίνει , γιατί δεν κατάλαβε αυτόν .
62003002	Αγαπητοί , τώρα είμαστε παιδιά του Θεού , αλλά δε μας φανερώθηκε ακόμα τι θα γίνουμε . Ξέρουμε όμως πως , όταν ο Χριστός φανερωθεί , θα γίνουμε όμοιοι με αυτόν , γιατί θα τον δούμε όπως ακριβώς είναι .
62003003	Και ο καθένας που έχει την ελπίδα αυτή στηριγμένη στο Χριστό , εξαγνίζει τον εαυτό του , όπως είναι εκείνος αγνός .
62003004	Ο καθένας που αμαρτάνει , καταπατεί ταυτόχρονα και το νόμο , καθόσο αμαρτία είναι η καταπάτηση του νόμου .
62003005	Και το ξέρετε , βέβαια , ότι εκείνος φανερώθηκε για να αφαιρέσει τις αμαρτίες μας , και ότι στον ίδιο δεν υπάρχει αμαρτία .
62003006	Ο καθένας που παραμένει ενωμένος μαζί του , δεν αμαρτάνει . Όποιος αμαρτάνει , αυτός δεν τον έχει δει ούτε τον έχει γνωρίσει .
62003007	Παιδιά μου αγαπημένα , μη σας πλανά κανένας . Όποιος εφαρμόζει στην πράξη τη δικαιοσύνη εκείνος είναι δίκαιος , όπως είναι δίκαιος ο Θεός .
62003008	Όποιος αμαρτάνει , έχει την προέλευσή του από το διάβολο , γιατί από την αρχή ο διάβολος αμαρτάνει . Αυτός είναι ο λόγος που εμφανίστηκε ο Γιος του Θεού , για να αχρηστέψει τα έργα του διαβόλου .
62003009	Όποιος έχει γεννηθεί από το Θεό δεν αμαρτάνει , γιατί το σπέρμα του Θεού παραμένει μέσα του και δεν μπορεί να αμαρτάνει , γιατί από το Θεό έχει γεννηθεί .
62003010	Απ' αυτό φαίνεται ποιοι είναι τα παιδιά του Θεού και ποιοι είναι τα παιδιά του διαβόλου . Όποιος δε ζει έμπρακτα τη δικαιοσύνη , δεν έχει την προέλευσή του από το Θεό . Το ίδιο και όποιος δεν αγαπάει τον αδελφό του .
62003011	Γιατί η παραγγελία που ακούσατε από την αρχή είναι τούτη : Να αγαπάμε ο ένας τον άλλο .
62003012	Να μην είμαστε σαν τον Κάιν , που παρακινούμενος από τον Πονηρό έσφαξε τον αδελφό του . Και για ποιο λόγο τον έσφαξε ; Γιατί ήταν πονηρά τα δικά του έργα , ενώ του αδελφού του ήταν δίκαια !
62003013	Μην απορείτε , αδελφοί μου , που σας μισεί ο κόσμος .
62003014	Εμείς ξέρουμε πως έχουμε μεταβεί από το θάνατο στη ζωή , κι απόδειξη γι' αυτό είναι ότι αγαπούμε τους αδελφούς μας . Εκείνος που δεν αγαπάει τον αδελφό του , παραμένει στο θάνατο .
62003015	Ο καθένας που μισεί τον αδελφό του , είναι φονιάς . Και το ξέρετε , βέβαια , πως μέσα σε κανέναν φονιά δε μένει η αιώνια ζωή .
62003016	Την αγάπη τη γνωρίσαμε από το γεγονός ότι εκείνος θυσίασε τη ζωή του για χάρη μας . Επομένως οφείλουμε κι εμείς να θυσιάζουμε τη ζωή μας για χάρη των αδελφών μας .
62003017	Μα όταν κάποιος , ενώ έχει του κόσμου τα πλούτη , βλέπει πως ο αδελφός του έχει ανάγκη και του κλείσει τα αισθήματά του , πώς μπορεί να παραμένει μέσα του η αγάπη του Θεού ;
62003018	Αγαπημένα μου παιδιά , ας μην αγαπάμε απλώς με λόγια και στη θεωρία αλλά έμπρακτα και ειλικρινά .
62003019	Άλλωστε , μ' αυτόν τον τρόπο γνωρίζουμε ότι καταγόμαστε από την αλήθεια κι έτσι μόνο θα καθησυχάσουμε τη συνείδησή μας μπροστά στο Θεό .
62003020	Γιατί αν μας κατακρίνει η ίδια μας η συνείδηση , ξέρουμε πως ο Θεός είναι υπέρτερος από τη συνείδησή μας και τα ξέρει όλα .
62003021	Αγαπητοί , αν η συνείδησή μας δε μας κατακρίνει , τότε έχουμε το θάρρος να στεκόμαστε μπροστά στο Θεό
62003022	και ό,τι του ζητούμε μας το δίνει αυτός , επειδή τηρούμε τις εντολές του και κάνουμε αυτά που είναι αρεστά σ' αυτόν .
62003023	Και η εντολή του είναι τούτη : Να πιστέψουμε στο όνομα του Γιου του , του Ιησού Χριστού , και να αγαπούμε ο ένας τον άλλο σύμφωνα με την εντολή που μας άφησε .
62003024	Όποιος , λοιπόν , εφαρμόζει τις εντολές του , αυτός παραμένει ενωμένος μαζί του κι εκείνος μαζί μ' αυτόν . Και το σημάδι από το οποίο αναγνωρίζουμε ότι αυτός παραμένει μέσα μας είναι το Πνεύμα που μας έδωσε .
62004001	Αγαπητοί , μην πιστεύετε σε κάθε πνεύμα αλλά να εξετάζετε αν τα πνεύματα προέρχονται από το Θεό . Γιατί πολλοί ψευδοπροφήτες έχουν βγει στον κόσμο .
62004002	Το σημάδι με το οποίο θα αναγνωρίζετε το πνεύμα του Θεού είναι τούτο : Κάθε πνεύμα που ομολογεί πως ο Ιησούς Χριστός έχει έρθει ως άνθρωπος , προέρχεται από το Θεό .
62004003	Αντίθετα , κάθε πνεύμα που δεν ομολογεί ότι ο Ιησούς Χριστός έχει έρθει ως άνθρωπος , δεν προέρχεται από το Θεό . Και αυτό είναι ακριβώς το πνεύμα του αντιχρίστου , για τον οποίο έχετε ακούσει ότι έρχεται και ο οποίος είναι κιόλας στον κόσμο τώρα .
62004004	Η δική σας προέλευση είναι από το Θεό , αγαπημένα μου παιδιά , κι έχετε νικήσει τους ανθρώπους αυτούς , επειδή είναι μεγαλύτερος αυτός που ζει μέσα σας από εκείνον που βρίσκεται μέσα στον κόσμο .
62004005	Αυτοί προέρχονται από τον κόσμο . Γι' αυτό μιλούν σύμφωνα με το φρόνημα του κόσμου και ο κόσμος ακούει αυτούς .
62004006	Εμείς προερχόμαστε από το Θεό . Όποιος γνωρίζει το Θεό , ακούει εμάς . Όποιος δεν προέρχεται από το Θεό , δεν ακούει εμάς . Απ' αυτό διακρίνουμε το πνεύμα της αλήθειας από το πνεύμα της πλάνης .
62004007	Αγαπητοί , ας αγαπάμε ο ένας τον άλλο , γιατί η αγάπη προέρχεται από το Θεό , και ο καθένας που αγαπάει έχει γεννηθεί από το Θεό και γνωρίζει το Θεό .
62004008	Όποιος δεν αγαπάει , αυτός το Θεό δεν το γνώρισε , γιατί ο Θεός είναι αγάπη .
62004009	Να το γεγονός μέσω του οποίου φανερώθηκε η αγάπη του Θεού σε μας : ότι το Γιο του το μονογενή έχει στείλει ο Θεός στον κόσμο , ώστε να ζήσουμε χάρη σ' αυτόν .
62004010	Η αξία της αγάπης βρίσκεται στο γεγονός ότι δεν είμαστε εμείς που αγαπήσαμε το Θεό , αλλά ότι αυτός αγάπησε εμάς και απέστειλε το Γιο του ως εξιλαστήριο μέσο για τις αμαρτίες μας .
62004011	Αγαπητοί , αφού ο Θεός μας αγάπησε μ' έναν τέτοιο τρόπο , οφείλουμε κι εμείς να αγαπούμε ο ένας τον άλλο .
62004012	Τον Θεό ποτέ δεν τον έχει δει κανείς . Αν αγαπούμε ο ένας τον άλλο , τότε ο Θεός μένει μέσα μας και η αγάπη του έχει ολοκληρωθεί μέσα μας .
62004013	Το σημάδι με το οποίο γνωρίζουμε πως βρισκόμαστε σε ενότητα εμείς μαζί του κι αυτός μαζί μας είναι το γεγονός ότι μας έχει δώσει από το Πνεύμα του .
62004014	Κι εμείς έχουμε δει και το βεβαιώνουμε με τη μαρτυρία μας ότι ο Πατέρας έχει στείλει το Γιο , Σωτήρα του κόσμου .
62004015	Όποιος ομολογήσει πως ο Ιησούς είναι ο Γιος του Θεού , μέσα σ' αυτόν μένει ο Θεός και αυτός μένει με το Θεό .
62004016	Κι εμείς έχουμε γνωρίσει πια κι έχουμε εμπιστευθεί στην αγάπη που έχει ο Θεός για μας . Ο Θεός είναι αγάπη κι όποιος μένει μέσα στην αγάπη , μένει ενωμένος με το Θεό και ο Θεός μ' αυτόν .
62004017	Το σημάδι πως η αγάπη του Θεού έχει φέρει τέλεια αποτελέσματα στη ζωή μας είναι το να έχουμε θάρρος για την Ημέρα της Κρίσης , γιατί όπως είναι εκείνος , έτσι είμαστε κι εμείς στον κόσμο αυτό .
62004018	Η αγάπη δεν εμπεριέχει φόβο . Απεναντίας , η τέλεια αγάπη διώχνει το φόβο από μέσα μας , γιατί η αιτία του φόβου είναι η τιμωρία , κι εκείνος που φοβάται δεν έχει αποκτήσει ολοκληρωμένη την αγάπη .
62004019	Εμείς τον αγαπούμε , γιατί πρώτος αυτός μας αγάπησε .
62004020	Αν κανείς πει : « Αγαπώ το Θεό » , ενώ μισεί τον αδελφό του , αυτός είναι ψεύτης . Γιατί αυτός που δεν αγαπάει τον αδελφό του , που τον έχει δει , πώς μπορεί να αγαπάει το Θεό , που δεν τον έχει δει ;
62004021	Και η εντολή που έχουμε από αυτόν είναι τούτη : « Όποιος αγαπάει το Θεό , να αγαπάει και τον αδελφό του » .
62005001	Όποιος πιστεύει ότι ο Ιησούς είναι ο Χριστός , έχει γεννηθεί από το Θεό , και όποιος αγαπάει το γεννήτορα , αγαπάει κι εκείνον που έχει γεννηθεί απ' αυτόν .
62005002	Το σημάδι με το οποίο γνωρίζουμε ότι αγαπούμε τα παιδιά του Θεού είναι τούτο : να αγαπούμε το Θεό και να εφαρμόζουμε τις εντολές του .
62005003	Γιατί πραγματικά αυτό σημαίνει αγάπη για το Θεό : να εφαρμόζουμε τις εντολές του . Και οι εντολές του βαριές δεν είναι .
62005004	Γιατί καθετί που έχει γεννηθεί από το Θεό νικάει τον κόσμο . Και τούτο είναι το όπλο της νίκης που νίκησε τον κόσμο : η πίστη μας .
62005005	Ποιος είναι εκείνος που νικάει τον κόσμο , παρά μόνο αυτός που πιστεύει ότι ο Ιησούς είναι ο Γιος του Θεού ;
62005006	Αυτός είναι που ήρθε μέσω του νερού και του αίματος , ο Ιησούς Χριστός . Όχι μόνο μέσω του νερού , αλλά μέσω του νερού και του αίματος . Και είναι το Πνεύμα που το επιβεβαιώνει αυτό με τη μαρτυρία του , γιατί το Πνεύμα είναι η αλήθεια .
62005007	Καθότι είναι τρεις αυτοί που δίνουν τη μαρτυρία τους στον ουρανό : ο Πατέρας , ο Λόγος και το Άγιο Πνεύμα . Και αυτοί οι τρεις είναι ένα .
62005008	Τρεις επίσης είναι αυτοί που δίνουν τη μαρτυρία τους στη γη : το Πνεύμα , το νερό και το αίμα . Και αυτοί οι τρεις είναι σύμφωνοι στη μαρτυρία τους .
62005009	Αν δεχόμαστε τη μαρτυρία των ανθρώπων , η μαρτυρία του Θεού είναι υπέρτερη . Και η μαρτυρία αυτή είναι η μαρτυρία που έχει δώσει ο Θεός για το Γιο του .
62005010	Όποιος πιστεύει στο Γιο του Θεού , τη μαρτυρία αυτή την έχει μέσα του . Όποιος δεν πιστεύει το Θεό , σημαίνει πως τον έχει εκλάβει για ψεύτη , αφού δεν έχει πιστέψει στη μαρτυρία που έχει δώσει ο Θεός για το Γιο του .
62005011	Και η μαρτυρία αυτή είναι τούτη : ότι ο Θεός μας έδωσε ζωή αιώνια και η πηγή της ζωής αυτής είναι ο Γιος του .
62005012	Όποιος έχει το Γιο , έχει τη ζωή . Όποιος δεν έχει το Γιο , τη ζωή δεν την έχει .
62005013	Αυτά τα έγραψα σε σας που πιστεύετε στο όνομα του Γιου του Θεού , για να βεβαιωθείτε ότι έχετε ζωή αιώνια και για να πιστεύετε στο όνομα του Γιου του Θεού .
62005014	Και το σημάδι πως έχουμε την ελευθερία να στεκόμαστε μπροστά του είναι τούτο : ότι , αν ζητούμε κάτι σύμφωνα με το θέλημά του , μας εισακούει .
62005015	Και αν ξέρουμε ότι εισακούει εκείνο που του ζητούμε , τότε ξέρουμε πως είναι πια σίγουρη η απόκτηση αυτών που έχουμε ζητήσει απ' αυτόν .
62005016	Αν , παραδείγματος χάρη , δει κανείς τον αδελφό του να κάνει αμαρτία , που δεν είναι θανάσιμη , θα προσευχηθεί γι' αυτόν , κι ο Θεός θα του δώσει ζωή . Αυτό , βέβαια , για όσους δεν πέφτουν σε θανάσιμη αμαρτία , γιατί υπάρχει και αμαρτία θανάσιμη . Δε λέω να προσευχηθεί για εκείνη την αμαρτία .
62005017	Κάθε είδους αδικία είναι αμαρτία . Είναι όμως αμαρτία που δεν είναι θανάσιμη .
62005018	Ξέρουμε πως όποιος έχει γεννηθεί από το Θεό δεν αμαρτάνει . Απεναντίας , αυτός που γεννήθηκε από το Θεό φυλάγεται και ο πονηρός δεν τον αγγίζει .
62005019	Ξέρουμε ότι εμείς καταγόμαστε από το Θεό και ότι ο κόσμος ολόκληρος βρίσκεται κάτω από την εξουσία του Πονηρού .
62005020	Μα ξέρουμε επίσης πως έχει έρθει ο Γιος του Θεού και μας έχει δώσει διανοητική ικανότητα , έτσι που να αναγνωρίζουμε τον αληθινό , κι εμείς ανήκουμε στον αληθινό , δηλαδή στο Γιο του τον Ιησού Χριστό . Αυτός είναι ο αληθινός Θεός και η ζωή η αιώνια .
62005021	Παιδιά μου αγαπημένα , φυλάξτε τους εαυτούς σας από τα είδωλα . Αμήν .
63001001	Εγώ , ο πρεσβύτερος , απευθύνομαι προς την εκλεκτή κυρία και τα παιδιά της , που τους αγαπώ ειλικρινά . Και όχι μόνο εγώ , αλλά και όλοι όσοι έχουν γνωρίσει την αλήθεια .
63001002	Κι αυτό , χάρη στην αλήθεια που μένει μέσα μας και θα παραμένει μαζί μας αιώνια .
63001003	Η χάρη , το έλεος και η ειρήνη , που πηγάζουν από το Θεό Πατέρα και από τον Κύριο Ιησού Χριστό , το Γιο του Πατέρα , θα είναι μαζί σας , παράλληλα με την αλήθεια και την αγάπη .
63001004	Χάρηκα πάρα πολύ που βρήκα κάποια από τα παιδιά σου που ζουν έχοντας σαν βάση την αλήθεια , σύμφωνα με την εντολή που πήραμε από τον Πατέρα .
63001005	Και τώρα , σε παρακαλώ , κυρία , να αγαπάμε ο ένας τον άλλο . Κι αυτό δε σου το γράφω σαν να είναι μια καινούργια εντολή , αλλά είναι αυτή που είχαμε πάρει από την αρχή .
63001006	Και αγάπη είναι αυτή : να ζούμε σύμφωνα με τις εντολές του . Και η εντολή του , όπως την ακούσατε από την αρχή είναι αυτή : να ζείτε μέσα στην αγάπη .
63001007	Γιατί , νάχετε υπόψη σας πως πολλοί πλάνοι κατέκλυσαν τον κόσμο . Είναι αυτοί που δεν παραδέχονται ότι ο Ιησούς είναι ο Χριστός που επρόκειτο να ενανθρωπήσει . Τέτοιος είναι ο πλάνος και ο αντίχριστος .
63001008	Να προσέχετε τους εαυτούς σας , ώστε να μη χάσουμε εκείνα για τα οποία εργαστήκαμε , αλλά να πάρουμε πλήρη το μισθό μας .
63001009	Όποιος παραβαίνει τη διδαχή του Χριστού και δε μένει σταθερά σ' αυτήν , αυτός δεν έχει το Θεό . Όποιος παραμένει σταθερά στη διδαχή του Χριστού , αυτός έχει και τον Πατέρα και το Γιο .
63001010	Αν σας επισκέπτεται κάποιος και δε διδάσκει αυτή τη διδαχή , μην τον δέχεστε στο σπίτι σας και μην τον καλωσορίζετε .
63001011	Γιατί στην πραγματικότητα , όποιος τον καλωσορίζει , γίνεται συμμέτοχος στα έργα του τα πονηρά .
63001012	Παρόλο που έχω πολλά να σας γράψω , δεν έκρινα σκόπιμο να το κάνω με χαρτί και μελάνι , αλλά ελπίζω να σας επισκεφθώ και να μιλήσουμε προφορικά , έτσι ώστε η χαρά μας να είναι ολοκληρωμένη .
63001013	Σε χαιρετούν τα παιδιά της αδελφής σου της εκλεκτής . Αμήν .
64001001	Εγώ , ο πρεσβύτερος , απευθύνομαι σε σένα αγαπητέ Γάιε , που σε αγαπώ ειλικρινά .
64001002	Αγαπητέ , σου εύχομαι να υγιαίνεις και να προκόβεις σε όλα , όπως ακριβώς προκόβει η ψυχή σου .
64001003	Γιατί χάρηκα πάρα πολύ ακούοντας από αδελφούς που έρχονται και διαβεβαιώνουν πως εσύ παραμένεις στην αλήθεια , καθώς την εφαρμόζεις την αλήθεια αυτή στη ζωή σου .
64001004	Τίποτε άλλο δε μου δίνει χαρά μεγαλύτερη από του να ακούω τα νέα αυτά . Ότι δηλαδή τα παιδιά τα δικά μου ζουν μέσα στην αλήθεια .
64001005	Αγαπητέ , ενεργείς με πιστότητα στην κάθε εξυπηρέτηση που προσφέρεις στους εκεί αδελφούς και στους φιλοξενούμενους επισκέπτες ,
64001006	οι οποίοι μίλησαν για την αγάπη σου μπροστά στο εκκλησίασμα , και τους οποίους καλά θα κάνεις να ξεπροβοδίσεις τιμητικά , όπως αξίζει να κάνεις για το Θεό .
64001007	Γιατί , για χάρη του ονόματός του βγήκαν οι άνθρωποι αυτοί στο έργο χωρίς να δέχονται τίποτε από τους μη χριστιανούς .
64001008	Επομένως , εμείς οφείλουμε να φροντίζουμε τέτοιους ανθρώπους , για να γινόμαστε συνεργάτες στη διάδοση της αλήθειας .
64001009	Έγραψα στην εκκλησία , αλλά ο Διοτρεφής , που του αρέσει να έχει τα πρωτεία , δε μας αναγνωρίζει .
64001010	Γι' αυτό , όταν έρθω θα κατονομάσω τα έργα που κάνει ανοητολογώντας σε βάρος μας με λόγια πονηρά . Και σαν να μην του έφταναν αυτά , όχι μόνο δεν υποδέχεται τους αδελφούς ο ίδιος , μα κι εκείνους που θέλουν να το κάνουν τους εμποδίζει και τους διώχνει από την εκκλησία .
64001011	Αγαπητέ , μη μιμείσαι το κακό αλλά το καλό . Εκείνος που κάνει το καλό , κατάγεται από το Θεό . Εκείνος που κάνει το κακό , δεν έχει δει το Θεό .
64001012	Για το Δημήτριο έχει δοθεί καλή μαρτυρία απ' όλους , μα κι από την ίδια την αλήθεια . Αλλά κι εμείς το επιβεβαιώνουμε με την προσωπική μας μαρτυρία και το ξέρετε , βέβαια , πως η μαρτυρία μας είναι αληθινή .
64001013	Πολλά είχα να γράψω , αλλά δε θέλω να το κάνω με μελάνι και πένα .
64001014	Ελπίζω όμως να σε δω προσωπικά πολύ σύντομα και να τα πούμε προφορικά .
64001015	Η ειρήνη του Θεού μαζί σου . Σε χαιρετούν οι φίλοι . Δώσε τους χαιρετισμούς μου στους φίλους , στον καθένα ξεχωριστά .
65001001	Εγώ ο Ιούδας , δούλος του Ιησού Χριστού και αδελφός του Ιακώβου , απευθύνομαι στους προσκαλεσμένους που έχουν αγιαστεί από το Θεό Πατέρα και διατηρούνται από τον Ιησού Χριστό .
65001002	Το έλεος και η ειρήνη και η αγάπη να αυξάνουν ανάμεσά σας .
65001003	Αγαπητοί , πάντα διακατεχόμουν από μεγάλη επιθυμία να σας γράψω για τη σωτηρία στην οποία μετέχουμε όλοι μας , μα τώρα αισθάνθηκα πια την ανάγκη να το κάνω για να σας προτρέψω να επιμένετε ανυποχώρητα στον αγώνα σας για την πίστη που παραδόθηκε μια για πάντα στους πιστούς .
65001004	Γιατί μπήκαν ύπουλα ανάμεσά σας μερικοί ασεβείς άνθρωποι , που η καταδίκη τους για τούτο το αδίκημα είναι κιόλας αποφασισμένη . Είναι αυτοί που μετατρέπουν τη χάρη του Θεού σε ασέλγεια και το μοναδικό Άρχοντα και Κύριό μας Ιησού Χριστό τον απαρνιούνται .
65001005	Θέλω παράλληλα να σας υπενθυμίσω κάτι που ξέρετε ήδη , ότι ο Κύριος , αφού έσωσε πρώτα το λαό Ισραήλ από τη χώρα της Αιγύπτου , στη συνέχεια εξόντωσε εκείνους που δεν πίστεψαν .
65001006	Ακόμα και τους αγγέλους εκείνους που δε διαφύλαξαν το αξίωμά τους αλλά εγκατέλειψαν το ίδιο τους το κατοικητήριο , τους έχει φυλακίσει με μόνιμα δεσμά μέσα στο σκοτάδι , για να δικαστούν τη Μεγάλη Μέρα .
65001007	Όπως ακριβώς τα Σόδομα και τα Γόμορρα και οι γύρω απ' αυτές πόλεις , που με τρόπο παρόμοιο μ' αυτούς παραδόθηκαν στην πορνεία και παρασύρθηκαν σε αφύσικες σαρκικές σχέσεις και προβάλλονται τώρα μπροστά μας σαν παράδειγμα καταδίκης τους στην αιώνια φωτιά .
65001008	Αλλ' όμως κι αυτοί , παρόμοια μ' εκείνους , ονειρεύονται , έτσι που και τη σάρκα τη μολύνουν , αλλά και τη θεϊκή κυριαρχία την απορρίπτουν και τις ένδοξες δυνάμεις τις βλαστημούν .
65001009	Ενώ , ακόμα κι ο αρχάγγελος Μιχαήλ , όταν , αντιμετωπίζοντας το Σατανά φιλονικούσε μαζί του για το σώμα του Μωυσή , δεν τόλμησε να προφέρει βλάσφημη κρίση εναντίον του , αλλά είπε : « Ο Κύριος να σε επιτιμήσει » .
65001010	Αυτοί όμως , από τη μια όσα δεν καταλαβαίνουν τα βλαστημούνε , κι από την αλλη όσα από φυσικό ένστικτο γνωρίζουν , όπως τα άλογα ζώα , τα χρησιμοποιούν για τη φθορά τους !
65001011	Αλίμονο σ' αυτούς , γιατί πήραν το δρόμο του Κάιν και ξεχύθηκαν στην ίδια πλάνη με τον Βαλαάμ για χάρη υλικού κέρδους , και εξαιτίας της αντιλογίας τους χάθηκαν σαν τον Κορέ !
65001012	Οι άνθρωποι αυτοί αποτελούν κηλίδες στα αδελφικά τραπέζια σας , καθώς συντρώνε αδίσταχτα μαζί σας . Δε νοιάζονται παρά μόνο για τον εαυτό τους . Είναι σύννεφα χωρίς βροχή , που τα παρασέρνουν οι άνεμοι . Είναι άκαρπα φθινοπωρινά δέντρα , δυο φορές πεθαμένα ! Ξεριζωμένα !
65001013	Είναι της θάλασσας άγρια κύματα , που βγάζουν σαν αφρούς τις ίδιες τους τις ντροπές . Είναι αστέρια περιπλανώμενα για τα οποία είναι διαφυλαγμένο το ζοφερό σκοτάδι για πάντα .
65001014	Προφήτεψε , λοιπόν , και γι' αυτούς ο Ενώχ , ο έβδομος από τον καιρό του Αδάμ , λέγοντας : « Να ! ήρθε ο Κύριος με τις μυριάδες των αγίων του
65001015	για να κρίνει όλους και να ελέγξει τους ασεβείς από ανάμεσά τους για όλα τα ασεβή έργα τους με τα οποία εκδήλωσαν την ασέβειά τους , και για όλα τα σκληρά λόγια που ξεστόμισαν εναντίον του αμαρτωλοί , ασεβείς άνθρωποι » .
65001016	Οι άνθρωποι αυτοί είναι γογγυστές , που πορεύονται σύμφωνα με τις επιθυμίες τους και ξεστομίζουν υπερβολές , εκφράζοντας θαυμασμό σε ορισμένους ανθρώπους με σκοπό την ατομική τους ωφέλεια .
65001017	Εσείς , όμως , αγαπητοί , θυμηθείτε τα προειδοποιητικά λόγια των αποστόλων του Κυρίου μας Ιησού Χριστού ,
65001018	που σας έλεγαν πως « Στούς έσχατους καιρούς θα εμφανιστούν εμπαίχτες , που θα ζουν σύμφωνα με τις δικές τους ασεβείς επιθυμίες » .
65001019	Αυτοί είναι που προκαλούν διχασμούς , που παρακινούνται από τα φυσικά τους ένστικτα , που τους λείπει το Πνεύμα .
65001020	Εσείς , όμως , αγαπητοί , οικοδομώντας τους εαυτούς σας πάνω στην αγιότατη πίστη σας και προσευχόμενοι με τη δύναμη του Αγίου Πνεύματος ,
65001021	διατηρηθείτε στην αγάπη του Θεού , προσμένοντας με χαρά το έλεος του Κυρίου μας Ιησού Χριστού , που οδηγεί στην αιώνια ζωή .
65001022	Και διακρίνοντας τις ανάγκες των ανθρώπων , άλλους να τους ελεείτε
65001023	κι άλλους να τους διασώζετε αρπάζοντάς τους από τη φωτιά , με προσοχή μεγάλη , νιώθοντας απέχθεια ακόμα και για ένα μολυσμένο από την αμαρτωλή σάρκα τους ρούχο .
65001024	Σ' αυτόν που έχει τη δύναμη να σας διαφυλάξει από κάθε πτώση και να σας αξιώσει να σταθείτε αψεγάδιαστοι , νιώθοντας αγαλλίαση μπροστά στην ένδοξη παρουσία του ,
65001025	στο μόνο σοφό Θεό , το Σωτήρα μας , ανήκει η δόξα και η μεγαλοσύνη , η κυριαρχία και η εξουσία , και τώρα και σ' όλους τους αιώνες . Αμήν .
66001001	Αποκάλυψη του Ιησού Χριστού , που του την έδωσε ο Θεός , για να δείξει στους δούλους του εκείνα που είναι ανάγκη να γίνουν πολύ γρήγορα . Κι αυτός τη γνωστοποίησε στέλνοντας τον άγγελό του στο δούλο του τον Ιωάννη ,
66001002	ο οποίος και έδωσε τη μαρτυρία του για όσα είδε σχετικά με το λόγο του Θεού και τη μαρτυρία που του έδωσε ο Ιησούς Χριστός .
66001003	Μακάριος εκείνος που διαβάζει και μακάριοι εκείνοι που ακροάζονται τα λόγια της προφητείας και τηρούν όσα είναι γραμμένα σ' αυτήν , γιατί είναι κοντά ο καιρός .
66001004	Εγώ ο Ιωάννης γράφω στις εφτά εκκλησίες που βρίσκονται στην Ασία . Εύχομαι να έχετε χάρη και ειρήνη από Εκείνον που υπάρχει , που υπήρχε και που είναι να έρθει , και από τα εφτά πνεύματα που είναι μπροστά στο θρόνο του
66001005	και από τον Ιησού Χριστό , που είναι ο αξιόπιστος μάρτυρας , ο πρωτότοκος των νεκρών και άρχοντας των βασιλιάδων της γης . Σ' αυτόν που μας αγαπάει και μας καθάρισε από τις αμαρτίες μας λούζοντάς μας με το ίδιο του το αίμα
66001006	και μας έκανε ένα βασίλειο και ιερείς για το Θεό τον Πατέρα του , σ' αυτόν ανήκει η εξουσία στους αιώνες των αιώνων . Αμήν .
66001007	Να ! Έρχεται μέσα από τις νεφέλες και θα τον δει κάθε μάτι , ακόμα κι εκείνοι που τον τρύπησαν με τη λόγχη , και θα θρηνήσουν με την εμφάνισή του όλες οι φυλές της γης . Ναι ! Αμήν !
66001008	« Εγώ είμαι το Άλφα και το Ωμέγα » , λέει Κύριος ο Θεός , αυτός που υπάρχει , που υπήρχε και που είναι να έρθει .
66001009	Εγώ ο Ιωάννης , ο αδελφός σας και συμμέτοχος μαζί σας στη θλίψη και στη βασιλεία και στην άσκηση της υπομονής με τη χάρη του Ιησού Χριστού , εξορίστηκα στο νησί που ονομάζεται Πάτμος , επειδή κήρυττα το Λόγο του Θεού κι έδινα τη μαρτυρία μου για τον Ιησού Χριστό .
66001010	Εκεί με συνεπήρε το Πνεύμα την ημέρα της Κυριακής και άκουσα πίσω μου μια φωνή δυνατή σαν της σάλπιγγας ,
66001011	που έλεγε : « Ό,τι βλέπεις γράψε το σε βιβλίο και στείλε το στις εφτά εκκλησίες : στην Έφεσο , στη Σμύρνη , στην Πέργαμο , στη Θυάτειρα , στις Σάρδεις , στη Φιλαδέλφεια και στη Λαοδίκεια » .
66001012	Γύρισα τότε μεμιάς να δω τίνος ήταν η φωνή που μου μιλούσε . Και μόλις γύρισα , είδα εφτά λυχνοστάτες χρυσούς .
66001013	Και καταμεσής των εφτά λυχνοστατών είδα Έναν , που ήταν όμοιος με γιο ανθρώπου , ντυμένο με χιτώνα που έφτανε ως τους αστραγάλους του και ζωσμένο στο στήθος του με μια ζώνη χρυσή .
66001014	Είδα επίσης το κεφάλι του κι ήταν οι τρίχες του κάτασπρες σαν λευκό μαλλί , και τα μάτια του σαν της φωτιάς τη φλόγα !
66001015	Τα πόδια του ήταν σαν το χαλκό που αστράφτει όταν πυρώνεται σε καμίνι φωτιάς ! Και η φωνή του ηχούσε έτσι όπως όταν τρέχουν πολλά νερά .
66001016	Είδα επίσης να κρατά στο δεξί του χέρι εφτά αστέρια και από το στόμα του να βγαίνει ένα κοφτερό δίκοπο ξίφος ! Κι ήταν η όψη του σαν τον ήλιο , όταν λάμπει με όλη του τη λαμπρότητα !
66001017	Αυτόν , λοιπόν , σαν τον αντίκρισα , έπεσα στα πόδια του σαν νεκρός . Τότε εκείνος έβαλε το δεξί του χέρι πάνω μου λέγοντας : « Μη φοβάσαι ! Εγώ είμαι ο Πρώτος και ο Έσχατος
66001018	και ο Ζωντανός ! Πέθανα , μα τώρα να ! είμαι ζωντανός στους αιώνες των αιώνων κι εχω τα κλειδιά του Θανάτου και του Άδη !
66001019	Γράψε , λοιπόν , αυτά που είδες και αυτά που τώρα διαδραματίζονται και όσα θα ακολουθήσουν κατόπιν .
66001020	Το νόημα που κρύβουν τα εφτά αστέρια που είδες στο δεξί μου χέρι και των εφτά χρυσών λυχνοστατών είναι τούτο : τα εφτά αστέρια είναι οι άγγελοι των εφτά εκκλησιών , και οι εφτά λυχνοστάτες είναι οι εφτά εκκλησίες » .
66002001	« Στον άγγελο της εκκλησίας στην Έφεσο γράψε : Να τι λέει εκείνος που κρατάει τα εφτά αστέρια στο δεξί του χέρι και περπατάει ανάμεσα στους εφτά χρυσούς λυχνοστάτες :
66002002	Ξέρω τα έργα σου και τον κόπο σου και την υπομονή σου , και ότι δεν μπορείς να ανεχθείς τους κακούς . Και πράγματι δοκίμασες εκείνους που ισχυρίζονται πως είναι απόστολοι , ενώ δεν είναι , και το διαπίστωσες πως δεν είναι γνήσιοι !
66002003	Έχεις και υπομονή και υπέφερες για χάρη του ονόματός μου , και δεν έχεις αποκάμει .
66002004	Έχω όμως να σου καταμαρτυρήσω ότι την αγάπη σου την πρώτη την άφησες .
66002005	Να θυμάσαι λοιπόν τη θέση από την οποία έχεις ξεπέσει και σύνελθε και κάνε πάλι τα πρώτα έργα σου . Γιατί διαφορετικά , αν δε μετανοήσεις , θα έρθω ξαφνικά εναντίον σου και θα μετακινήσω το λυχνοστάτη σου από τη θέση του .
66002006	Έχεις όμως το καλό ότι μισείς τα έργα των Νικολαϊτών , τα οποία κι εγώ μισώ .
66002007	» Όποιος έχει αυτιά ας ακούσει τι λέει το Πνεύμα στις εκκλησίες : Σε όποιον νικά , σ' αυτόν θα δώσω να φάει από το δέντρο της ζωής , που βρίσκεται στον παράδεισο του Θεού » .
66002008	« Και στον άγγελο της εκκλησίας στη Σμύρνη γράψε : Να τι λέει ο Πρώτος και ο Έσχατος , αυτός που πέθανε κι όμως ξανάζησε :
66002009	Ξέρω τα έργα σου και τη θλίψη σου , και τη φτώχεια που περνάς - στην πραγματικότητα όμως είσαι πλούσιος - καθώς και τις προσβολές που δέχεσαι από εκείνους που αυτοαποκαλούνται Ιουδαίοι , ενώ στην πραγματικότητα δεν είναι παρά συναγωγή του Σατανά .
66002010	Μη φοβάσαι τίποτε απ' όσα πρόκειται να πάθεις . Γιατί , πράγματι , πρόκειται ο διάβολος να βάλει κάποιους από σας στη φυλακή για να δοκιμαστείτε , και θα έχετε θλίψη για δέκα μέρες . Μείνε πιστός ως το θάνατο και θα σου δώσω το στεφάνι της ζωής .
66002011	» Όποιος έχει αυτιά ας ακούσει τι λέει το Πνεύμα στις εκκλησίες : Όποιος νικά , αυτός σίγουρα δεν πρόκειται να βλαφτεί από το δεύτερο θάνατο » .
66002012	« Και στον άγγελο της εκκλησίας στην Πέργαμο γράψε : Να τι λέει εκείνος που έχει το δίκοπο ξίφος , το κοφτερό :
66002013	Ξέρω τα έργα σου και τον τόπο όπου κατοικείς , εκεί που είναι στημένος ο θρόνος του Σατανά . Κι όμως συνεχίζεις να τιμάς το όνομά μου , και την πίστη σου σε μένα δεν την απαρνήθηκες ακόμα και τότε που μαρτύρησε ο Αντύπας , ο πιστός μου μάρτυρας , ο οποίος θανατώθηκε στον τόπο το δικό σας , όπου κατοικεί ο Σατανάς .
66002014	Έχω όμως να σου καταμαρτυρήσω λίγα πράγματα , ότι δηλαδή έχεις εκεί μερικούς που ακολουθούν τη διδαχή του Βαλαάμ , ο οποίος δασκάλευε τον Βαλάκ να ρίξει σε παγίδα τους Ισραηλίτες , ώστε να φάνε από το κρέας των ζώων που έχουν θυσιαστεί στα είδωλα και να πορνεύσουν .
66002015	Παρόμοια έχεις κι εσύ μερικούς που ακολουθούν τη διδαχή των Νικολαϊτών με τον ίδιο τρόπο .
66002016	Μετανόησε , λοιπόν . Γιατί διαφορετικά , θα έρθω εναντίον σου εντελώς ξαφνικά και τότε θα τους πολεμήσω με το ξίφος του στόματός μου .
66002017	» Όποιος έχει αυτιά ας ακούσει τι λέει το Πνεύμα στις εκκλησίες : Σε όποιον νικά , σ' αυτόν θα δώσω από το μάννα το κρυμμένο κι επίσης μια λευκή πέτρα και πάνω στην πέτρα θάναι γραμμένο ένα καινούργιο όνομα , που δεν το ξέρει κανένας άλλος παρά μόνο εκείνος που την παίρνει » .
66002018	« Και στον άγγελο της εκκλησίας στα Θυάτειρα γράψε : Να τι λέει ο Γιος του Θεού , που τα μάτια του είναι σαν της φωτιάς τη φλόγα και τα πόδια του όμοια με χαλκό που αστράφτει :
66002019	Ξέρω τα έργα σου , όπως και την αγάπη και την πίστη και την υπηρεσία και την υπομονή σου , και πως τα τωρινά σου έργα είναι περισσότερα από τα πρώτα .
66002020	Έχω όμως να σου καταμαρτυρήσω λίγα πράγματα , ότι δηλαδή αφήνεις αυτή τη γυναίκα , την Ιεζάβελ , που αυτοαποκαλείται προφήτισσα , να διδάσκει και να πλανά τους δούλους μου και να τους κάνει να πορνεύουν και να τρώνε κρέας ζώων που έχουν θυσιαστεί στα είδωλα .
66002021	Και παρόλο που της έδωσα ένα χρονικό περιθώριο να μετανοήσει , αυτή δε μετανόησε και συνεχίζει την πορνεία της .
66002022	Δείτε , λοιπόν τώρα , που τη ρίχνω άρρωστη στο κρεβάτι , κι εκείνους που μοιχεύουν μαζί της - αν δε μετανοήσουν - τους βάζω σε θλίψη μεγάλη !
66002023	Και τα παιδιά της θα τα εξολοθρεύσω με θανατικό και θα μάθουν όλες οι εκκλησίες ότι εγώ είμαι εκείνος που εξετάζει τους λογισμούς και τις καρδιές των ανθρώπων και θα ανταποδώσω στον καθένα σας ανάλογα με τα έργα σας .
66002024	Μα εσάς τους υπόλοιπους που βρίσκεστε στα Θυάτειρα - σε όσους δεν έχουν ακολουθήσει τη διδαχή αυτή , σε όσους δεν έχουν μάθει τα βάθη του Σατανά , όπως ισχυρίζονται οι άλλοι - σας βεβαιώνω πως δε σας βάζω περισσότερο βάρος .
66002025	Εκείνο όμως που έχετε , κρατήστε το μέχρι που να έρθω .
66002026	» Και όποιος νικά και όποιος εκτελεί ως το τέλος τα έργα μου , σ' αυτόν θα δώσω εξουσία πάνω στα έθνη
66002027	και θα τους ποιμάνει με σιδερένια ράβδο , τέτοια που συντρίβει τα σκεύη τα κατασκευασμένα από πηλό - όπως έχω παραλάβει κι εγώ την εξουσία αυτή από τον Πατέρα μου -
66002028	κι ακόμα θα του δώσω τον αστέρα τον πρωινό .
66002029	Όποιος έχει αυτιά , ας ακούσει τι λέει το Πνεύμα στις εκκλησίες » .
66003001	« Και στον άγγελο της εκκλησίας στις Σάρδεις γράψε : Να τι λέει εκείνος που έχει τα εφτά πνεύματα του Θεού και τα εφτά αστέρια : Ξέρω τα έργα σου , ότι δηλαδή έχεις τη φήμη πως ζεις , μα είσαι νεκρός !
66003002	Ξύπνα και στήριξε όσα ακόμα απομένουν , τα οποία κινδυνεύουν κι αυτά να αφανιστούν ! Γιατί δε βρήκα τα έργα σου ολοκληρωμένα , έτσι που να στέκουν μπροστά στο Θεό μου .
66003003	Να θυμάσαι λοιπόν τι έχεις παραλάβει και τι έχεις ακούσει , και εφάρμοζέ τα και μετανόησε . Γιατί , αν τελικά δεν ξυπνήσεις , θα έρθω εναντίον σου απρόσμενα σαν τον κλέφτη και δε θα πάρεις καν είδηση ποια ώρα θα έρθω εναντίον σου !
66003004	Έχεις όμως λίγα ακόμα άτομα στις Σάρδεις , που δε μόλυναν τα ρούχα τους , κι αυτοί θα περπατήσουν ντυμένοι στα λευκά , γιατί είναι άξιοι .
66003005	» Όποιος νικά , αυτός θα ντυθεί με ρούχα λευκά και σίγουρα το όνομά του δε θα το σβήσω από το Βιβλίο της Ζωής . Απεναντίας , θα αναγνωρίσω τ' όνομά του μπροστά στον Πατέρα μου και μπροστά στους αγγέλους του .
66003006	Όποιος έχει αυτιά ας ακούσει τι λέει το Πνεύμα στις εκκλησίες » .
66003007	« Και στον άγγελο της εκκλησίας στη Φιλαδέλφεια γράψε : Να τι λέει ο Άγιος , ο Αληθινός , αυτός που έχει το κλειδί του Δαβίδ , αυτός που ανοίγει και κανείς πια δε θα κλείσει και κλείνει και κανείς πια δε θα ανοίξει :
66003008	Τα ξέρω τα έργα σου . Ορίστε λοιπόν ! Έχω τοποθετήσει μπροστά σου μια πόρτα ανοιγμένη , που κανείς δεν μπορεί να την κλείσει . Γιατί , παρόλο που έχεις μικρή δύναμη , φύλαξες το λόγο μου και δεν απαρνήθηκες το όνομά μου .
66003009	Δες τώρα που θα αποκαλύψω εκείνους που προέρχονται από τη συναγωγή του Σατανά και οι οποίοι αυτοαποκαλούνται Ιουδαίοι , ενώ δεν είναι , αλλά ψεύδονται . Δες λοιπόν τώρα που θα τους κάνω να έρθουν και να προσκυνήσουν μπρος στα πόδια σου , και θα μάθουν ότι εγώ σε αγάπησα .
66003010	Επειδή φύλαξες το λόγο μου , πράγμα που απαιτούσε υπομονή , γι' αυτό κι εγώ θα σε διαφυλάξω από την ώρα της δοκιμασίας που πρόκειται να έρθει πάνω σε ολόκληρη την οικουμένη , για να περάσουν από δοκιμασία οι κάτοικοι της γης .
66003011	Έρχομαι ξαφνικά . Κράτα εκείνο που έχεις , ώστε κανένας να μην πάρει το στεφάνι σου .
66003012	» Όποιος νικά , αυτόν θα κάνω στύλο στο ναό του Θεού μου , και έξω αυτός ποτέ πια δε θα ξαναβγεί , και πάνω σ' αυτόν θα γράψω το όνομα του Θεού μου και το όνομα της πόλης του Θεού μου , της καινούργιας Ιερουσαλήμ που κατεβαίνει από τον ουρανό , από το Θεό μου , και θα γράψω ακόμα το όνομά μου το καινούργιο .
66003013	Όποιος έχει αυτιά ας ακούσει τι λέει το Πνεύμα στις εκκλησίες » .
66003014	« Και στον άγγελο της εκκλησίας στη Λαοδίκεια γράψε : Να τι λέει ο Αμήν , ο Μάρτυρας ο αξιόπιστος και αληθινός , η δημιουργική αρχή της κτίσης του Θεού :
66003015	Τα ξέρω τα έργα σου , ότι ούτε κρύος είσαι ούτε ζεστός . Προτιμότερο θα ήταν να ήσουν είτε κρύος είτε ζεστός .
66003016	Μα επειδή είσαι χλιαρός , και δεν είσαι ούτε ζεστός ούτε κρύος , θα σε ξεράσω από το στόμα μου .
66003017	Εσύ , βέβαια , λες : Πλούσιος είμαι ! και : Έχω πλουτίσει εγώ και δεν έχω την ανάγκη κανενός ! Όμως δεν ξέρεις ότι εσύ είσαι ο ταλαίπωρος και ελεεινός και φτωχός και γυμνός !
66003018	Σε συμβουλεύω ν' αγοράσεις από μένα χρυσάφι καθαρισμένο στη φωτιά , για να πλουτίσεις , καθώς και ρούχα λευκά για να ντυθείς και να μη φανερωθεί η ντροπή της γύμνιας σου , κι επίσης κολλύριο για να αλείψεις τα μάτια σου , ώστε να βλέπεις !
66003019	Εγώ όσους αγαπώ σαν φίλους μου , τους ελέγχω και τους παιδαγωγώ . Γίνε λοιπόν θερμός και μετανόησε .
66003020	Να ! Στέκομαι τώρα μπρος στην πόρτα και χτυπώ ! Αν κανείς ακούσει τη φωνή μου και ανοίξει την πόρτα , θα μπω στο σπίτι του και θα δειπνήσω μαζί του , κι αυτός μαζί μου .
66003021	» Όποιος νικά θα του δώσω το δικαίωμα να καθίσει μαζί μου στο θρόνο μου , όπως νίκησα κι εγώ και κάθισα μαζί με τον Πατέρα μου στο θρόνο του .
66003022	Όποιος έχει αυτιά ας ακούσει τι λέει το Πνεύμα στις εκκλησίες » .
66004001	Αφού έγιναν όλα αυτά , κοίταξα , και να ! Είδα μια πόρτα ανοιγμένη στον ουρανό . Και άκουσα εκείνον που μίλησε την πρώτη φορά μαζί μου , και που η φωνή του ήταν σαν τον ήχο της σάλπιγγας , να μου λέει : « Ανέβα εδώ και θα σου δείξω εκείνα που πρόκειται να συμβούν ύστερα απ' αυτά » .
66004002	Αμέσως τότε με συνεπήρε το Πνεύμα , και να ! Ένας θρόνος στημένος στον ουρανό , και πάνω στο θρόνο καθόταν κάποιος .
66004003	Κι αυτός που καθόταν ήταν όμοιος στην όψη με το πολύτιμο πετράδι ίασπη και το σάρδιο . Ο θρόνος , πάλι , περιβαλλόταν ολόγυρα από ένα φωτοστέφανο που είχε την όψη του σμαραγδιού .
66004004	Και ολόγυρα από το θρόνο υπήρχαν άλλοι εικοσιτέσσερις θρόνοι . Και πάνω στους θρόνους είδα καθισμένους τους είκοσι τέσσερις πρεσβύτερους , ντυμένους με ρούχα λευκά , και στα κεφάλια τους φορούσαν χρυσά στεφάνια .
66004005	Κι από το θρόνο έβγαιναν αστραπές και φωνές και βροντές ! Και μπρος στο θρόνο έκαιγαν εφτά πύρινες λαμπάδες , που είναι τα εφτά πνεύματα του Θεού .
66004006	Και μια έκταση απλωνόταν μπροστά από το θρόνο , σαν γυάλινη θάλασσα , όμοια με κρύσταλλο . Και στο κέντρο του θρόνου και κυκλικά απ' αυτόν , υπήρχαν τέσσερα όντα γεμάτα μάτια μπροστά και πίσω .
66004007	Το πρώτο ον ήταν όμοιο με λιοντάρι , το δεύτερο ον όμοιο με μοσχάρι , το τρίτο ον είχε πρόσωπο σαν του ανθρώπου , και το τέταρτο ον ήταν όμοιο με αετό που πετάει .
66004008	Και από τα όντα αυτά , το καθένα ξεχωριστά είχε από έξι φτερούγες γύρω γύρω , και από μέσα ήταν γεμάτα μάτια . Και ανάπαυση δεν είχαν καθώς έλεγαν μέρα και νύχτα : « Άγιος , άγιος , άγιος ο Κύριος , ο Θεός ο Παντοκράτορας . Αυτός που υπήρχε , που υπάρχει και που είναι να έρθει ! »
66004009	Και όταν πια τα όντα δοξάσουν και τιμήσουν και ευχαριστήσουν αυτόν που κάθεται πάνω στο θρόνο , αυτόν που ζει στους αιώνες των αιώνων ,
66004010	τότε θα πέσουν οι είκοσι τέσσερις πρεσβύτεροι μπρος σ' αυτόν που κάθεται στο θρόνο και θα προσκυνήσουν αυτόν που ζει στους αιώνες των αιώνων , και θα καταθέσουν τα στεφάνια τους μπροστά στο θρόνο λέγοντας :
66004011	« Άξιος είσαι εσύ , ο Κύριος και ο Θεός μας , να λάβεις τη δόξα και την τιμή και τη δύναμη , γιατί εσύ είσαι που δημιούργησες τα πάντα και η ύπαρξη όλων και η δημιουργία τους οφείλονται στο θέλημά σου ! »
66005001	Στο δεξί χέρι εκείνου που καθόταν στο θρόνο είδα ένα βιβλίο , γραμμένο και στην εσωτερική και στην εξωτερική πλευρά του , κατασφραγισμένο με εφτά σφραγίδες .
66005002	Είδα επίσης έναν δυνατό άγγελο να διακηρύττει με βροντερή φωνή : « Ποιος είναι άξιος να αποσφραγίσει το βιβλίο και να το ανοίξει ; » .
66005003	Μα κανένας , ούτε στον ουρανό ούτε στη γη ούτε κάτω από τη γη , δεν μπόρεσε να ανοίξει το βιβλίο κι ούτε καν να το ατενίζει !
66005004	Κι εγώ έκλαιγα γοερά , γιατί δε βρέθηκε κανένας άξιος ν' ανοίξει το βιβλίο μήτε να το ατενίζει .
66005005	Τότε ένας από τους πρεσβυτέρους μού λέει : « Μην κλαις . Δες ! Νίκησε το λιοντάρι που προέρχεται από τη ρίζα του Δαβίδ , ώστε να ανοίξει το βιβλίο και τις εφτά σφραγίδες του ! »
66005006	Είδα τότε ανάμεσα στο θρόνο και στα τέσσερα όντα και ανάμεσα στους πρεσβυτέρους να στέκεται ένα Αρνί σαν θυσιασμένο , και το οποίο είχε εφτά κέρατα και εφτά μάτια , τα οποία είναι τα εφτά πνεύματα του Θεού τα απεσταλμένα σε όλη τη γη .
66005007	Ήρθε , λοιπόν , το Αρνί και πήρε το βιβλίο από το δεξί χέρι εκείνου που καθόταν στο θρόνο .
66005008	Κι όταν πήρε το βιβλίο , τα τέσσερα όντα και οι εικοσιτέσσερις πρεσβύτεροι έπεσαν μπροστά στο Αρνί κρατώντας ο καθένας από μια κιθάρα και φιάλες χρυσές γεμάτες με θυμιάματα , που είναι οι προσευχές των πιστών .
66005009	Κι άρχισαν να ψέλνουν έναν καινούργιο ύμνο λέγοντας : « Άξιος είσαι να πάρεις το βιβλίο και να ανοίξεις τις σφραγίδες του , γιατί σφάχτηκες και με το αίμα σου μας αγόρασες για το Θεό , από κάθε φυλή και γλώσσα και λαό και έθνος .
66005010	Και όλους αυτούς τους έκανες βασιλιάδες και ιερείς για το Θεό και θα βασιλέψουν πάνω στη γη » !
66005011	Κατόπιν είδα πολλούς αγγέλους ολόγυρα από το θρόνο και από τα τέσσερα όντα και από τους πρεσβυτέρους , που ο αριθμός τους ήταν μυριάδες μυριάδων και χιλιάδες χιλιάδων , και τους άκουσα
66005012	να λένε με δυνατή φωνή : « Άξιο είναι το Αρνί , που έχει θυσιαστεί , να πάρει τη δύναμη και τον πλούτο και τη σοφία και την ισχύ και την τιμή και τη δόξα και την ευλογία » !
66005013	Και κάθε πλάσμα που υπάρχει στον ουρανό και στη γη και κάτω από τη γη και στη θάλασσα , όλα όσα υπάρχουν σ' αυτά , τα άκουσα να λένε : « Σ' αυτόν που κάθεται στο θρόνο και στο Αρνί ανήκει η ευλογία και η τιμή και η δόξα και η κυριαρχία στους αιώνες των αιώνων ! » .
66005014	Και τα τέσσερα όντα αποκρίνονταν : « Αμήν ! » . Και οι πρεσβύτεροι έπεσαν και προσκύνησαν .
66006001	Και είδα όταν το Αρνί άνοιξε τη μια από τις εφτά σφραγίδες , και άκουσα ένα από τα τέσσερα όντα να λέει με φωνή που έμοιαζε με βροντή : « Έλα » !
66006002	Κοίταξα τότε , και είδα ένα άσπρο άλογο , και τον καβαλάρη του να έχει ένα τόξο . Και του δόθηκε στεφάνι και ξεκίνησε νικώντας και με σκοπό να νικήσει !
66006003	Κι όταν άνοιξε τη δεύτερη σφραγίδα , άκουσα το δεύτερο ον να λέει : « Έλα » !
66006004	Βγήκε τότε ένα άλλο άλογο που είχε το χρώμα της φωτιάς , και στον καβαλάρη του δόθηκε η εξουσία να αφαιρέσει την ειρήνη από τη γη , έτσι που οι άνθρωποι να αλληλοσφαχτούνε . Του δόθηκε λοιπόν ένα μεγάλο σπαθί .
66006005	Κι όταν άνοιξε την τρίτη σφραγίδα , άκουσα το τρίτο ον να λέει : « Έλα » ! Κοίταξα τότε , και είδα ένα άλογο μαύρο , και τον καβαλάρη του να έχει μια ζυγαριά στο χέρι .
66006006	Κι άκουσα κάτι σαν φωνή ανάμεσα από τα τέσσερα όντα να λέει : « Ένα κιλό σιτάρι για ένα δηνάριο και τρία κιλά κριθάρι πάλι για ένα δηνάριο . Μα το λάδι και το κρασί μην τα υποτιμήσεις ! »
66006007	Κι όταν άνοιξε την τέταρτη σφραγίδα , άκουσα τη φωνή του τέταρτου όντος να λέει : « Έλα » !
66006008	Κοίταξα λοιπόν , και είδα ένα άλογο που το χρώμα του ήταν κίτρινο προς το πράσινο , με τον καβαλάρη του , και το όνομα του καβαλάρη του ήταν « Ο Θάνατος » ! Και από κοντά τον ακολουθούσε ο Άδης . Και δόθηκε σ' αυτούς η εξουσία να εξοντώσουν το ένα τέταρτο της γης με ρομφαία και με πείνα και με θανατικό και με κατασπαραγμό από τα θηρία της γης .
66006009	Κι όταν άνοιξε την πέμπτη σφραγίδα , είδα κάτω από το θυσιαστήριο τις ψυχές εκείνων που σφαγιάστηκαν , επειδή ακολούθησαν το Λόγο του Θεού και επειδή έδωσαν τη μαρτυρία τους .
66006010	Και τους άκουσα που έκραξαν με δυνατή φωνή λέγοντας : « Ως πότε , εσύ που είσαι ο Δεσπότης , ο Άγιος και ο Αληθινός δεν αρχίζεις επιτέλους να κρίνεις και να εκδικείσαι για το αίμα μας αυτούς που κατοικούν στη γη ; » .
66006011	Δόθηκε τότε στον καθένα τους ξεχωριστά από μια λευκή στολή και τους είπαν να αναπαυθούν για λίγο καιρό ακόμα , ώσπου να συμπληρωθεί ο αριθμός τους και από τους συνδούλους τους και από τους αδελφούς τους που πρόκειται να θανατωθούν , όπως κι αυτοί .
66006012	Είδα κατόπιν που άνοιξε την έκτη σφραγίδα , και έγινε ένας σεισμός μεγάλος , και ο ήλιος μαύρισε σαν τρίχινο σακί , και το φεγγάρι έγινε σαν το αίμα .
66006013	Και τ' αστέρια τ' ουρανού έπεσαν στη γη σαν τη συκιά που ρίχνει τους ατροφικούς φθινοπωρινούς καρπούς της όταν την τραντάζει δυνατός άνεμος .
66006014	Και ο ουρανός αποσπάστηκε σαν χαρτί που τυλίγεται σε ρολό , και κάθε βουνό και νησί μετακινήθηκε από τη θέση του !
66006015	Τότε οι βασιλιάδες της γης και οι μεγάλοι και οι στρατηγοί και οι πλούσιοι και οι δυνατοί και κάθε δούλος ή ελεύθερος κρύφτηκαν στις σπηλιές και στα βράχια των βουνών ,
66006016	και έλεγαν στα βουνά και στις πέτρες : « Σωριαστείτε πάνω μας και κρύψτε μας από το πρόσωπο εκείνου που κάθεται στο θρόνο και από την οργή του Αρνιού ,
66006017	γιατί ήρθε η Μέρα η Μεγάλη της οργής του ! Και ποιος μπορεί να την αντέξει ; »
66007001	Ύστερα απ' αυτό είδα τέσσερις αγγέλους να στέκονται στις τέσσερις άκρες της γης και να εμποδίζουν τους τέσσερις ανέμους της γης , ώστε να μη φυσά άνεμος μήτε στη στεριά μήτε στη θάλασσα μήτε σε κανένα δέντρο .
66007002	Είδα κατόπιν έναν άγγελο ν' ανεβαίνει από εκεί που ανατέλλει ο ήλιος , ο οποίος είχε τη σφραγίδα του Ζωντανού Θεού . Και έκραξε με δυνατή φωνή στους τέσσερις αγγέλους , στους οποίους είχε δοθεί η εξουσία να χτυπήσουν τη στεριά και τη θάλασσα ,
66007003	λέγοντάς τους : « Μη χτυπήσετε τη στεριά μέχρι που να σφραγίσουμε τους δούλους του Θεού μας στα μέτωπά τους » .
66007004	Άκουσα τότε τον αριθμό των σφραγισμένων . Εκατόν σαράντα τέσσερις χιλιάδες ήταν οι σφραγισμένοι απ' όλες τις φυλές του Ισραήλ :
66007005	Από τη φυλή του Ιούδα δώδεκα χιλιάδες σφραγισμένοι , από τη φυλή του Ρουβήν δώδεκα χιλιάδες , από τη φυλή του Γαδ δώδεκα χιλιάδες ,
66007006	από τη φυλή του Ασήρ δώδεκα χιλιάδες , από τη φυλή του Νεφθαλείμ δώδεκα χιλιάδες , από τη φυλή του Μανασσή δώδεκα χιλιάδες ,
66007007	από τη φυλή του Συμεών δώδεκα χιλιάδες , από τη φυλή του Λευί δώδεκα χιλιάδες , από τη φυλή του Ισσάχαρ δώδεκα χιλιάδες ,
66007008	από τη φυλή του Ζαβουλών δώδεκα χιλιάδες , από τη φυλή του Ιωσήφ δώδεκα χιλιάδες , από τη φυλή του Βενιαμίν δώδεκα χιλιάδες σφραγισμένοι .
66007009	Ύστερα απ' αυτά κοίταξα , και είδα πλήθος μεγάλο - που δεν μπορούσε κανένας να μετρήσει - από κάθε έθνος και απ' όλες τις φυλές και τους λαούς και τις γλώσσες , οι οποίοι στέκονταν μπροστά στο θρόνο και μπροστά στο Αρνί , ντυμένοι με λευκές στολές και με φοινικόκλαδα στα χέρια τους ,
66007010	κι έκραζαν με δυνατή φωνή και έλεγαν : « Η σωτηρία μας οφείλεται στο Θεό μας , που κάθεται στο θρόνο , και στο Αρνί » !
66007011	Τότε όλοι οι άγγελοι στάθηκαν γύρω από το θρόνο και από τους πρεσβυτέρους και από τα τέσσερα όντα και έπεσαν μπρούμυτα μπροστά στο θρόνο και προσκύνησαν το Θεό
66007012	λέγοντας : « Ναι ! Η ευλογία και η δόξα και η σοφία και η ευχαριστία και η τιμή και η δύναμη και η ισχύς ανήκουν στο Θεό μας στους αιώνες των αιώνων ! Αμήν . »
66007013	Απευθύνθηκε τότε σε μένα ένας από τους πρεσβυτέρους και με ρώτησε : « Αυτοί εδώ οι ντυμένοι με τις λευκές στολές , ποιοι είναι ; Και από πού ήρθαν ; » .
66007014	Κι εγώ του αποκρίθηκα : « Κύριέ μου , εσύ ξέρεις » . Τότε εκείνος μου είπε : « Είναι αυτοί που προέρχονται από τη θλίψη τη μεγάλη , και που έπλυναν τις στολές τους και τις λεύκαναν με το αίμα του Αρνιού .
66007015	Γι' αυτό και βρίσκονται μπροστά στο θρόνο του Θεού και τον λατρεύουν μέρα και νύχτα στο ναό του . Κι αυτός που κάθεται στο θρόνο θα απλώσει σκέπη προστασίας πάνω τους .
66007016	Δε θα πεινάσουν πια ούτε θα διψάσουν ούτε θα πέσει ο ήλιος πάνω τους κι ούτε θα υποστούν οποιοδήποτε κάψιμο .
66007017	Γιατί θα τους ποιμάνει το Αρνί , που είναι στη μέση του θρόνου , και θα τους οδηγήσει σε πηγές που αναβλύζουν το νερό της ζωής , και θα εξαλείψει ο Θεός κάθε δάκρυ από τα μάτια τους » !
66008001	Κι όταν άνοιξε την έβδομη σφραγίδα έγινε σιγή στον ουρανό περίπου μισή ώρα .
66008002	Είδα κατόπιν τους εφτά αγγέλους που στέκονταν μπροστά στο Θεό και ότι τους δόθηκαν εφτά σάλπιγγες .
66008003	Ήρθε τότε ένας άλλος άγγελος , που είχε ένα θυμιατήρι χρυσό , και στάθηκε μπροστά στο θυσιαστήριο . Και του δόθηκε άφθονο θυμίαμα για να το προσφέρει μαζί με τις προσευχές όλων των πιστών πάνω στο χρυσό θυσιαστήριο που είναι μπροστά στο θρόνο .
66008004	Και ο καπνός μαζί με τις προσευχές των πιστών ανέβηκε από τα χέρια του αγγέλου μπροστά στο Θεό .
66008005	Πήρε τότε ο άγγελος το θυμιατήρι και το γέμισε από τα αναμμένα κάρβουνα του θυσιαστηρίου και τα τίναξε στη γη και ακολούθησαν βροντές και φωνές και αστραπές και σεισμός !
66008006	Τότε οι εφτά άγγελοι που είχαν τις εφτά σάλπιγγες ετοιμάστηκαν να σαλπίσουν .
66008007	Σάλπισε , λοιπόν , ο πρώτος άγγελος και δημιουργήθηκε χαλάζι και φωτιά ανάμειχτα με αίμα , που ρίχτηκαν στη γη , και το ένα τρίτο της γης κατακάηκε και το ένα τρίτο των δέντρων κατακάηκαν και όλο το χορτάρι κατακάηκε !
66008008	Σάλπισε και ο δεύτερος άγγελος , και ένας μεγάλος όγκος σαν βουνό που καιγόγαν , τυλιγμένο στις φλόγες , ρίχτηκε στη θάλασσα και το ένα τρίτο της θάλασσας μεταβλήθηκε σε αίμα
66008009	και το ένα τρίτο από τα ζωνταντά πλάσματα της θάλασσας πέθαναν και το ένα τρίτο από τα πλοία καταστράφηκαν !
66008010	Σάλπισε και ο τρίτος άγγελος και αποσπάστηκε από τον ουρανό ένα μεγάλο αστέρι που καιγόταν σαν λαμπάδα , κι έπεσε επάνω στο ένα τρίτο των ποταμών και επάνω στις υδάτινες πηγές .
66008011	Το όνομα του άστρου αυτού είναι Άψινθος . Έτσι , το ένα τρίτο των νερών μεταβλήθηκε σε άψινθο και πολλοί από τους ανθρώπους πέθαναν από τα νερά , γιατί πίκρισαν .
66008012	Σάλπισε και ο τέταρτος άγγελος , και χτυπήθηκε το ένα τρίτο του ήλιου και το ένα τρίτο του φεγγαριού και το ένα τρίτο των αστεριών , με αποτέλεσμα να χάσουν το φως τους κατά το ένα τρίτο και η ημέρα να μη δίνει πια το ένα τρίτο από το φως της , και παρόμοια και η νύχτα !
66008013	Είδα ακόμα έναν αετό που πετούσε στο μεσουράνημα και το άκουσα που έλεγε με δυνατή φωνή : « Συμφορά ! Συμφορά ! Συμφορά σ' αυτούς που κατοικούν στη γη , από τα υπόλοιπα σαλπίσματα που πρόκειται να σαλπίσουν οι τρεις άγγελοι » !
66009001	Σάλπισε λοιπόν και ο πέμπτος άγγελος , και είδα ένα αστέρι που είχε πέσει στη γη από τον ουρανό , και του δόθηκε το κλειδί του πηγαδιού της αβύσσου .
66009002	Το άνοιξε τότε το πηγάδι της αβύσσου και ανέβηκε καπνός από το πηγάδι , σαν από μεγάλο καμίνι , και σκοτείνιασε ο ήλιος και η ατμόσφαιρα από τον καπνό του πηγαδιού .
66009003	Και μέσα από τον καπνό ξεπετάχτηκαν στη γη ακρίδες , στις οποίες δόθηκε ικανότητα να προκαλούν βλάβη , σαν την ικανότητα που έχουν οι σκορπιοί της γης .
66009004	Και δόθηκε σ' αυτές η εντολή να μη βλάψουν το χορτάρι της γης ούτε καμιά άλλη πρασινάδα ούτε οποιοδήποτε δέντρο , παρά μονάχα εκείνους τους ανθρώπους που δεν έχουν τη σφραγίδα του Θεού στα μέτωπά τους .
66009005	Πήραν όμως την εντολή να μην τους σκοτώσουν , αλλά να τους βασανίσουν για πέντε μήνες . Και ο βασανισμός τους θα είναι σαν το βασανισμό που προκαλεί ο σκορπιός , όταν κεντρίσει τον άνθρωπο !
66009006	Και στη διάρκεια των ημερών εκείνων οι άνθρωποι θα αναζητήσουν το θάνατο , αλλά με κανέναν τρόπο δε θα τον βρουν ! Και θα λαχταρήσουν να πεθάνουν , μα ο θάνατος θα φεύγει απ' αυτούς !
66009007	Η εμφάνιση των ακρίδων ήταν όμοια με την εμφάνιση των αλόγων που είναι ετοιμασμένα για πόλεμο ! Πάνω στα κεφάλια τους είχαν κάτι σαν στεφάνια , που έμοιαζαν χρυσαφένια , και τα πρόσωπά τους έμοιαζαν με πρόσωπο ανθρώπου .
66009008	Κι είχαν μαλλιά σαν τα μαλλιά των γυναικών , και τα δόντια τους ήταν σαν των λιονταριών τα δόντια .
66009009	Και είχαν θώρακες σαν από σίδερο κατασκευασμένους , και ο ήχος που δημιουργούσαν τα φτερά τους ήταν σαν τον κρότο αρμάτων που τα τραβούν πολλά άλογα όταν τρέχουν για πόλεμο .
66009010	Είχαν επίσης ουρές όμοιες με των σκορπιών καθώς και κεντριά . Και η ικανότητά τους να βλάψουν τους ανθρώπους για πέντε μήνες βρισκόταν στις ουρές τους .
66009011	Κυβερνήτη πάνω τους είχαν τον άγγελο της αβύσσου , που τ' όνομά του στα εβραϊκά είναι Αβαδδών και στα ελληνικά Εξολοθρευτής !
66009012	Η μια συμφορά πέρασε . Μα να ! Ακολουθούν ακόμη δύο συμφορές ύστερα απ' αυτά !
66009013	Σάλπισε και ο έκτος άγγελος και άκουσα μια συγχρονισμένη φωνή από τα τέσσερα κέρατα του χρυσού θυσιαστηρίου , που ήταν μπροστά στο Θεό ,
66009014	να λέει στον έκτο άγγελο , που κρατούσε τη σάλπιγγα : « Λύσε τους τέσσερις αγγέλους , που είναι δεμένοι στο μεγάλο ποταμό , τον Ευφράτη » .
66009015	Λύθηκαν , λοιπόν , οι τέσσερις άγγελοι , που ήταν ετοιμασμένοι για τη συγκεκριμένη αυτή ώρα και μέρα και μήνα και χρονιά να εξολοθρέψουν το ένα τρίτο των ανθρώπων .
66009016	Και ο αριθμός των στρατευμάτων του ιππικού ήταν - τον άκουσα τον αριθμό τους - διακόσια εκατομμύρια .
66009017	Και να πώς είδα τα άλογα και τους καβαλάρηδές τους στο όραμά μου : Τους είδα να έχουν θώρακες καμωμένους από φωτιά και από υάκινθο και από θειάφι . Και τα κεφάλια των αλόγων ήταν σαν λιονταριών κεφάλια , και από τα στόματά τους ξεπετάγονταν φωτιά και καπνός και θειάφι !
66009018	Από τα πλήγματα αυτών των τριών εξοντώθηκε το ένα τρίτο των ανθρώπων . Δηλαδή , από τη φωτιά και τον καπνό και το θειάφι που ξεπετάγονταν από τα στόματά τους .
66009019	Πράγματι , η δύναμη των αλόγων αυτών βρίσκεται στο στόμα τους και στις ουρές τους , γιατί , οι ουρές τους είναι όμοιες με των φιδιών , κι έχουν κεφάλια , και μ' αυτά προκαλούν τις καταστροφές !
66009020	Κι όμως οι υπόλοιποι άνθρωποι , εκείνοι , δηλαδή , που δε σκοτώθηκαν από τα πλήγματα αυτά , δε μετανόησαν από τα ασεβή τους έργα , ώστε να πάψουν πια να προσκυνούν τα δαιμόνια και τα είδωλα τα χρυσά και χάλκινα και πέτρινα και ξύλινα , τα οποία ούτε να βλέπουν μπορούν ούτε να ακούν ούτε να βαδίζουν .
66009021	Μα ούτε και για τους φόνους τους δε μετανόησαν ούτε για τη χρήση των ναρκωτικών ούτε για την πορνεία τους ούτε για τις κλεψιές τους !
66010001	Είδα κατόπιν έναν άλλο δυνατό άγγελο να κατεβαίνει από τον ουρανό . Ήταν περιβλημένος με νεφέλη και το ουράνιο τόξο ήταν πάνω στο κεφάλι του . Σαν τον ήλιο ήταν το πρόσωπό του και τα πόδια του σαν πύρινες κολόνες !
66010002	Και στο χέρι του κρατούσε ένα βιβλιαράκι ανοιγμένο . Έθεσε , λοιπόν , το δεξί του πόδι πάνω στη θάλασσα και το αριστερό στη στεριά ,
66010003	κι έκραξε με βροντερή φωνή , όπως βρυχιέται ένα λιοντάρι . Και όταν φώναξε , μίλησαν οι εφτά βροντές με τους δικούς τους χαρακτηριστικούς ήχους .
66010004	Κι όταν μίλησαν οι εφτά βροντές ήμουν έτοιμος να γράψω , μα άκουσα μια φωνή από τον ουρανό να μου λέει : « Σφράγισέ τα αυτά που λάλησαν οι εφτά βροντές και μην τα γράψεις » !
66010005	Τότε ο άγγελος , που είδα να στέκεται στη θάλασσα και στη στεριά , ύψωσε το δεξί του χέρι στον ουρανό
66010006	και ορκίστηκε σ' αυτόν που ζει στους αιώνες των αιώνων , και ο οποίος δημιούργησε τον ουρανό και όλα όσα περιέχει , και τη στεριά και όλα όσα περιέχει , και τη θάλασσα και όλα όσα περιέχει , ότι δε θα παραχωρηθεί πια περισσότερος χρόνος ,
66010007	αλλά στις μέρες που θα ακουστεί η φωνή του έβδομου αγγέλου , όταν αυτός σαλπίσει , θα σημαίνει πως ολοκληρώθηκε πια το μυστήριο του Θεού , το χαρμόσυνο , όπως το ανάγγειλε στους δούλους του τους προφήτες .
66010008	Και η φωνή που άκουσα προηγουμένως από τον ουρανό , απευθύνθηκε ξανά σε μένα λέγοντάς μου : « Πήγαινε , πάρε το βιβλιαράκι το οποίο κρατά ανοιγμένο στο χέρι του ο άγγελος που στέκεται πάνω στη θάλασσα και τη στεριά » .
66010009	Πήγα τότε στον άγγελο και του είπα να μου δώσει το βιβλιαράκι . Και μου λέει : « Πάρε το και φα' το ολόκληρο . Θα σου πικράνει όμως την κοιλιά , παρόλο που στο στόμα σου θα είναι γλυκό σαν μέλι » !
66010010	Πήρα , λοιπόν , το βιβλιαράκι από το χέρι του αγγέλου και το έφαγα ολόκληρο . Και το ένιωσα πράγματι στο στόμα μου γλυκό σαν μέλι . Μα όταν το κατάπια πικράθηκαν τα σωθικά μου .
66010011	Τότε μου είπαν : « Πρέπει πάλι να κηρύξεις σε λαούς και έθνη και γλώσσες και σε βασιλιάδες πολλούς » !
66011001	Κατόπιν μου δόθηκε ένα καλάμι όμοιο με ραβδί και μου λέει η φωνή : « Σήκω και μέτρησε το ναό του Θεού και το θυσιαστήριο και εκείνους που προσκυνούν μέσα σ' αυτόν .
66011002	Την αυλή όμως έξω από το ναό άφησέ την , μην τη μετρήσεις , γιατί αυτή δόθηκε στους εθνικούς , οι οποίοι και θα καταπατήσουν την άγια Πόλη για σαράντα δύο μήνες .
66011003	Και θα δώσω εντολή στους δύο μάρτυρές μου και θα προφητέψουν για χίλιες διακόσιες εξήντα μέρες , ντυμένοι με σάκους » .
66011004	Αυτοί είναι τα δύο λιόδεντρα και οι δύο λυχνοστάτες που στέκονται μπροστά στον Κύριο της γης .
66011005	Και αν θελήσει κάποιος να τους βλάψει , ξεπετάγεται φωτιά από το στόμα τους και κατατρώει τους εχθρούς τους . Αν , λοιπόν , θέλει κάποιος να τους βλάψει , έτσι πρέπει να θανατωθεί !
66011006	Αυτοί έχουν την εξουσία να κλείσουν τον ουρανό , έτσι που να μην κάνει βροχή στη διάρκεια των ημερών που θα προφητεύουν . Έχουν επίσης την εξουσία να μεταβάλουν τα νερά σε αίμα και να χτυπήσουν τη γη με κάθε είδους πλήγμα όσες φορές κι αν το θελήσουν !
66011007	Όταν όμως ολοκληρώσουν τη μαρτυρία τους , τότε το θηρίο που ανεβαίνει από την άβυσσο θα κηρύξει πόλεμο εναντίον τους και θα τους σκοτώσει .
66011008	Και τα πτώματά τους θα αφεθούν εκτεθειμένα στην πλατεία της μεγάλης πόλης , που στην πνευματική γλώσσα αποκαλείται « Σόδομα » και « Αίγυπτος » , όπου σταυρώθηκε και ο Κύριός τους .
66011009	Έτσι , άνθρωποι από διαφόρους λαούς και φυλές και γλώσσες και έθνη θα βλέπουν για τρεισήμισι μέρες τα πτώματά τους , και τα πτώματα αυτά δε θα τα αφήσουν τελικά να ταφούν σε μνήμα .
66011010	Και οι κάτοικοι της γης θα χαρούν για όλα αυτά και θα πανηγυρίσουν και θα στείλουν δώρα ο ένας στον άλλο , γιατί οι δυο αυτοί προφήτες βασάνισαν τους κατοίκους της γης .
66011011	Μα σαν πέρασαν οι τρεισήμισι μέρες , πνοή ζωής , σταλμένη από το Θεό , μπήκε μέσα τους και στάθηκαν όρθιοι στα πόδια τους και φόβος απερίγραπτος έπεσε πάνω σ' εκείνους που τους έβλεπαν !
66011012	Ύστερα άκουσαν μια δυνατή φωνή από τον ουρανό να τους λέει : « Ανεβήτε εδώ » ! Κι ανέβηκαν στον ουρανό μέσα σε μια νεφέλη και τους είδαν οι εχθροί τους .
66011013	Εκείνη , λοιπόν , την ώρα έγινε ένας μεγάλος σεισμός , και το ένα δέκατο της πόλεως γκρεμίστηκε και σκοτώθηκαν από το σεισμό εφτά χιλιάδες άτομα . Και οι υπόλοιποι τρομοκρατήθηκαν και αναγνώρισαν τη δόξα του Θεού .
66011014	Η δεύτερη συμφορά πέρασε . Ακολουθεί πολύ γρήγορα τώρα η τρίτη συμφορά !
66011015	Σάλπισε , λοιπόν , και ο έβδομος άγγελος και ακούστηκαν δυνατές φωνές στον ουρανό , που έλεγαν : « Η βασιλεία του κόσμου περιήλθε στον Κύριό μας και στον Χριστό του , ο οποίος και θα βασιλέψει στους αιώνες των αιώνων ! »
66011016	Τότε οι εικοσιτέσσερις πρεσβύτεροι , που κάθονταν στους θρόνους τους μπροστά στο Θεό , πρόσπεσαν και προσκύνησαν το Θεό
66011017	λέγοντας : « Σ' ευχαριστούμε Κύριε , Θεέ Παντοκράτορα , εσένα , που υπάρχεις και που υπήρχες και που θα εξακολουθήσεις να υπάρχεις για πάντα , γιατί έχεις κάνει χρήση της δύναμής σου της μεγάλης και βασίλεψες .
66011018	Και τα έθνη οργίστηκαν , αλλά ήρθε τώρα η δική σου η οργή και ο καιρός να κριθούν οι νεκροί και να ανταμείψεις τους δούλους σου τους προφήτες και τους πιστούς και όσους σέβονται το όνομά σου , μικρούς και μεγάλους , και να καταστρέψεις εκείνους που καταστρέφουν τη γη » .
66011019	Ανοίχτηκε τότε ο ναός του Θεού , που είναι στον ουρανό , και φάνηκε η κιβωτός της διαθήκης του μέσα στο ναό του . Κι έγιναν αστραπές κι ακούστηκαν φωνές και βροντές κι έγινε σεισμός , κι έπεσε χαλάζι μεγάλο !
66012001	Στη συνέχεια φάνηκε ένα εκπληκτικό σημάδι στον ουρανό : Μια γυναίκα ντυμένη τον ήλιο και με το φεγγάρι κάτω από τα πόδια της και στο κεφάλι της στεφάνι καμωμένο από δώδεκα αστέρια !
66012002	Ήταν έγκυος και έκραζε καθώς κοιλοπονούσε και βασανιζόταν να γεννήσει .
66012003	Κατόπιν φάνηκε ένα άλλο σημάδι στον ουρανό . Αυτή τη φορά εμφανίστηκε ένας μεγάλος δράκος που είχε το χρώμα της φωτιάς . Είχε εφτά κεφάλια και δέκα κέρατα , και επάνω στα κεφάλια του είχε εφτά στέμματα .
66012004	Και είδα να σέρνει με την ουρά του το ένα τρίτο των αστεριών , τα οποία και εκσφενδόνισε στη γη ! Ο δράκος , λοιπόν , αυτός , στάθηκε μπροστά στη γυναίκα που θα γεννούσε , με σκοπό , όταν γεννήσει , να καταβροχθίσει το παιδί της .
66012005	Γέννησε , λοιπόν , η γυναίκα ένα γιο , ο οποίος πρόκειται να κυβερνήσει όλα τα έθνη με σιδερένια ράβδο . Και μόλις γεννήθηκε το παιδί της , αρπάχτηκε αμέσως και μεταφέρθηκε κοντά στο Θεό , μπρος στο θρόνο του !
66012006	Η γυναίκα , επίσης , έφυγε στην έρημο , εκεί όπου της είχε προετοιμάσει τόπο ο Θεός , για να τη θρέφουν εκεί για χίλιες διακόσιες εξήντα μέρες .
66012007	Κι έγινε πόλεμος στον ουρανό . Ο Μιχαήλ και οι άγγελοί του βγήκαν να πολεμήσουν το δράκο . Και πολέμησε ο δράκος και οι άγγελοί του ,
66012008	αλλά δεν μπόρεσαν να νικήσουν κι ούτε πια υπήρχε θέση γι' αυτούς στον ουρανό .
66012009	Κι έτσι , ο δράκος ο μεγάλος , το φίδι το αρχαίο , που ονομάζεται Διάβολος και Σατανάς , και που παραπλανάει ολόκληρη την οικουμένη , ρίχτηκε στη γη . Το ίδιο και οι άγγελοί του ρίχτηκαν μαζί του .
66012010	Τότε άκουσα μια δυνατή φωνή στον ουρανό να λέει : « Τώρα επικράτησε πια η σωτηρία και η δύναμη και η βασιλεία του Θεού μας και η εξουσία του Χριστού του , μια και πετάχτηκε μακριά ο κατήγορος των αδελφών μας , που τους κατηγορούσε μπροστά στο Θεό μας μέρα και νύχτα .
66012011	Αυτοί όμως τον νίκησαν χάρη στο αίμα του Αρνιού και χάρη στο γεγονός της μαρτυρίας τους , και αψήφησαν τη ζωή τους φτάνοντας ως και στο θάνατο ακόμα .
66012012	Γι' αυτό , να ευφραίνεστε ουρανοί και όσοι έχετε την κατοικία σας σ' αυτούς . Αλίμονο στη γη και στη θάλασσα , γιατί κατέβηκε ο διάβολος σε σας κατεχόμενος από μεγάλο θυμό , επειδή ξέρει πως είναι λίγος ο καιρός που του απομένει » .
66012013	Και σαν είδε ο δράκος πως πετάχτηκε στη γη , κατάδιωξε τη γυναίκα που γέννησε το αγόρι .
66012014	Δόθηκαν τότε στη γυναίκα οι δύο φτερούγες του μεγάλου αετού , για να πάει πετώντας στην έρημο , στο δικό της τόπο , όπου και τρέφεται για ένα συν δύο συν μισό χρόνο , μακριά από την παρουσία του φιδιού .
66012015	Τότε το φίδι εκσφενδόνισε από το στόμα του νερό σαν ποτάμι εναντίον της γυναίκας με σκοπό να τη συμπαρασύρει με τη ροή του !
66012016	Μα τη γυναίκα τη βοήθησε η γη κι άνοιξε το στόμα της και κατάπιε το ποτάμι που εκτόξευσε ο δράκος από το στόμα του .
66012017	Τότε ο δράκος εξοργίστηκε ενάντια στη γυναίκα και ξεκίνησε να κάνει πόλεμο με τους υπόλοιπους απογόνους της , που τηρούν τις εντολές του Θεού και δίνουν τη μαρτυρία τους για τον Ιησού Χριστό .
66013001	Στη συνέχεια , στάθηκα στην άμμο της ακρογιαλιάς και είδα ν' ανεβαίνει από τη θάλασσα ένα θηρίο με δέκα κέρατα και εφτά κεφάλια . Και στα κέρατά του είχε δέκα στέμματα , ενώ στα κεφάλια του είχε γραμμένους τίτλους αξιωμάτων προσβλητικούς για το Θεό .
66013002	Κι ήταν το θηρίο που είδα όμοιο με λεοπάρδαλη , ενώ τα πόδια του ήταν σαν τα πόδια της αρκούδας , και το στόμα του σαν του λιονταριού το στόμα . Και ο δράκος του παραχώρησε τη δύναμή του και το θρόνο του καθώς και εξουσία μεγάλη .
66013003	Όμως το ένα από τα κεφάλια του ήταν θανάσιμα πληγωμένο , αλλά η θανάσιμη πληγή θεραπεύτηκε ! Και το γεγονός αυτό προκάλεσε το θαυμασμό όλης τη γης για το θηρίο .
66013004	Έτσι , προσκύνησαν το δράκο που έδωσε την εξουσία στο θηρίο . Προσκύνησαν επίσης το θηρίο λέγοντας : « Ποιος μπορεί να παραβληθεί με το θηρίο ; Ποιος μπορεί να πολεμήσει εναντίον του ; »
66013005	Έτσι , δόθηκε στο θηρίο στόμα που να εκστομίζει λόγια μεγάλα και βλάσφημα και παράλληλα του δόθηκε η εξουσία να κάνει πόλεμο για σαράντα δύο μήνες .
66013006	Άνοιξε , λοιπόν , το στόμα του με βλαστήμιες ενάντια στο Θεό για να προσβάλει το όνομά του και την κατοικία του και αυτούς που κατοικούν στον ουρανό .
66013007	Του δόθηκε ακόμα η άδεια να πολεμήσει ενάντια στους αγίους και να τους νικήσει , κι επίσης του δόθηκε η εξουσία πάνω σε κάθε φυλή και γλώσσα και έθνος .
66013008	Έτσι , λοιπόν , θα τον προσκυνήσουν όλοι οι κάτοικοι της γης , που τ' όνομά τους δεν έχει γραφτεί στο Βιβλίο της Ζωής του σφαγμένου Αρνιού από τότε που δημιουργήθηκε ο κόσμος .
66013009	Όποιος έχει αυτιά ας ακούσει :
66013010	Αν κανείς είναι να αιχμαλωτιστεί , θα αιχμαλωτιστεί . Αν κανείς σκοτώσει με μαχαίρι , με μαχαίρι κι αυτός πρέπει να θανατωθεί . Εδώ είναι που θα φανεί η υπομονή και η πίστη των αγίων .
66013011	Είδα έπειτα ένα άλλο θηρίο να ξεπροβάλλει από τη γη , που είχε δύο κέρατα όμοια με τα κέρατα ενός αρνιού , όμως μιλούσε σαν δράκος .
66013012	Και το είδα να εξυπηρετεί ολότελα την εξουσία του πρώτου θηρίου , μπροστά σ' αυτό , και να κάνει τη γη και τους κατοίκους της να προσκυνήσουν το πρώτο θηρίο , εκείνο δηλαδή που θεραπεύτηκε η θανάσιμη πληγή του .
66013013	Έτσι , το είδα να κάνει μεγάλα θαύματα , ως το σημείο να κατεβάζει ακόμα και φωτιά από τον ουρανό στη γη μπροστά στα μάτια των ανθρώπων !
66013014	Κι οδηγούσε στην πλάνη τους κατοίκους της γης χάρη στα θαύματα που του δόθηκε η εξουσία να πραγματοποιεί μπροστά στο θηρίο , λέγοντας στους κατοίκους της γης να κάνουν μια εικόνα με τη μορφή του θηρίου που είχε την πληγή από τη μαχαιριά κι όμως έζησε .
66013015	Του δόθηκε επίσης η δύναμη να δώσει ακόμα και πνοή ζωής στην εικόνα του θηρίου , έτσι που να μιλήσει κιόλας η εικόνα του θηρίου και να αναγκάζει να θανατωθούν όσοι δεν προσκυνήσουν την εικόνα του θηρίου .
66013016	Είδα ακόμα ν' αναγκάζει όλους , μικρούς και μεγάλους , πλούσιους και φτωχούς , ελεύθερους και δούλους να χαράξουν πάνω στο δεξί τους χέρι ή στο μέτωπό τους ένα σημάδι ,
66013017	έτσι που να μην μπορεί πια κανένας να αγοράσει ή να πουλήσει τίποτε , παρά μόνο αν έχει το χάραγμα αυτό . Το όνομα , δηλαδή , του θηρίου ή τον αριθμό του ονόματός του .
66013018	Εδώ είναι που θα φανεί η σοφία : Εκείνος που έχει νου ας λογαριάσει τον αριθμό του θηρίου , γιατί είναι αριθμός ανθρώπου . Και ο αριθμός του είναι ΧΞΣ . Δηλαδή , εξακόσια εξήντα έξι .
66014001	Κοίταξα ξανά , και είδα το Αρνί να στέκεται στο όρος Σιών . Και μαζί του στέκονταν εκατόν σαράντα τέσσερις χιλιάδες άνθρωποι , που είχαν το δικό του όνομα και το όνομα του Πατέρα του γραμμένο πάνω στα μέτωπά τους .
66014002	Άκουσα και μια φωνή από τον ουρανό που έμοιαζε σαν ήχος από πολλά νερά και σαν ήχος από μεγάλη βροντή . Και η φωνή αυτή που άκουσα , έμοιαζε με μουσική που παράγουν οι κιθαριστές καθώς παίζουν τις κιθάρες τους .
66014003	Έψελναν , λοιπόν , έναν καινούργιο ύμνο μπροστά στα τέσσερα όντα και στους πρεσβυτέρους , και δεν μπορούσε κανένας άλλος να μάθει τον ύμνο , πέρα από τους εκατόν σαράντα τέσσερις χιλιάδες που έχουν εξαγοραστεί από τη γη .
66014004	Αυτοί είναι όσοι δε μολύνθηκαν με γυναίκες , και είναι πράγματι παρθένοι . Αυτοί είναι που ακολουθούν το Αρνί , όπου κι αν πάει . Αυτοί αγοράστηκαν ανάμεσα από τους ανθρώπους σαν πρωτογεννήματα για το Θεό και για το Αρνί .
66014005	Και ψέμα δε βγήκε από το στόμα τους , γιατί είναι αψεγάδιαστοι .
66014006	Είδα ακόμα έναν άλλο άγγελο , που πετούσε καταμεσής του ουρανού κι είχε ένα αιώνιο ευαγγέλιο να κηρύξει στους κατοίκους της γης και χωρίς εξαίρεση σε όλα τα έθνη και τις φυλές και τις γλώσσες και τους λαούς ,
66014007	λέγοντας μεγαλόφωνα : « Φοβηθείτε το Θεό και δοξάστε τον , γιατί έφτασε η ώρα που θα κάνει κρίση , και προσκυνήστε αυτόν που δημιούργησε τον ουρανό και τη στεριά και τη θάλασσα και τις πηγές του νερού ! »
66014008	Κατόπιν ακολούθησε ένας άλλος άγγελος , δηλαδή , ένας δεύτερος άγγελος , που έλεγε : « Έπεσε ! Έπεσε η Βαβυλώνα η μεγάλη , αυτή που από το μεθυστικό κρασί της πορνείας της έχει δώσει να πιουν όλα τα έθνη της γης ! »
66014009	Έπειτα ακολούθησε ένας άλλος άγγελος , τρίτος στη σειρά , λέγοντας μεγαλόφωνα : « Όποιος προσκυνάει το θηρίο και την εικόνα του , και δέχεται χάραγμα στο μέτωπο ή στο χέρι του ,
66014010	θα πιει κι αυτός από το ανόθευτο κρασί του θυμού του Θεού , με το οποίο είναι γεμισμένο το ποτήρι της οργής του , και θα βασανίζεται μέσα στη φωτιά και στο θειάφι , στην παρουσία των αγίων αγγέλων του και στην παρουσία του Αρνιού .
66014011	Και ο καπνός από το βασανισμό τους ανεβαίνει στους αιώνες των αιώνων , και ανάπαυση δεν έχουν ούτε μέρα ούτε νύχτα όσοι προσκυνούν το θηρίο και την εικόνα του , και όποιος δέχεται το χάραγμα του ονόματός του .
66014012	Κι εδώ είναι που θα φανεί η υπομονή των χριστιανών που τηρούν τις εντολές του Θεού και ασκούν την πίστη τους στον Ιησού ! »
66014013	Άκουσα επίσης μια φωνή από τον ουρανό , που έλεγε : « Γράψε : Είναι από τώρα μακάριοι εκείνοι που πεθαίνουν πιστοί στον Κυρίο . Ναι ! Αυτό βεβαιώνει το Πνεύμα . Γιατί έτσι θα αναπαυθούν από τους κόπους τους . Και τα έργα τους ακολουθούν κατόπι τους » .
66014014	Κοίταξα κατόπιν , και είδα μια νεφέλη λευκή ! Και καθισμένος πάνω στη νεφέλη κάποιος όμοιος με γιο ανθρώπου . Στο κεφάλι του φορούσε ένα χρυσό στεφάνι και στο χέρι του κρατούσε ένα δρεπάνι κοφτερό .
66014015	Βγήκε κι ένας άλλος άγγελος από το ναό φωνάζοντας δυνατά σ' αυτόν που καθόταν πάνω στη νεφέλη : « Στείλε το δρεπάνι σου και θέρισε , καθόσο ήρθε η ώρα του θερισμού , γιατί ωρίμασαν τα σπαρτά που είναι για θερισμό στη γη » .
66014016	Κι έριξε το δρεπάνι του αυτός που καθόταν επάνω στη νεφέλη , και θέρισε τη γη .
66014017	Βγήκε τότε ένας άλλος άγγελος από το ναό , που είναι στον ουρανό , έχοντας κι αυτός ένα δρεπάνι .
66014018	Επίσης βγήκε κι ένας άλλος άγγελος από το θυσιαστήριο , που είχε εξουσία πάνω στη φωτιά , και με φωνή δυνατή φώναξε σ' εκείνον που κρατούσε το κοφτερό δρεπάνι : « Στείλε το δρεπάνι σου το κοφτερό και τρύγησε τα τσαμπιά από το αμπέλι της γης , γιατί ωρίμασαν τα σταφύλια του » .
66014019	Έριξε τότε ο άγγελος το δρεπάνι του στη γη και τρύγησε το αμπέλι της γης . Κι έβαλε τα σταφύλια στο μεγάλο πατητήρι του θυμού του Θεού ,
66014020	και πατήθηκαν στο πατητήρι , έξω από την πόλη , και βγήκε αίμα από το πατητήρι μέχρι τα χαλινάρια των αλόγων και έτρεξε σε μια απόσταση χιλίων εξακοσίων σταδίων !
66015001	Έπειτα είδα ένα άλλο σημάδι στον ουρανό , μεγάλο και θαυμαστό : Εφτά άγγελοι είχαν τις εφτά στερνές πληγές , καθόσο αυτές αποτελούσαν πια το αποκορύφωμα του θυμού του Θεού .
66015002	Είδα λοιπόν μια έκταση σαν θάλασσα από γυαλί και φωτιά ανακατωμένα ! Και οι νικητές του θηρίου και της εικόνας του και του αριθμού του ονόματός του στέκονταν πάνω στη γυάλινη θάλασσα κρατώντας κιθάρες θεϊκές
66015003	και έψελναν το άσμα του Μωυσή , του δούλου του Θεού , και το άσμα του Αρνιού λέγοντας : « Μεγάλα και θαυμαστά τα έργα σου , Κύριε , Θεέ Παντοκράτορα ! Δίκαιες και αληθινές οι ενέργειές σου , Βασιλιά των Εθνών !
66015004	Ποιος δε θα σε φοβηθεί , Κύριε , και δε θα δοξολογήσει τ' όνομά σου ; Αφού είσαι ο μόνος απόλυτα άγιος , κι αφού όλα τα έθνη θα έρθουν και θα προσπέσουν μπροστά σου , κι αφού οι απαιτήσεις σου αποδείχτηκαν δίκαιες ! »
66015005	Κι ύστερα απ' αυτά είδα κι άνοιξε ο ναός της Σκηνής του Μαρτυρίου ,
66015006	και βγήκαν από το ναό εφτά άγγελοι , που κρατούσαν τις εφτά πληγές , ντυμένοι με στολές από ολοκάθαρο λινό ύφασμα που λαμποκοπούσε , και ζωσμένοι γύρω από τα στήθη τους με ζώνες χρυσές .
66015007	Τότε ένα από τα τέσσερα όντα έδωσε στους εφτά αγγέλους εφτά χρυσές φιάλες , γεμάτες με το θυμό του Θεού που ζει στους αιώνες ,
66015008	και γέμισε ο ναός καπνό από τη δόξα του Θεού και από τη δύναμή του , έτσι που κανένας δεν μπορούσε να μπει στο ναό ώσπου να ολοκληρωθούν οι εφτά πληγές των εφτά αγγέλων .
66016001	Ύστερα άκουσα μια δυνατή φωνή μέσα από το ναό , που έλεγε στους αγγέλους : « Πηγαίνετε και αδειάστε στη γη τις εφτά φιάλες του θυμού του Θεού » .
66016002	Πήγε τότε ο πρώτος και άδειασε τη φιάλη του στη γη και προκλήθηκε μια πληγή κακιά και βασανιστική στους ανθρώπους εκείνους που είχαν το χάραγμα του θηρίου και προσκυνούσαν την εικόνα του .
66016003	Κατόπιν ο δεύτερος άγγελος άδειασε τη φιάλη του στη θάλασσα , κι έγινε σαν αίμα νεκρού , και κάθε ζωντανό πλάσμα μέσα στη θάλασσα πέθανε !
66016004	Έπειτα ο τρίτος άγγελος άδειασε τη φιάλη του στα ποτάμια και στις νεροπηγές και μεταβλήθηκαν σε αίμα .
66016005	Και άκουσα τον άγγελο τον απεσταλμένο για τα νερά να λέει : « Δίκαιος είσαι εσύ που υπάρχεις και που υπήρχες , ο άγιος , που τα αποφάσισες αυτά ,
66016006	γιατί αίμα αγίων και προφητών έχυσαν . Κι έτσι τους έδωσες τώρα αίμα να πιούνε . Το αξίζουν ! »
66016007	Άκουσα επίσης από το θυσιαστήριο μια φωνή να λέει : « Ναι , Κύριε , Θεέ Παντοκράτορα , οι κρίσεις σου είναι αναμφισβήτητες και δίκαιες ! »
66016008	Μετά , ο τέταρτος άγγελος άδειασε τη φιάλη του πάνω στον ήλιο , και δόθηκε σ' αυτό η δύναμη να καψαλίσει τους ανθρώπους με φωτιά .
66016009	Κατακάηκαν λοιπόν οι άνθρωποι μ' ένα κάψιμο φοβερό . Όμως δε μετανόησαν , ώστε να δώσουν τη δόξα στο Θεό . Απεναντίας , βλαστήμησαν τ' όνομα του Θεού , που έχει την εξουσία να επιβάλει τις πληγές αυτές .
66016010	Ύστερα ο πέμπτος άγγελος άδειασε τη φιάλη του πάνω στο θρόνο του θηρίου , κι απλώθηκε σκοτάδι στο βασίλειό του , και δάγκωναν τις γλώσσες τους από τον πόνο !
66016011	Κι όμως μέσα στους πόνους τους αυτούς και μέσα στις ανοιχτές πληγές τους βλαστήμησαν το Θεό τ' ουρανού και δε μετανόησαν για τα έργα τους .
66016012	Στη συνέχεια ο έκτος άγγελος άδειασε τη φιάλη του πάνω στο μεγάλο ποταμό , τον Ευφράτη , και το νερό του στέρεψε , έτσι που ν' ανοίξει ο δρόμος για τους βασιλιάδες της Ανατολής !
66016013	Είδα τότε να βγαίνουν από το στόμα του δράκου και από το στόμα του θηρίου και από το στόμα του ψευδοπροφήτη τρία ακάθαρτα πνεύματα σαν βατράχια .
66016014	Αυτά στην πραγματικότητα είναι πνεύματα δαιμονικά που κάνουν θαύματα και τα οποία αποστέλλονται στους βασιλιάδες όλης της οικουμένης , με σκοπό να τους συνάξουν για τον πόλεμο που θα γίνει τη μεγάλη εκείνη μέρα του Θεού , του Παντοκράτορα .
66016015	« Μα να ! Έρχομαι όπως ο κλέφτης ! Μακάριος όποιος παραμένει άγρυπνος και διατηρεί τα ρούχα του για να μην περπατάει γυμνός και βλέπουν τη γύμνια του » .
66016016	Τους συγκέντρωσαν λοιπόν στον τόπο που στην εβραϊκή γλώσσα λέγεται Αρμαγεδών .
66016017	Τέλος , ο έβδομος άγγελος άδειασε τη φιάλη του στον αέρα , και βγήκε μια δυνατή φωνή από το ναό του ουρανού , και συγκεκριμένα από το θρόνο , που έλεγε : « Συντελέστηκε ! »
66016018	Κι έγιναν αστραπές και φωνές και βροντές , κι ένας σεισμός τόσο μεγάλος , που δεν είχε ξαναγίνει από τότε που δημιουργήθηκαν οι άνθρωποι πάνω στη γη . Τόσο μεγάλος ήταν ο σεισμός !
66016019	Έτσι , η μεγάλη πόλη χωρίστηκε σε τρία μέρη και οι πόλεις των εθνών σωριάστηκαν ! Τη θυμήθηκε λοιπόν ο Θεός τη μεγάλη Βαβυλώνα , κι έτσι της έδωσε να πιει το ποτήρι το γεμάτο με το κρασί του θυμού του , που ξέσπασε με οργή .
66016020	Κι όλα τα νησιά χάθηκαν και βουνά δεν έβλεπες πια πουθενά !
66016021	Τότε άρχισε να πέφτει πάνω στους ανθρώπους μεγάλο χαλάζι βάρους μέχρι ένα τάλαντο και οι άνθρωποι βλαστήμησαν το Θεό για το πλήγμα που τους βρήκε από το χαλάζι , γιατί το πλήγμα που προκλήθηκε απ' αυτό ήταν πολύ μεγάλο !
66017001	Τότε ήρθε ένας από τους εφτά αγγέλους , που είχαν τις εφτά φιάλες , και μου μίλησε λέγοντάς μου : « Έλα τώρα , να σου δείξω την καταδίκη της πόρνης της μεγάλης , που κάθεται πάνω σε πολλά νερά ,
66017002	και που μ' αυτήν πόρνευσαν οι βασιλιάδες της γης και μέθυσαν οι κάτοικοι της γης από το κρασί της πορνείας της » .
66017003	Με οδήγησε λοιπόν , σε κατάσταση πνευματικής έκστασης , στην έρημο . Κι εκεί στην έρημο είδα μια γυναίκα καθισμένη επάνω σ' ένα κόκκινο θηρίο , που ήταν γεμάτο με προκλητικούς για το Θεό τίτλους , και είχε εφτά κεφάλια και δέκα κέρατα .
66017004	Η γυναίκα , πάλι , ήταν ντυμένη με πορφύρα και κόκκινο φόρεμα και στολισμένη με χρυσό και με μια πολύτιμη πέτρα και με μαργαριτάρια . Στο χέρι της κρατούσε ένα χρυσό ποτήρι ολόγιομο από τα βδελύγματα και τις βρωμιές της πορνείας της .
66017005	Και στο μέτωπό της ήταν γραμμένο ένας μυστηριώδης τίτλος : « Βαβυλώνα η μεγάλη , η μητέρα των πορνών και των αηδιαστικών πραγμάτων της γης » .
66017006	Και την είδα τη γυναίκα αυτή να μεθάει με το αίμα των αγίων και με το αίμα εκείνων που μαρτύρησαν για τον Ιησού . Και σαν είδα το θέαμα αυτό , ένιωσα κατάπληξη πολύ μεγάλη .
66017007	Τότε ο άγγελος μου είπε : « Γιατί έμεινες έκπληκτος ; Εγώ θα σου εξηγήσω το μυστήριο της γυναίκας και του θηρίου , πάνω στο οποίο κάθεται , αυτού δηλαδή που έχει εφτά κεφάλια και δέκα κέρατα .
66017008	Το θηρίο που είδες , υπήρχε , αλλά τώρα δεν υπάρχει . Μελλοντικά όμως θα ανεβεί πάλι από την άβυσσο με τελικό προορισμό την απώλεια . Τότε θα εκπλαγούν αυτοί που κατοικούν στη γη και που το όνομά τους δεν είναι γραμμένο στο βιβλίο της ζωής από τότε που δημιουργήθηκε ο κόσμος , καθώς θα βλέπουν πως το θηρίο υπήρχε μα δεν υπάρχει αλλά θα παρουσιαστεί και πάλι !
66017009	Εδώ είναι που θα φανεί ο νους που κατέχει τη σοφία . Τα εφτά κεφάλια συμβολίζουν εφτά βουνά , πάνω στα οποία κάθεται η γυναίκα .
66017010	Επίσης συμβολίζουν εφτά βασιλιάδες . Οι πέντε έπεσαν , ο ένας υπάρχει , ο άλλος δεν εμφανίστηκε ακόμα . Και όταν έρθει , λίγο καιρό θα χρειαστεί να μείνει .
66017011	Το θηρίο , πάλι , που υπήρχε μα δεν υπάρχει τώρα πια , είναι κι αυτός ένας όγδοος βασιλιάς , που όμως ανήκει στην ομάδα των εφτά και προορίζεται για το χαμό .
66017012	Όσο για τα δέκα κέρατα που είδες , συμβολίζουν δέκα βασιλιάδες , που ακόμα δεν έχουν λάβει ποτέ τους βασιλεία , αλλά πρόκειται να λάβουν για μια ώρα βασιλική εξουσία μαζί με το θηρίο .
66017013	Όλοι αυτοί είναι εκφραστές μιας και της αυτής γνώμης , και παραδίνουν τη δύναμη και την εξουσία τους στο θηρίο .
66017014	Αυτοί θα πολεμήσουν ενάντια στο Αρνί , μα το Αρνί θα τους νικήσει , γιατί είναι ο Κύριος των κυρίων και ο Βασιλιάς των βασιλιάδων , και αυτοί που είναι μαζί του είναι προσκαλεσμένοι και εκλεκτοί και πιστοί » .
66017015	Μου λέει ακόμα : « Τα νερά που είδες , όπου κάθεται η πόρνη , συμβολίζουν τους λαούς και τους όχλους και τα έθνη και τις γλώσσες .
66017016	Και τα δέκα κέρατα που είδες καθώς και το θηρίο , θα μισήσουν την πόρνη και θα την καταρημάξουν και θα την ξεγυμνώσουν . Και τις σάρκες της θα τις καταφάνε και την ίδια θα την κατακάψουν με φωτιά .
66017017	Γιατί ο Θεός τους έκανε να σκέφτονται έτσι που στην πραγματικότητα να εκτελούν το δικό του σχέδιο , και με ομόφωνη γνώμη να παραδώσουν τη βασιλεία τους στο θηρίο , μέχρι που να πραγματοποιηθούν οι λόγοι του Θεού .
66017018	Κι όσο για τη γυναίκα που είδες , αυτή συμβολίζει την πόλη τη μεγάλη , που είναι η βασίλισσα πάνω σε όλους τους βασιλιάδες της γης » .
66018001	Ύστερα απ' αυτά είδα να κατεβαίνει από τον ουρανό ένας άλλος άγγελος , που είχε μεγάλη εξουσία , και από τη λαμπρότητά του φωτίστηκε η γη !
66018002	Και με δυνατή φωνή είπε : « Πάει , έπεσε η Βαβυλώνα η μεγάλη και κατάντησε κατοικητήριο δαιμόνων , καταφύγιο κάθε είδους ακάθαρτου πνεύματος και καταφύγιο για κάθε λογής ακάθαρτο και σιχαμερό όρνιο !
66018003	Γιατί , από το ερεθιστικό κρασί της πορνείας της έχουν πιει όλα τα έθνη . Και οι βασιλιάδες της γης πόρνευσαν μαζί της και από το ασυγκράτητο πάθος της πλούτισαν οι έμποροι της γης ! »
66018004	Έπειτα άκουσα μια άλλη φωνή από τον ουρανό , που έλεγε : « Βγείτε έξω απ' αυτήν εσείς που αποτελείτε το λαό μου , για να μη γίνετε συμμέτοχοι στις αμαρτίες της και να μην έχετε μερτικό στις πληγές της .
66018005	Γιατί οι αμαρτίες της έγιναν ένας συμπαγής σωρός που έφτασε ως τον ουρανό , και ξανάφερε ο Θεός στη μνήμη του τις ανομίες της .
66018006	Ανταποδώστε της λοιπόν τα ίσα πληρώνοντάς την με το ίδιο νόμισμα που αυτή πλήρωσε , και μάλιστα διπλασιάστε την πληρωμή της για να ξεπληρώσετε στο διπλάσιο τα έργα της . Με το ίδιο ποτήρι που σας κέρασε , κεράστε την διπλά .
66018007	Όσο μεγαλοποίησε τον εαυτό της και όσο ασυγκράτητα εκδήλωσε το πάθος της , άλλα τόσα βάσανα και πένθος δώστε της . Κι επειδή λέει μέσα στην καρδιά της : Βασίλισσα στο θρόνο μου κάθομαι εγώ , και χήρα δεν είμαι . Κι επομένως , πένθος εγώ , όχι , δε θα δοκιμάσω ποτέ !
66018008	γι' αυτό μέσα σε μια μέρα θα την ξαφνιάσουν οι συμφορές της , που θα είναι θάνατος και πένθος και πείνα μεγάλη , γιατί είναι ισχυρός ο Κύριος που την καταδίκασε ! »
66018009	Τότε θα κλάψουν και θα θρηνήσουν γι' αυτήν , χτυπώντας τα στήθη τους , οι βασιλιάδες της γης που μαζί της πόρνευσαν και εκδήλωσαν τα αχαλίνωτα πάθη τους , καθώς θα βλέπουν τον καπνό από το κάψιμό της ,
66018010	μένοντας σε μεγάλη απόσταση , επειδή θα τους κυριέψει τρόμος εξαιτίας του βασανισμού της . Και θα λένε : « Συμφορά ! Συμφορά στην πόλη τη μεγάλη , τη Βαβυλώνα ! Στην πόλη την τόσο ισχυρή ! » . Γιατί μέσα σε μια ώρα ήρθε η καταδίκη σου !
66018011	Και κλαίνε οι έμποροι της γης και πενθούν γι' αυτήν , γιατί την πραμάτεια τους κανένας δεν την αγοράζει πια !
66018012	Πραμάτεια που αποτελείται από χρυσάφι , και ασήμι , και πολύτιμα πετράδια , και μαργαριτάρια , και υφάσματα λινά και πορφυρά και μεταξωτά και κόκκινα , και κάθε είδους αρωματικά φυτά , και όλων των ειδών τα χειροτεχνήματα από ελεφαντόδοντο , και κάθε λογής σκεύος από πολύτιμο ξύλο , από χαλκό , από σίδερο ή από μάρμαρο ,
66018013	και κανέλα , και αρωματικές αλοιφές , και θυμιάματα , και αρώματα , και λιβάνι , και κρασί , και λάδι , και σιμιγδάλι , και σιτάρι , και κτήνη , και πρόβατα και άλογα , και αμάξια , καθώς και σώματα μα και ψυχές ακόμα ανθρώπων !
66018014	Έτσι , το αποκορύφωμα της ικανοποίησης που επιθύμησες χάθηκε για σένα , και όλα τα μέσα απόλαυσης και λαμπρής εμφάνισης δεν υπάρχουν πια για σένα , και στο εξής , με κανέναν τρόπο δε θα τα ξαναβρείς !
66018015	Αυτοί που τα εμπορεύονταν αυτά , και που πλούτισαν απ' αυτήν , θα στέκονται μακριά της από φόβο για τον βασανισμό της και θα πενθούν λέγοντας :
66018016	« Συμφορά ! Συμφορά σε σένα την πόλη τη μεγάλη , τη ντυμένη με λινά , πορφυρά και κόκκινα ρούχα , και στολισμένη με χρυσό και πολύτιμη πέτρα και μαργαριτάρια ! » .
66018017	Γιατί μέσα σε μια ώρα ρημάχτηκε όλος αυτός ο μεγάλος πλούτος ! Κι όλοι οι πλοίαρχοι και όλοι όσοι ταξίδευαν στον τόπο εκείνο , και οι ναύτες και όλοι οι εργαζόμενοι στη θάλασσα , στάθηκαν σε απόσταση ,
66018018	καθώς έβλεπαν τον καπνό από την πυρκαϊά της και έκραζαν λέγοντας : « Ποια άλλη πόλη υπήρξε όμοια με την πόλη τη μεγάλη ; » .
66018019	Και έριχναν χώμα πάνω στα κεφάλια τους και έκλαιγαν γοερά και εκδήλωναν το πένθος τους λέγοντας : « Συμφορά ! Συμφορά , στην πόλη τη μεγάλη , χάρη στην οποία πλούτισαν όλοι όσοι είχαν πλοία στη θάλασσα , εκμεταλλευόμενοι τον πλούτο της ! » . Γιατί μέσα σε μια ώρα ερημώθηκε !
66018020	Πανηγύριζε για το γεγονός αυτό ουρανέ , το ίδιο κι εσείς οι άγιοι και οι απόστολοι και οι προφήτες , γιατί απέδωσε δικαιοσύνη ο Θεός για την αδικία που εσείς υποστήκατε απ' αυτήν !
66018021	Τότε ένας δυνατός άγγελος σήκωσε μια πέτρα μεγάλη σαν μυλόπετρα και την εκσφενδόνισε στη θάλασσα λέγοντας : « Με τέτοια ορμή θα εκσφενδονιστεί η Βαβυλώνα , η πόλη η μεγάλη , και με κανέναν τρόπο δε θα ξαναβρεθεί πια !
66018022	Έτσι , τραγούδι κιθαριστών και η μουσική τους , όπως και όσων παίζουν αυλό και σαλπιγγτών , σίγουρα δε θα ακουστεί πια στο χώρο σου . Και κανένας τεχνίτης , οποιασδήποτε ειδικότητας , δε θα βρεθεί πια μέσα στο χώρο σου .
66018023	Και φως λυχναριού , σίγουρα δε θα λάμψει πια μέσα στο χώρο σου . Και φωνή γαμπρού και νύφης , σίγουρα δε θα ακουστεί πια μέσα στο χώρο σου . Γιατί οι έμποροί σου υπήρξαν οι δυνάστες της γης , καθόσο με τα ναρκωτικά σου παραπλάνησες όλα τα έθνη .
66018024	Ακόμα μέσα σ' αυτήν βρέθηκε το αίμα των προφητών και των πιστών και όλων εκείνων που σφαγιάστηκαν πάνω στη γη » .
66019001	Ύστερα απ' αυτά άκουσα μια δυνατή φωνή , σαν από πολυπληθές όχλο στον ουρανό , που έλεγαν : « Αλληλούια ! Η σωτηρία και η δόξα και η κυριαρχική δύναμη ανήκουν στο Θεό μας !
66019002	Γιατί είναι αληθινές και δίκαιες οι κρίσεις του . Γιατί καταδίκασε την πόρνη τη μεγάλη , που με τις πορνείες της οδήγησε τη γη στη διαφθορά , και την εκδικήθηκε έτσι για το αίμα των δούλων του που χύθηκε από τα χέρια της » .
66019003	Και επανέλαβαν για δεύτερη φορά : « Αλληλούια ! » Και ο καπνός της δε θα πάψει ν' ανεβαίνει στους αιώνες των αιώνων » !
66019004	Και οι εικοσιτέσσερις πρεσβύτεροι και τα τέσσερα όντα πρόσπεσαν και προσκύνησαν το Θεό , που κάθεται στο θρόνο , λέγοντας : « Αμήν ! Αλληλούια ! »
66019005	Τότε ακούστηκε μια φωνή από το θρόνο που έλεγε : « Υμνείτε το Θεό όλοι οι δούλοι του και όλοι όσοι τον φοβούνται , οι μικροί και οι μεγάλοι ! »
66019006	Κι άκουσα μια φωνή σαν από πολυπληθές όχλο , που έμοιαζε με ροή πολλών νερών και με μπουμπουνητό ισχυρών βροντών , που έλεγαν : « Αλληλούια ! Γιατί πήρε τη βασιλεία ο Κύριος , ο Θεός ο Παντοκράτορας !
66019007	Ας χαιρόμαστε και ας αγαλλόμαστε και ας αποδώσουμε τη δόξα σ' αυτόν , γιατί έφτασε η ώρα για το γάμο του Αρνιού , και η νύφη που θα γίνει γυναίκα του ετοιμάστηκε !
66019008	Και της δόθηκε να φορέσει λινό φόρεμα , λαμπρό κι ολοκάθαρο ! » . Κι αυτό , γιατί το λινό συμβολίζει τα προνόμια των αγίων .
66019009	Και μου λέει ο άγγελος : « Γράψε : Μακάριοι εκείνοι που έχουν προσκληθεί στο γάμο του Αρνιού » . Και πρόσθεσε : « Τούτα τα λόγια είναι αληθινά και προέρχονται από το Θεό » .
66019010	Τότε έπεσα μπρος στα πόδια του για να τον προσκυνήσω , αλλά εκείνος μου λέει : « Πρόσεξε ! Μη ! Είμαι κι εγώ δούλος όπως κι εσύ και τ' αδέλφια σου , που έχουν τη μαρτυρία του Ιησού . Το Θεό να προσκυνήσεις . Και η μαρτυρία για τον Ιησού είναι το πνεύμα της προφητείας » .
66019011	Είδα , ακόμα , τον ουρανό ανοιχτό , και να ! Ξεπρόβαλε ένα άλογο λευκό , που ο καβαλάρης του λέγεται « Πιστός » και « Αληθινός » , και που με δικαιοσύνη κρίνει και πολεμάει .
66019012	Σαν φλόγα φωτιάς ήταν τα μάτια του και στο κεφάλι του φορούσε πολλά στέμματα και είχε ένα όνομα γραμμένο , που κανένας δεν ξέρει παρά μόνο ο ίδιος .
66019013	Κι ήταν ντυμένος με ένα ένδυμα αιματοβαμμένο , και το όνομα που του είχε δοθεί ήταν : « Ο ΛΟΓΟΣ ΤΟΥ ΘΕΟΥ » .
66019014	Και τα στρατεύματα που είναι στον ουρανό τον ακολουθούσαν καβάλα σε λευκά άλογα , ντυμένοι με κατάσπρο καθαρό λινό .
66019015	Και από το στόμα του έβγαινε μια κοφτερή ρομφαία , για να χτυπάει μ' αυτήν τα έθνη , και είναι αυτός που θα τους κυβερνάει με σιδερένιο ραβδί . Κι αυτός πατούσε το πατητήρι το γεμάτο από το κρασί της φοβερής οργής του Θεού του Παντοκράτορα .
66019016	Και πάνω στην ενδυμασία του και πάνω στο μηρό του είχε γραμμένο το τίτλο : « Ο ΒΑΣΙΛΙΑΣ ΤΩΝ ΒΑΣΙΛΙΑΔΩΝ ΚΑΙ Ο ΚΥΡΙΟΣ ΤΩΝ ΚΥΡΙΩΝ » !
66019017	Είδα κι έναν άγγελο που στεκόταν στον ήλιο , ο οποίος έκραξε με δυνατή φωνή λέγοντας σε όλα τα όρνια που πετούσαν στα μεσούρανα : « Εμπρός , συναχτείτε στο μεγάλο δείπνο του Θεού
66019018	για να φάτε σάρκες βασιλιάδων και σάρκες στρατιωτικών διοικητών και σάρκες ισχυρών και σάρκες αλόγων και των καβαλάρηδών τους , και κάθε είδους ανθρώπων ελευθέρων και δούλων , μικρών και μεγάλων » !
66019019	Είδα τότε το θηρίο και τους βασιλιάδες της γης και τα στρατεύματά τους συγκεντρωμένους για να πολεμήσουν με τον καβαλάρη του αλόγου και με το στράτευμά του .
66019020	Πιάστηκε όμως το θηρίο , όπως και ο ψευδοπροφήτης που ήταν μαζί του , εκείνος που είχε κάνει τα εκπληκτικά φαινόμενα μπροστά του , και με τα οποία παραπλάνησε εκείνους που δέχτηκαν να χαραχθούν με το σύμβολο του θηρίου και εκείνους που προσκυνούσαν την εικόνα του . Ζωντανοί ρίχτηκαν αυτοί οι δύο στη λίμνη της φωτιάς που καιγόταν με θειάφι .
66019021	Και οι υπόλοιποι θανατώθηκαν με τη ρομφαία που βγήκε από το στόμα εκείνου που καθόταν επάνω στο άλογο , κι όλα τα όρνια χόρτασαν από τις σάρκες τους .
66020001	Είδα κι άλλον άγγελο να κατεβαίνει από τον ουρανό . Στο χέρι του είχε το κλειδί της αβύσσου και μια μεγάλη αλυσίδα .
66020002	Έπιασε λοιπόν αυτός το δράκο , τον όφη τον αρχαίο , που είναι ο Διάβολος και ο Σατανάς , και τον έδεσε για χίλια χρόνια .
66020003	Τον πέταξε κατόπιν στην άβυσσο , την οποία έκλεισε και σφράγισε από πάνω του , για να μην ξαναπλανήσει τα έθνη μέχρι που να συμπληρωθούν τα χίλια χρόνια . Ύστερα απ' αυτά θα πρέπει να λυθεί για λίγο καιρό .
66020004	Είδα και θρόνους , πάνω στους οποίους κάθισαν εκείνοι που τους δόθηκε η εξουσία να κρίνουν , καθώς και τις ψυχές εκείνων που αποκεφαλίστηκαν χάρη στη μαρτυρία τους για τον Ιησού και χάρη στην υπακοή τους στο λόγο του Θεού , και οι οποίοι δεν προσκύνησαν το θηρίο ούτε την εικόνα του , και δε δέχτηκαν το χάραγμά του πάνω στο μέτωπο και πάνω στο χέρι τους . Έζησαν , λοιπόν , αυτοί και βασίλεψαν μαζί με το Χριστό χίλια χρόνια .
66020005	Οι υπόλοιποι νεκροί δεν αναστήθηκαν μέχρι που να συμπληρωθούν τα χίλια χρόνια . Αυτή είναι η πρώτη ανάσταση .
66020006	Μακάριος και άγιος όποιος έχει μερτικό στην πρώτη ανάσταση . Πάνω σ' αυτούς δεν έχει εξουσία ο δεύτερος θάνατος , αλλά θα είναι ιερείς του Θεού και του Χριστού , και θα βασιλέψουν μαζί του χίλια χρόνια .
66020007	Όταν συμπληρωθούν τα χίλια χρόνια θα λυθεί ο Σατανάς από τη φυλακή του
66020008	και θα βγει να οδηγήσει στην πλάνη τα έθνη στις τέσσερις γωνιές της γης , το Γωγ και το Μαγώγ , με σκοπό να τους συνάξει για πόλεμο , ο αριθμός των οποίων θα είναι σαν την άμμο της θάλασσας .
66020009	Ανέβηκαν , λοιπόν , σ' όλο το πλάτος της γης και περικύκλωσαν το στρατόπεδο των αγίων και την πόλη την αγαπημένη . Μα κατέβηκε φωτιά από τον ουρανό , σταλμένη από το Θεό , και τους κατέφαγε .
66020010	Και ο διάβολος που τους πλανούσε , ρίχτηκε στη λίμνη της φωτιάς και του θειαφιού , όπου είχαν πεταχτεί και το θηρίο και ο ψευδοπροφήτης . Εκεί θα βασανίζονται μέρα και νύχτα στους αιώνες των αιώνων !
66020011	Είδα κι ένα μεγαλόπρεπο θρόνο , ολόλευκο , καθώς κι αυτόν που καθόταν σ' αυτόν , από την παρουσία του οποίου εξαφανίστηκαν ο ουρανός και η γη , γιατί δεν είχαν πια καμιά θέση εκεί .
66020012	Είδα ακόμα τους νεκρούς , τους μεγάλους και τους μικρούς , όρθιους μπροστά στο θρόνο ! Κι ανοίχτηκαν τα βιβλία . Ανοίχτηκε κι ένα άλλο βιβλίο , που είναι το Βιβλίο της Ζωής . Και κρίθηκαν οι νεκροί με βάση τα γραμμένα στα βιβλία , σύμφωνα με τα έργα τους .
66020013	Έτσι η θάλασσα παρέδωσε τους νεκρούς της , και ο Θάνατος και ο Άδης παρέδωσαν τους νεκρούς τους , και κρίθηκε ο καθένας ανάλογα με τα έργα του .
66020014	Και ο θάνατος και ο Άδης ρίχτηκαν στη λίμνη της φωτιάς . Αυτός είναι ο δεύτερος θάνατος .
66020015	Και όποιος δε βρέθηκε γραμμένος στο Βιβλίο της Ζωής , ρίχτηκε στη λίμνη της φωτιάς .
66021001	Κατόπιν είδα έναν καινούργιο ουρανό και μια καινούργια γη , καθότι ο πρώτος ουρανός και η πρώτη γη εξαφανίστηκαν και η θάλασσα δεν υπήρχε πια .
66021002	Και την Άγια Πόλη , την Ιερουσαλήμ , την είδα να κατεβαίνει καινούργια από τον ουρανό , από το Θεό , σαν νύφη ετοιμασμένη και στολισμένη για τον άντρα της .
66021003	Κι άκουσα μια δυνατή φωνή από τον ουρανό που έλεγε : « Νάτη η Σκηνή του Θεού μαζί με τους ανθρώπους . Και θα κατοικήσει μαζί μ' αυτούς , και αυτοί θα είναι ο λαός του κι αυτός θα είναι ο Θεός τους , που θα μένει μαζί τους .
66021004	Και θα εξαλείψει ο Θεός κάθε δάκρυ από τα μάτια τους και ο θάνατος δε θα υπάρχει πια . Ούτε πένθος ούτε κλάμα ούτε πόνος δε θα υπάρχουν πια , γιατί τα πρώτα πέρασαν οριστικά ! »
66021005	Είπε τότε εκείνος που καθόταν στο θρόνο : « Να ! Καινούργια τα κάνω όλα » ! Και μου λέει : « Γράψε τα αυτά , γιατί είναι λόγια αξιόπιστα και αληθινά » .
66021006	Και πρόσθεσε : « Όλα πια συντελέστηκαν ! Εγώ είμαι το Α και το Ω , η Αρχή και το Τέλος . Εγώ , σε όποιον διψάει , θα του δώσω δωρεάν από την πηγή που αναβλύζει το νερό της ζωής .
66021007	Αυτά θα τα κληρονομήσει όποιος νικάει , κι εγώ θα είμαι Θεός του κι αυτός θα είναι γιος μου .
66021008	Η κληρονομιά όμως των δειλών και των απίστων και των διαφθαρμένων και των φονιάδων και των πορνών και εκείνων που καταγίνονται με τα ναρκωτικά και των ειδωλολατρών και όλων των ψευτών είναι στη λίμνη που καίγεται με φωτιά και θειάφι . Αυτός είναι ο δεύτερος θάνατος » .
66021009	Ήρθε τότε ένας από τους εφτά αγγέλους που κρατούσαν τις εφτά φιάλες , τις γεμάτες με τις εφτά πληγές τις τελικές , και μου μίλησε λέγοντάς μου : « Έλα τώρα ! Θα σου δείξω τη νύφη . Τη γυναίκα του Αρνιού » .
66021010	Και με μετέφερε σε κατάσταση πνευματικής έκστασης πάνω σ' ένα μεγάλο και ψηλό βουνό , και μου έδειξε την Άγια Πόλη , την Ιερουσαλήμ , να κατεβαίνει από τον ουρανό , από το Θεό ,
66021011	και η οποία είχε τη δόξα του Θεού . Και η πηγή της λάμψης της ήταν όμοια με πολυτιμότατη πέτρα , σαν τον ίασπη που αστραποβολάει σαν κρύσταλλο .
66021012	Είχε ένα μεγάλο και ψηλό τείχος με δώδεκα πύλες , και πάνω στις πύλες υπήρχαν δώδεκα άγγελοι και επιγραφές με ονόματα , που ήταν τα ονόματα των δώδεκα φυλών του Ισραήλ .
66021013	Τρεις πύλες υπήρχαν από την ανατολική πλευρά , τρεις από τη βορεινή , τρεις από τη νότια και τρεις από τη δυτική .
66021014	Και το τείχος αυτό της πόλης είχε δώδεκα θεμέλιους λίθους , και πάνω σ' αυτούς ήταν γραμμένα δώδεκα ονόματα , που ήταν τα ονόματα των δώδεκα αποστόλων του Αρνιού .
66021015	Κι αυτός που μου μιλούσε είχε ένα μέτρο φτιαγμένο από χρυσό καλάμι , για να μετρήσει την πόλη καθώς και τις πύλες της και το τείχος της .
66021016	Και η πόλη ήταν τετράγωνη . Έτσι , το μήκος της ήταν όσο και το πλάτος της . Μέτρησε λοιπόν την πόλη με το καλάμι και βγήκαν το μήκος και το πλάτος και το ύψος όλα ίσα : Δώδεκα χιλιάδες στάδια .
66021017	Μέτρησε επίσης το τείχος της που ήταν εκατόν σαράντα τέσσερις πήχες κατά το ανθρώπινο μέτρο , εννοείται αυτό που χρησιμοποίησε ο άγγελος .
66021018	Και το υλικό της κατασκευής του τείχους της ήταν ίασπις , ενώ η πόλη ήταν από καθαρό χρυσάφι , διάφανο σαν το γυαλί .
66021019	Οι θεμέλιοι λίθοι του τείχους της πόλης αποτελούνταν από κάθε είδους πολύτιμη πέτρα , με καλαισθησία τοποθετημένες : ο πρώτος θεμέλιος λίθος ήταν ίασπις , ο δεύτερος ζαφίρι , ο τρίτος χαλκηδόνιο , ο τέταρτος σμαράγδι ,
66021020	ο πέμπτος σαρδόνυχας , ο έκτος σάρδιο , ο έβδομος χρυσόλιθος , ο όγδοος βήρυλλος , ο ένατος τοπάζι , ο δέκατος χρυσόπρασος , ο ενδέκατος υάκινθος , ο δωδέκατος αμέθυστος .
66021021	Και οι δώδεκα πύλες , δώδεκα μαργαριτάρια . Η καθεμιά από τις δώδεκα πύλες ήταν φτιαγμένη από ένα μαργαριτάρι . Και η πλατεία της πόλης ήταν από καθαρό χρυσάφι , διάφανο σαν το γυαλί .
66021022	Ναό , όμως , δεν είδα σ' αυτήν την πόλη , καθότι ο ναός της είναι ο ίδιος ο Κύριος , ο Θεός ο Παντροκράτορας και το Αρνί .
66021023	Επίσης η πόλη αυτή δεν είχε ανάγκη από τον ήλιο ούτε από τη σελήνη για να τη φωτίζουν , γιατί τη φώτισε η ίδια η δόξα του Θεού και το λυχνάρι της ήταν το Αρνί .
66021024	Έτσι , τα έθνη θα πορεύονται μέσα στο φως της , και οι βασιλιάδες της γης θα καταθέτουν σ' αυτήν τις δόξες και τις τιμές τους !
66021025	Και ούτε καν θα κλείσουν πια οι πύλες της τη μέρα , καθότι δε θα υπάρχει πια νύχτα εκεί !
66021026	Και θα αποδώσουν σ' αυτήν τη δόξα και την τιμή των εθνών .
66021027	Και με κανέναν τρόπο δε θα μπει σ' αυτήν τίποτε το ακάθαρτο και κανένας σιχαμερός και ψεύτης , παρά μονάχα εκείνοι που είναι γραμμένοι στο Βιβλίο της Ζωής του Αρνιού .
66022001	Μου έδειξε , επίσης , ένα ποτάμι , λαμπρό σαν κρύσταλλο , με το νερό της ζωής , που ανέβλυζε από το θρόνο του Θεού και του Αρνιού .
66022002	Στο κέντρο της πλατείας της , που από τη μια και την άλλη πλευρά της τρέχει το ποτάμι , υπάρχει το δέντρο της ζωής που καρποφορεί δώδεκα φορές , παράγοντας τον καρπό του κάθε μήνα . Και τα φύλλα του αποτελούν φάρμακο για τα έθνη .
66022003	Καμιά αφορμή για κατάρα δε θα υπάρχει πια εκεί . Ο θρόνος του Θεού και του Αρνιού σ' αυτήν την πόλη θα είναι τοποθετημένος . Και θα τον λατρέψουν οι δούλοι του
66022004	και θα βλέπουν το πρόσωπό του , και τ' όνομά του θα είναι γραμμένο πάνω στα μέτωπά τους .
66022005	Νύχτα δε θα υπάρχει εκεί και δε θα έχουν ανάγκη από λυχνάρια ούτε και το φως του ήλιου , γιατί θα τους φωτίζει ο Κύριος ο Θεός , και θα βασιλέψουν στους αιώνες των αιώνων .
66022006	Κατόπιν μου είπε : « Τούτα τα λόγια είναι αξιόπιστα και είναι αληθινά . Και ο Κύριος ο Θεός , που δίνει τις εμπνεύσεις στους προφήτες , είναι αυτός που έστειλε τον άγγελό του για να δείξει στους δούλους του εκείνα που πρόκειται να συμβούν πολύ γρήγορα .
66022007	Και να ! Έρχομαι εντελώς ξαφνικά ! Μακάριος όποιος φυλάει τα λόγια της προφητείας του βιβλίου αυτού » .
66022008	Και είμαι εγώ ο Ιωάννης , που τα άκουγα και τα έβλεπα αυτά ! Κι όταν τα άκουσα και τα είδα , έπεσα μπρος στα πόδια του αγγέλου για να τον προσκυνήσω .
66022009	Εκείνος όμως μου είπε : « Πρόσεξε ! Μη ! Είμαι κι εγώ δούλος όπως εσύ και τ' αδέλφια σου οι προφήτες , κι εκείνοι που τηρούν τα λόγια του βιβλίου αυτού . Το Θεό να προσκυνήσεις » .
66022010	Και πρόσθεσε : « Μην τα σφραγίσεις τα λόγια της προφητείας του βιβλίου αυτού , γιατί ο καιρός σίμωσε .
66022011	Όποιος αδικεί ας συνεχίσει να αδικεί , κι όποιος ζει ανήθικα ας συνεχίσει να ζει ανήθικα , και ο δίκαιος ας συνεχίσει να ασκεί τη δικαιοσύνη , και ο άγιος ας συνεχίσει να παραμένει άγιος .
66022012	» Και να ! Εγώ έρχομαι ξαφνικά , κι έχω τις αμοιβές μου μαζί μου , για να ανταμείψω τον καθένα ανάλογα με το έργο του .
66022013	Εγώ είμαι το Α και το Ω , ο Πρώτος και ο Τελευταίος , η Αρχή και το Τέλος » .
66022014	Μακάριοι εκείνοι που εφαρμόζουν τις εντολές του για να έχουν δικαίωμα στο δέντρο της ζωής και να μπουν από τις πύλες μέσα στην πόλη .
66022015	Έξω θα αποκλειστούν οι σκύλοι , κι εκείνοι που καταγίνονται με ναρκωτικά , και οι πόρνοι , και οι φονιάδες , και οι ειδωλολάτρες , και οποιοσδήποτε αρέσκεται στο ψέμα και ζει μέσα σ' αυτό .
66022016	« Εγώ ο ίδιος ο Ιησούς απέστειλα τον άγγελό μου για να τα βεβαιώσει αυτά στις εκκλησίες . Εγώ είμαι η ρίζα και το γένος του Δαβίδ , το αστέρι το λαμπρό , το πρωινό » .
66022017	Και το Πνεύμα και η νύφη λένε : « Έλα » . Κι όποιος ακούει ας πει : « Έλα » . Και όποιος διψάει ας έρθει , κι όποιος θέλει ας πάρει το νερό της ζωής δωρεάν !
66022018	Διαβεβαιώνω εγώ όλους εκείνους που ακούν τα λόγια της προφητείας του βιβλίου αυτού , ότι αν κανείς προσθέσει κάτι σ' αυτά , ο Θεός θα προσθέσει πάνω σ' αυτόν τις πληγές που αναγράφονται στο βιβλίο αυτό .
66022019	Αν , πάλι , αφαιρέσει κανείς κάτι από τις προφητείες αυτές του βιβλίου , θα αφαιρέσει ο Θεός το μερίδιό του από το δέντρο της ζωής και από την άγια πόλη , που αναγράφονται μέσα σε τούτο το βιβλίο .
66022020	Λέει αυτός που τα επιβεβαιώνει αυτά : « Ναι , έρχομαι ξαφνικά » . Αμήν ! Ναι , έλα , Κύριε Ιησού .
66022021	Η χάρη του Κυρίου Ιησού Χριστού ας είναι με όλους τους πιστούς . Αμήν .
