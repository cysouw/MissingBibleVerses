# language_name:        Shqip
# closest ISO 639-3:    sqi
# ISO_15924:            Latn
# year_short:           2007
# year_long:            
# vernacular_title:     Së bashku
# english_title:        The New Testament in Albanian<br>Albanian Interconfessional New Testament
# URL:                  https://www.bible.com/de/bible/292/mat.1.alnt
# copyright_short:      © Interconfessional Bible Society of Albania 2007
# copyright_long:       Albanian Interconfessional New Testament<br>This translation, published by the Interconfessional Bible Society of Albania, was first published in 2007. If you are interested in obtaining a printed copy, please contact the Interconfessional Bible Society of Albania by emailing bsalbania@biblesocieties.org.
# notes:                
40001001	Libri i breznive të Jezu Krishtit , birit të Davidit , birit të Abrahamit .
40001002	Abrahamit i lindi Isaku , Isakut i lindi Jakobi , Jakobit i lindi Juda dhe vëllezërit e tij ;
40001003	Judës i lindën prej Tamarës Faresi dhe Zara , Faresit i lindi Hesromi , Hesromit i lindi Arami ,
40001004	Aramit i lindi Aminadabi , Aminadabit i lindi Naasoni , Naasonit i lindi Salmoni ,
40001005	Salmonit i lindi Boezi prej Rahabës , Boezit i lindi Jobedi prej Rutës , Jobedit i lindi Jeseu ,
40001006	Jeseut i lindi Davidi , mbreti . Davidit i lindi Solomoni nga gruaja e Urias ,
40001007	Solomonit i lindi Roboami , Roboamit i lindi Abiu , Abiut i lindi Asafi ,
40001008	Asafit i lindi Josafati , Josafatit i lindi Jorami , Joramit i lindi Ozia ,
40001009	Ozisë i lindi Joatami , Joatamit i lindi Akazi , Akazit i lindi Ezekia ,
40001010	Ezekisë i lindi Manaseu , Manaseut i lindi Amosi , Amosit i lindi Josia ,
40001011	Josisë i lindi Jekonia dhe vëllezërit e tij , në kohën e shpërnguljes në Babiloni .
40001012	Pas shpërnguljes në Babiloni , Jekonisë i lindi Salatieli , Salatielit i lindi Zorobabeli ,
40001013	Zorobabelit i lindi Abiudi , Abiudit i lindi Eliakimi , Eliakimit i lindi Azori ,
40001014	Azorit i lindi Sadoku , Sadokut i lindi Akimi , Akimit i lindi Eliudi ,
40001015	Eliudit i lindi Eleazari , Eleazarit i lindi Matani , të cilit i lindi Jakobi .
40001016	Jakobit i lindi Jozefi , burri i Marisë , prej së cilës lindi Jezui , i quajtur Krisht .
40001017	Breznitë nga Abrahami deri te Davidi janë gjithsej katërmbëdhjetë , nga Davidi deri te shpërngulja në Babiloni katërmbëdhjetë dhe nga shpërngulja në Babiloni deri te Krishti , katërmbëdhjetë brezni .
40001018	Lindja e Jezu Krishtit ndodhi kështu : Maria , nëna e tij , ishte e fejuar me Jozefin , por përpara se të bashkoheshin , ajo mbeti shtatzënë nga Shpirti i Shenjtë .
40001019	Por , meqenëse Jozefi , burri i saj , ishte njeri i drejtë dhe nuk donte ta turpëronte , vendosi ta ndante fshehurazi .
40001020	Ndërsa po mendonte këto gjëra , një engjëll i Zotit iu shfaq në ëndërr dhe i tha : « Jozef , bir i Davidit , mos ki frikë ta marrësh për grua Marinë . Fëmija që është ngjizur në të është nga Shpirti i Shenjtë .
40001021	Ajo do të lindë një djalë dhe ti do t'ia vësh emrin Jezu , sepse ai do ta shpëtojë popullin e tij nga mëkatet e tyre » .
40001022	E gjithë kjo ndodhi që të përmbushej çfarë kishte thënë Zoti nëpërmjet profetit :
40001023	Virgjëresha do të ngjizet dhe do të lindë një djalë , që do të quhet Emanuel ,
40001024	Kur u zgjua nga gjumi , Jozefi bëri siç e kishte urdhëruar engjëlli i Zotit dhe e mori Marinë për grua ,
40001025	por nuk pati marrëdhënie me të , derisa ajo lindi të birin , të cilit Jozefi i vuri emrin Jezu .
40002001	Kur u lind Jezui në Betlehem të Judesë , në kohën kur ishte mbret Herodi , disa dijetarë erdhën nga Lindja në Jerusalem
40002002	dhe pyetën : « Ku është mbreti i sapolindur i judenjve ? Sepse pamë yllin e tij në Lindje dhe erdhëm ta adhurojmë » .
40002003	Kur e dëgjoi këtë mbreti Herod , u shqetësua ai dhe tërë Jerusalemi .
40002004	Atëherë mblodhi të gjithë kryepriftërinjtë e skribët e popullit dhe i pyeti se ku duhej të lindte Krishti .
40002005	Ata i thanë : « Në Betlehem të Judesë , sepse kështu shkruan profeti :
40002006	E ti , Betlehem , tokë e Judesë , nuk je aspak më i vogli ndër prijësit e Judesë , sepse prej teje do të lindë një prijës , që do të jetë bariu i popullit tim Izraelit » .
40002007	Atëherë Herodi thirri fshehurazi dijetarët dhe mori vesh prej tyre kohën e saktë se kur ishte shfaqur ylli .
40002008	Pastaj i nisi për në Betlehem dhe u tha : « Shkoni e pyesni me hollësi për fëmijën dhe kur ta gjeni , më lajmëroni që të vij edhe unë e ta adhuroj » .
40002009	Pasi dëgjuan mbretin , u nisën . Dhe ja , ylli që kishin parë në lindje u printe derisa u ndal në vendin ku ishte fëmija .
40002010	Kur panë yllin , ata u gëzuan shumë .
40002011	Si hynë në shtëpi , panë fëmijën me Marinë , nënën e tij , e ranë në gjunjë dhe e adhuruan . Pastaj hapën thesaret e tyre dhe i dhuruan ar , temjan dhe mirrë .
40002012	Të lajmëruar në ëndërr që të mos ktheheshin te Herodi , u kthyen në vendin e tyre nga një rrugë tjetër .
40002013	Si u nisën dijetarët , engjëlli i Zotit iu shfaq në ëndërr Jozefit dhe i tha : « Ngrihu , merre fëmijën dhe të ëmën , ik në Egjipt dhe rri atje derisa të them unë , sepse Herodi do ta kërkojë fëmijën për ta vrarë » .
40002014	Ai u ngrit , mori fëmijën dhe të ëmën e u nis nëpër natë për në Egjipt .
40002015	Qëndroi atje derisa vdiq Herodi , që të përmbushej çfarë kishte thënë Zoti përmes profetit : Nga Egjipti e thirra birin tim .
40002016	Kur mori vesh se dijetarët e kishin mashtruar , Herodi u zemërua shumë dhe dërgoi të vrisnin në Betlehem dhe në mbarë atë krahinë të gjithë fëmijët meshkuj që ishin dy vjeç e poshtë , sipas kohës së saktë që kishte marrë vesh nga dijetarët .
40002017	Atëherë u përmbush çfarë kishte thënë profeti Jeremia :
40002018	U dëgjua një zë në Ramë , vajtim dhe gjëmë e madhe . Rakela vajton fëmijët e saj dhe nuk do që ta ngushëllojnë , sepse ata nuk janë më .
40002019	Kur vdiq Herodi , një engjëll i Zotit iu shfaq në ëndërr Jozefit në Egjipt
40002020	dhe i tha : « Ngrihu , merr me vete fëmijën dhe të ëmën dhe nisu për në tokën e Izraelit , sepse ata që kërkonin jetën e fëmijës kanë vdekur » .
40002021	Jozefi u ngrit , mori me vete fëmijën dhe të ëmën e u nis për në tokën e Izraelit .
40002022	Por pati frikë të shkojë atje kur mori vesh se në Jude sundonte Arkelau , në vend të Herodit , atit të tij . I lajmëruar në ëndërr , shkoi në krahinën e Galilesë
40002023	dhe u vendos në një qytet të quajtur Nazaret , që të përmbushej thënia e profetëve : « Do të quhet nazaretas » .
40003001	Ato ditë erdhi Gjon Pagëzori , që predikonte në shkretëtirën e Judesë .
40003002	Ai thoshte : « Pendohuni , se mbretëria e qiejve është afër » .
40003003	Gjoni është ai për të cilin është folur përmes profetit Isaia , që ka thënë : Një zë thërret në shkretëtirë : bëni gati udhën për Zotin , drejtoni shtigjet e tij .
40003004	Gjoni ishte i veshur me një rrobë prej leshi deveje dhe mbante një brez lëkure rreth ijëve . Ai ushqehej me karkaleca dhe mjaltë të egër .
40003005	Atëherë njerëz nga Jerusalemi , nga gjithë Judeja dhe nga mbarë krahina e Jordanit shkonin tek ai
40003006	dhe , duke rrëfyer haptazi mëkatet e tyre , pagëzoheshin prej tij në lumin Jordan .
40003007	Kur pa Gjoni se shumë farisenj dhe saducenj vinin për t'u pagëzuar tek ai , u tha : « Pjellë nepërkash ! Kush ju mësoi t'i ikni zemërimit që po vjen ?
40003008	Tregojeni me vepra se jeni penduar
40003009	dhe mos mendoni se do t'i thoni vetes : kemi për atë Abrahamin . Unë po ju them se Perëndia mund t'i japë bij Abrahamit edhe nga këta gurë .
40003010	Sëpata gjendet tashmë te rrënjët e pemëve . Çdo pemë që nuk jep fryte të mira do të pritet e do të hidhet në zjarr .
40003011	Unë po ju pagëzoj me ujë , që të pendoheni , por pas meje vjen një që është më i fortë se unë , të cilit nuk jam i denjë as t'i zgjidh sandalet . Ai do t'ju pagëzojë me Shpirtin e Shenjtë dhe me zjarr .
40003012	Ai e mban në dorë terploten dhe do të ndajë grurin nga kashta . Grurin do ta mbledhë në grunar , ndërsa kashtën do ta djegë në një zjarr që nuk shuhet kurrë » .
40003013	Atëherë Jezui erdhi nga Galileja në Jordan te Gjoni për t'u pagëzuar prej tij .
40003014	Por Gjoni e kundërshtoi dhe i tha : « Jam unë ai që duhet të pagëzohem prej teje , e ti vjen tek unë ? » .
40003015	Jezui iu përgjigj : « Lëre për tani , se kështu duhet , që të përmbushim tërë drejtësinë » . Dhe Gjoni pranoi .
40003016	Pasi u pagëzua , Jezui doli menjëherë nga uji . Dhe ja , qiejt u hapën dhe ai pa Shpirtin e Perëndisë duke zbritur në formë pëllumbi e duke ardhur tek ai .
40003017	Atëherë u dëgjua një zë nga qielli , që tha : « Ky është Biri im i dashur , me të cilin jam i kënaqur » .
40004001	Pastaj , i shtyrë nga Shpirti i Shenjtë , Jezui shkoi në shkretëtirë që të tundohej nga djalli .
40004002	Pasi agjëroi për dyzet ditë dhe dyzet net , Jezuin e mori uria .
40004003	Atëherë erdhi tunduesi tek ai e i tha : « Nëse je Biri i Perëndisë , thuaju këtyre gurëve të bëhen bukë » .
40004004	Por Jezui iu përgjigj : « Shkrimi i shenjtë thotë : Njeriu nuk jeton vetëm me bukë , por me çdo fjalë që del nga goja e Perëndisë » .
40004005	Pastaj djalli e çoi në qytetin e shenjtë , e vuri në pikën më të lartë të tempullit
40004006	dhe i tha : « Nëse je Biri i Perëndisë , hidhu poshtë , sepse Shkrimi i shenjtë thotë : Do t'i urdhërojë engjëjt e tij të të ruajnë dhe ata do të të mbajnë në duart e tyre , që mos të të ndeshë këmba në gur » .
40004007	Jezui i tha : « Shkrimi i shenjtë thotë edhe : Mos e tundo Zotin , Perëndinë tënd » .
40004008	Djalli e çoi sërish në një mal shumë të lartë e i tregoi të gjitha mbretëritë e botës dhe lavdinë e tyre .
40004009	Dhe i tha Jezuit : « Do të t'i jap të gjitha këto nëse bie në gjunjë dhe më adhuron » .
40004010	Atëherë Jezui i tha : « Largohu , Satan , sepse Shkrimi i shenjtë thotë : Adhuro Zotin , Perëndinë tënd dhe shërbeji vetëm atij » .
40004011	Atëherë djalli u largua nga Jezui dhe , ja , erdhën engjëjt dhe i shërbenin .
40004012	Kur Jezui dëgjoi se Gjonin e kishin burgosur , u largua për në Galile .
40004013	Nuk qëndroi në Nazaret , por shkoi për të jetuar në Kafarnaum , qytet pranë liqenit , në tokën e Zabulonit e të Neftalimit ,
40004014	që të përmbushej çfarë kishte thënë profeti Isaia :
40004015	Tokë e Zabulonit dhe tokë e Neftalimit , në rrugën drejt detit , përtej Jordanit , Galile e paganëve !
40004016	Populli që ishte në errësirë pa një dritë të madhe dhe për ata që ishin në vendin e hijes së vdekjes zbardhi drita .
40004017	Që atëherë Jezui filloi të predikonte e të thoshte : « Pendohuni , se mbretëria e qiejve është afër » .
40004018	Ndërsa po ecte bregut të Liqenit të Galilesë , Jezui pa dy vëllezër , Simonin që quhej Pjetër dhe Andrean , vëllain e tij , që po hidhnin rrjetat në liqen . Ata ishin peshkatarë .
40004019	Jezui u tha : « Ejani pas meje dhe unë do t'ju bëj peshkatarë njerëzish » .
40004020	Ata lanë menjëherë rrjetat dhe shkuan pas tij .
40004021	Pak më tutje Jezui pa dy vëllezër të tjerë , Jakobin , birin e Zebedeut dhe Gjonin , vëllain e tij , që ishin në një varkë bashkë me Zebedeun , atin e tyre , duke qepur rrjetat dhe i thirri .
40004022	Ata lanë menjëherë varkën dhe atin e tyre dhe shkuan pas tij .
40004023	Jezui shkonte nëpër Galile duke mësuar njerëzit në sinagoga , duke shpallur ungjillin e mbretërisë dhe duke shëruar çdo sëmundje e lëngatë në popull .
40004024	Kështu për të u hap fjala në gjithë Sirinë . Atëherë i sollën gjithë të sëmurët , njerëz të prekur nga sëmundje dhe dhimbje të ndryshme , të pushtuar nga djalli , epileptikë dhe të paralizuar , dhe ai i shëroi .
40004025	Turma të mëdha njerëzish nga Galileja e Dekapoja , nga Jerusalemi , Judeja e përtej Jordanit shkonin pas tij .
40005001	Kur pa turmat , Jezui u ngjit në mal e pasi u ul , iu afruan dishepujt e vet .
40005002	Atëherë mori fjalën e filloi t'i mësonte kështu :
40005003	« Lum të varfrit në shpirt , se e tyre do të jetë mbretëria e qiejve .
40005004	Lum ata që vajtojnë , se do të ngushëllohen .
40005005	Lum zemërbutët , se do të trashëgojnë tokën .
40005006	Lum të uriturit e të eturit për drejtësi , se do të ngopen .
40005007	Lum të mëshirshmit , se do të mëshirohen .
40005008	Lum të pastrit në shpirt , se do të shohin Perëndinë .
40005009	Lum paqebërësit , se do të quhen bij të Perëndisë .
40005010	Lum të përndjekurit për shkak të drejtësisë , se e tyre është mbretëria e qiejve .
40005011	Lum ju kur t'ju shajnë e t'ju përndjekin dhe me gënjeshtra të thonë të gjitha të këqijat kundër jush , për shkak se keni besuar në mua .
40005012	Gëzohuni dhe ngazëlleni , se shpërblimi juaj do të jetë i madh në qiej . Kështu përndoqën edhe profetët përpara jush . »
40005013	« Ju jeni kripa e tokës . Por nëse kripa e humbet shijen , si mund ta rifitojë atë ? Nuk ka më asnjë vlerë , përveçse të hidhet e të shkelet prej njerëzve .
40005014	Ju jeni drita e botës . Nuk mund të fshihet qyteti i ngritur mbi një mal .
40005015	Askush nuk e ndez kandilin për ta vënë nën magje , por e vë në mbajtësen e vet , që të ndriçojë të gjithë ata që janë në shtëpi .
40005016	Kështu duhet të shndrisë drita juaj para njerëzve , që të shohin veprat tuaja të mira dhe të përlëvdojnë Atin tuaj që është në qiej . »
40005017	« Mos mendoni se kam ardhur për të shfuqizuar ligjin e Moisiut apo profetët . Unë nuk kam ardhur për t'i shfuqizuar , po për t'i përmbushur .
40005018	Me të vërtetë po ju them : derisa të jetë qielli e toka , asnjë ‘ i ’ dhe asnjë pikë mbi ‘ i ’ nuk do t'i hiqet ligjit të Moisiut para se të ndodhë gjithçka .
40005019	Prandaj , kushdo që e shpërfill njërin nga këto urdhërime , qoftë edhe më të voglin , dhe do t'i mësojë edhe të tjerët të bëjnë po ashtu , ai do të jetë më i vogli në mbretërinë e qiejve . Ndërsa ai që do t'i zbatojë dhe do t'ua mësojë të tjerëve , do të jetë i madh në mbretërinë e qiejve .
40005020	Ja , unë po ju them : nëse drejtësia juaj nuk do të jetë më e madhe se drejtësia e skribëve dhe e farisenjve , nuk do të hyni në mbretërinë e qiejve . »
40005021	« Keni dëgjuar se të parëve u qe thënë : Mos vrit . Ai që vret , do të dalë në gjyq .
40005022	Por unë po ju them : kushdo që zemërohet kundër vëllait të vet , do të dalë në gjyq , por kush i thotë vëllait të vet “ i pamend ” , do të përgjigjet para sinedrit , dhe nëse i thotë “ i marrë ” , do të përgjigjet në zjarrin e ferrit .
40005023	Nëse kur sjell dhuratën e blatimit në altar , kujtohesh se vëllai yt ka diçka kundër teje ,
40005024	atëherë lëre dhuratën aty para altarit , shko e pajtohu më parë me vëllain tënd , pastaj kthehu e kushtoje dhuratën tënde .
40005025	Shpejto të merresh vesh me kundërshtarin tënd ndërsa je ende rrugës me të , që ai të mos të dorëzojë te gjykatësi , gjykatësi te roja dhe të përfundosh në burg .
40005026	Me të vërtetë po të them se nuk do të dalësh që andej pa paguar deri edhe qindarkën e fundit . »
40005027	« Keni dëgjuar se është thënë : Mos bëj tradhti bashkëshortore .
40005028	Por unë po ju them : kushdo që e shikon një grua me dëshirim , ka bërë tashmë tradhti bashkëshortore me të në zemrën e vet .
40005029	Nëse syri yt i djathtë të çon në mëkat , nxirre dhe hidhe larg teje , se është më mirë për ty të humbasësh njërën nga gjymtyrët , sesa të të hidhet i tërë trupi në ferr .
40005030	Dhe nëse dora jote e djathtë të çon në mëkat , preje e hidhe larg teje , sepse është më mirë për ty të humbasësh vetëm njërën nga gjymtyrët , sesa të të shkojë i tërë trupi në ferr . »
40005031	« Është thënë edhe : Kushdo që e ndan gruan , duhet t'i japë asaj letrën e ndarjes .
40005032	Por unë po ju them : kushdo që e ndan gruan e vet , përveç rastit të kurvërisë , e shtyn atë në tradhti bashkëshortore dhe kushdo që martohet me një grua të ndarë , bën tradhti bashkëshortore . »
40005033	« Keni dëgjuar edhe se u qe thënë të parëve : Mos bëj betim të rremë , por bëj atë për të cilën je betuar para Zotit .
40005034	Ndërsa unë po ju them : mos u betoni kurrë . As për qiellin , se është froni i Perëndisë ,
40005035	as për tokën , se është shtroja e këmbëve të tij , as për Jerusalemin , se është qyteti i mbretit të madh .
40005036	Mos u beto as për kokën tënde , se as edhe një fije floku nuk mund ta bësh të bardhë a të zezë .
40005037	Kur të flisni , thoni ‘ po ’ kur është ‘ po ’ dhe ‘ jo ’ kur është ‘ jo ’ . Çfarë thuhet më shumë , vjen nga i ligu . »
40005038	« Keni dëgjuar se është thënë : Sy për sy e dhëmb për dhëmb .
40005039	Por unë po ju them : mos hyr në luftë me të ligun ! Përkundrazi , nëse dikush të jep një shuplakë në faqen e djathtë , ktheji edhe tjetrën .
40005040	Nëse dikush do që të të hedhë në gjyq për të të marrë tunikën , jepi edhe mantelin .
40005041	Nëse të kërkon të ecësh një milje , bëj me të dy milje .
40005042	Jepi atij që të kërkon dhe mos ia kthe shpinën atij që të kërkon hua . »
40005043	« Keni dëgjuar se është thënë : Duaje tjetrin , por urreje armikun tënd .
40005044	Por unë po ju them : duajini armiqtë tuaj dhe lutuni për ata që ju përndjekin ,
40005045	që të bëheni bij të Atit tuaj që është në qiej , sepse ai bën të lindë dielli i tij mbi të këqijtë e mbi të mirët dhe të bjerë shiu mbi të drejtët e mbi të padrejtët .
40005046	Sepse , nëse doni vetëm ata që ju duan , ç'shpërblim do të keni ? A nuk bëjnë kështu edhe tagrambledhësit ?
40005047	Dhe nëse përshëndetni vetëm vëllezërit tuaj , ç'gjë të veçantë bëni ? A nuk bëjnë kështu edhe paganët ?
40005048	Jini , pra , të përsosur , sikurse është i përsosur edhe Ati juaj qiellor . »
40006001	« Ruhuni të mos i bëni veprat e mira në sy të njerëzve për t'u dukur para tyre , se kështu nuk do të keni shpërblim tek Ati juaj që është në qiej .
40006002	Kur të japësh lëmoshë , mos trumbeto me të madhe për të tërhequr vëmendjen , siç bëjnë hipokritët nëpër sinagoga e nëpër rrugë , që të marrin lëvdata nga njerëzit . Me të vërtetë po ju them : ata e kanë marrë tashmë shpërblimin e tyre .
40006003	Po kur të japësh lëmoshë , dora jote e majtë të mos e dijë çfarë bën e djathta ,
40006004	në mënyrë që lëmosha jote të mbetet e fshehtë dhe Ati yt , që sheh në fshehtësi , do të ta shpërblejë . »
40006005	« Kur të luteni , mos u bëni si hipokritët , të cilëve u pëlqen të luten në këmbë nëpër sinagoga dhe udhëkryqe , për t'u dukur para njerëzve . Me të vërtetë po ju them se ata e kanë marrë shpërblimin e tyre .
40006006	Po kur ti të lutesh , hyr në dhomën tënde , mbylle derën dhe lutju Atit tënd që është aty në fshehtësi , e Ati yt që sheh në fshehtësi do të ta shpërblejë .
40006007	Kur të luteni , mos thoni fjalë të shumta si paganët . Ata mendojnë se duke folur shumë , do të dëgjohen .
40006008	Mos bëni si ata , se Ati juaj e di mirë për çfarë keni nevojë përpara se t'ia kërkoni .
40006009	Prandaj ju lutuni kështu : Ati ynë që je në qiej , u shenjtëroftë emri yt ,
40006010	ardhtë mbretëria jote , u bëftë vullneti yt , si në qiell , edhe në tokë .
40006011	Bukën tonë të përditshme na e jep sot .
40006012	Na i fal fajet tona , siç ua falim ne fajtorëve tanë .
40006013	E mos na shtjer në tundim , por na çliro nga i ligu .
40006014	Nëse ua falni njerëzve paudhësitë , atëherë edhe Ati juaj qiellor do t'jua falë juve ,
40006015	por nëse ju nuk do t'ua falni njerëzve paudhësitë , atëherë as Ati juaj nuk do t'jua falë juve ato . »
40006016	« Kur të agjëroni , mos merrni hije të rëndë , siç bëjnë hipokritët . Ata e shtrembërojnë fytyrën për t'u treguar njerëzve se po agjërojnë . Me të vërtetë po ju them se ata e kanë marrë shpërblimin e tyre .
40006017	Ndërsa ti , kur të agjërosh , lyeje kokën me erë të mirë dhe laje fytyrën ,
40006018	që agjërimi yt të mos duket para njerëzve , por të duket para Atit tënd që është në fshehtësi . E Ati yt , që sheh në fshehtësi , do të ta shpërblejë . »
40006019	« Mos mblidhni për vete thesare mbi tokë , ku i brejnë tenja e ndryshku , ku vjedhësit thyejnë shtëpinë e plaçkitin .
40006020	Prandaj , mblidhni thesare në qiell ! Atje nuk ka as tenjë e as krimb që t'i brejë , nuk ka as vjedhës , që plaçkitin e vjedhin .
40006021	Sepse atje ku është thesari yt , atje do të jetë edhe zemra jote . »
40006022	« Syri është drita e trupit . Nëse syri yt është i fortë , tërë trupi yt do të jetë i ndriçuar .
40006023	Por , nëse syri yt është i sëmurë , tërë trupi yt do të jetë në errësirë . Nëse drita që është në ty është errësirë , sa e madhe do të jetë errësira ! »
40006024	« Askush nuk mund t'u shërbejë dy zotërinjve . Ai ose do të urrejë njërin e do të dojë tjetrin , ose do të jepet pas njërit e do të lërë pas dore tjetrin . Nuk mund t'i shërbeni edhe Perëndisë , edhe parasë . »
40006025	« Prandaj po ju them : mos u shqetësoni për jetën tuaj se çfarë do të hani e çfarë do të pini , as për trupin tuaj se çfarë do të vishni . A nuk vlen jeta më shumë se ushqimi dhe trupi më shumë se veshja ?
40006026	Shikoni zogjtë e qiellit ! Ata as mbjellin , as korrin , as mbledhin në grunarë e megjithatë Ati juaj qiellor i ushqen . A nuk vleni ju më shumë ?
40006027	Kush nga ju , me gjithë përkujdesjen për veten , do të mund ta zgjaste qoftë edhe pak jetën e vet ?
40006028	Po për veshjet , përse shqetësoheni ? Shikoni si rriten zambakët e fushave . Ata as nuk lodhen e as nuk endin ,
40006029	por unë po ju them se as vetë Solomoni , në gjithë madhështinë e tij , nuk ishte veshur si ndonjë prej tyre .
40006030	Nëse Perëndia vesh kështu barin e fushës , që sot është e nesër hidhet në furrë , a nuk do të kujdeset shumë më tepër për ju , o besimpakë ?
40006031	Mos u shqetësoni , pra , e mos thoni : “ Çfarë do të hamë ? ” , “ Çfarë do të pimë ? ” , apo “ Me se do të vishemi ? ” .
40006032	Janë paganët ata që i kërkojnë të gjitha këto gjëra , ndërsa Ati juaj qiellor e di se ju keni nevojë për të gjitha këto .
40006033	Kërkoni së pari mbretërinë e Perëndisë e drejtësinë e tij dhe ai do t'jua japë edhe ato gjëra .
40006034	Prandaj mos u shqetësoni për të nesërmen . E nesërmja ka shqetësimet e veta . Çdo dite i mjafton pikëllimi i vet . »
40007001	« Mos gjykoni , që të mos ju gjykojë Perëndia ,
40007002	sepse ashtu siç gjykoni , do të gjykoheni , dhe me masën që do të matni të tjerët , do të mateni edhe ju nga Perëndia .
40007003	Përse shikon ashklën në syrin e vëllait tënd dhe nuk shikon traun që është në syrin tënd ?
40007004	Dhe si mund t'i thuash vëllait tënd “ më lër të ta heq ashklën nga syri ” kur ke traun në syrin tënd ?
40007005	Hipokrit ! Hiq më parë traun nga syri yt e pastaj do të shohësh qartë për të hequr ashklën nga syri i vëllait tënd .
40007006	Mos u jepni qenve gjërat e shenjta dhe mos i hidhni margaritarët tuaj para derrave , që të mos i shkelin e pastaj të kthehen kundër jush e t'ju shqyejnë . »
40007007	« Lypni e do t'ju jepet ; kërkoni e do të gjeni ; trokitni e do t'ju hapet ,
40007008	sepse kush lyp , merr ; kush kërkon , gjen dhe atij që troket , do t'i hapet .
40007009	Kush prej jush do t'i jepte gur fëmijës së vet po t'i kërkonte bukë ?
40007010	Ose , do t'i jepte gjarpër po t'i kërkonte peshk ?
40007011	Nëse ju , që jeni të këqij dini t'u jepni fëmijëve tuaj gjëra të mira , aq më shumë Ati juaj , që është në qiej do t'u japë gjëra të mira atyre që ia kërkojnë .
40007012	Bëjuni të tjerëve atë që dëshironi t'ju bëjnë ata juve . Në këtë përmblidhen ligji i Moisiut dhe profetët . »
40007013	« Hyni nëpër derën e ngushtë , sepse e madhe është dera dhe e gjerë është udha që çon në humbje dhe të shumtë janë ata që kalojnë nëpër të .
40007014	Por e ngushtë është dera dhe e ngushtë është udha që çon në jetë e të paktë janë ata që e gjejnë . »
40007015	« Ruhuni nga profetët e rremë , që vijnë të veshur si dele , por që përbrenda janë ujq grabitqarë .
40007016	Ata do t'i njihni nga frytet e tyre . A vilet rrush nga ferrat apo fiq nga murrizat ?
40007017	Kështu , çdo pemë e mirë jep fryte të mira , ndërsa pema e kalbur jep fryte të këqija .
40007018	Pema e mirë nuk mund të japë fryte të këqija dhe as pema e kalbur nuk jep fryte të mira .
40007019	Çdo pemë që nuk jep fryt të mirë pritet e hidhet në zjarr .
40007020	Kështu , pra , prej fryteve të tyre do t'i njihni . »
40007021	« Jo kushdo që më thotë : “ O Zot , o Zot ! ” , do të hyjë në mbretërinë e qiejve , por ai që bën vullnetin e Atit tim që është në qiej .
40007022	Atë ditë shumë veta do të më thonë : “ O Zot , o Zot , a nuk profetizuam në emrin tënd ? A nuk dëbuam djajtë në emrin tënd ? A nuk bëmë mrekulli në emrin tënd ? ” .
40007023	Atëherë do t'u them : “ Kurrë nuk ju kam njohur , largohuni nga unë , ju që keni bërë paudhësi . ” »
40007024	« Kushdo që i dëgjon dhe i zbaton fjalët e mia , i ngjan një njeriu të mençur , që e ka ndërtuar shtëpinë në shkëmb .
40007025	Ra shi , erdhën përrenjtë , frynë erërat dhe u vërsulën kundër kësaj shtëpie , por ajo nuk u shemb , sepse i kishte themelet në shkëmb .
40007026	Kushdo që i dëgjon , por nuk i zbaton fjalët e mia , i ngjan një njeriu të pamend , që e ka ndërtuar shtëpinë në rërë .
40007027	Ra shi , erdhën përrenjtë , frynë erërat dhe u vërsulën kundër kësaj shtëpie , dhe ajo u shemb . I madh qe shkatërrimi i saj » .
40007028	Dhe kur Jezui mbaroi së foluri , turmat mbetën të habitura nga mësimi i tij ,
40007029	se i mësonte me autoritet dhe jo si skribët .
40008001	Kur Jezui zbriti nga mali , një turmë e madhe i shkoi pas .
40008002	Dhe ja , një i lebrosur iu afrua dhe i ra në gjunjë e i tha : « O Zot , po të duash ti mund të më pastrosh » .
40008003	Jezui shtriu dorën , e preku dhe i tha : « Dua . Pastrohu ! » . Dhe ai u pastrua menjëherë nga lebra .
40008004	Jezui i tha : « Mos i trego njeriu , por shko paraqitu te prifti dhe kushto dhuratën që ka urdhëruar Moisiu . Kjo do t'u shërbejë si dëshmi » .
40008005	Kur Jezui hyri në Kafarnaum , iu afrua një centurion dhe iu lut :
40008006	« O Zot , shërbëtori im dergjet në shtëpi i paralizuar dhe po vuan shumë » .
40008007	Jezui i tha : « Do të vij ta shëroj » .
40008008	Centurioni i tha : « O Zot , unë nuk jam i denjë që të hysh nën çatinë time , por thuaj vetëm një fjalë dhe shërbëtori im do të shërohet .
40008009	Sepse edhe unë jam nën urdhrat e eprorëve të mi dhe kam nën vete ushtarë . Kur i them njërit : “ shko ” , ai shkon dhe kur i them tjetrit : “ eja ” , ai vjen . Kur i them shërbëtorit tim : “ bëje këtë ” , ai e bën » .
40008010	Kur dëgjoi këto fjalë , Jezui u mrekullua dhe u tha atyre që po e ndiqnin : « Me të vërtetë po ju them , se nuk e kam gjetur një besim kaq të madh tek asnjeri në Izrael .
40008011	Prandaj po ju them se shumë do të vijnë nga lindja e nga perëndimi dhe do të ulen në tryezë me Abrahamin , Isakun e Jakobin në mbretërinë e qiejve ,
40008012	ndërsa bijtë e mbretërisë do të hidhen përjashta në errësirë , ku do të ketë vajtim e kërcëllimë dhëmbësh » .
40008013	Pastaj i tha centurionit : « Shko dhe u bëftë sipas besimit tënd ! » . Dhe shërbëtori u shërua në atë çast .
40008014	Kur shkoi në shtëpinë e Pjetrit , Jezui pa vjehrrën e Pjetrit që dergjej në shtrat me ethe .
40008015	Ai ia preku dorën dhe atë e lanë ethet . Atëherë ajo u ngrit që t'u shërbente .
40008016	Në mbrëmje sollën tek ai shumë të pushtuar nga djalli . Me anë të fjalës ai dëboi shpirtrat e ndyrë dhe shëroi të gjithë të sëmurët ,
40008017	që kështu të përmbushej fjala e profetit Isaia : Mori mbi vete dobësitë tona dhe mbarti sëmundjet tona .
40008018	Kur pa se ishte i rrethuar nga një turmë e madhe , Jezui urdhëroi të shkonin në bregun tjetër .
40008019	Një skrib iu afrua e i tha : « Mësues , do të të ndjek kudo që të shkosh » .
40008020	Jezui i tha : « Dhelprat kanë strofka dhe zogjtë e qiellit kanë fole , ndërsa Biri i njeriut nuk ka as ku të mbështesë kokën » .
40008021	Një tjetër , një nga dishepujt , i tha : « Zot , më lejo të shkoj e të varros më parë tim atë » .
40008022	Por Jezui i tha : « Ti më ndiq mua dhe lëri të vdekurit të varrosin të vdekurit e tyre » .
40008023	Pastaj hipi në varkë i ndjekur nga dishepujt e vet .
40008024	Dhe ja , në liqen u ngrit një stuhi e madhe , aq sa varka u mbulua nga dallgët . Ndërkohë ai flinte .
40008025	Ata iu afruan , e zgjuan dhe i thanë : « O Zot , na shpëto se po mbytemi ! »
40008026	Ai u tha : « Përse keni frikë , o besimpakë ? » . Atëherë u ngrit e qortoi erërat dhe liqenin . Pastaj u bë bunacë e madhe .
40008027	Njerëzit , të mahnitur , i thanë njëri-tjetrit : « Kush është ky që i binden edhe erërat , edhe liqeni ? » .
40008028	Kur arriti në bregun tjetër , në vendin e gadarenëve , i dolën përpara dy të pushtuar nga djalli , që erdhën nga varrezat . Ata ishin aq të egër , saqë askush nuk guxonte të kalonte asaj rruge .
40008029	Dhe ja , ata filluan të bërtisnin e të thoshin : « Çfarë ke me ne , o Biri i Perëndisë ? Ke ardhur të na mundosh para kohe ? » .
40008030	Jo larg tyre kulloste një tufë e madhe derrash
40008031	dhe djajtë iu lutën Jezuit : « Nëse na dëbon , na dërgo te kjo tufë derrash » .
40008032	Ai u tha : « Shkoni ! » . Atëherë , pasi dolën , ata shkuan te derrat dhe e tërë tufa u hodh nga humnera në liqen e u mbyt në ujë .
40008033	Ata që ruanin derrat ua mbathën këmbëve e shkuan në qytet që të tregonin për të pushtuarit nga djalli dhe për gjithçka ndodhi .
40008034	Dhe ja , i gjithë qyteti i doli para Jezuit dhe kur e panë , iu lutën që të largohej nga krahina e tyre .
40009001	Si hipi në varkë , Jezui kaloi në bregun tjetër dhe erdhi në qytetin e vet .
40009002	Atëherë i sollën një të paralizuar , të shtrirë në një vig . Kur pa besimin e tyre , Jezui i tha të paralizuarit : « Merr zemër , biri im , të janë falur mëkatet » .
40009003	Disa nga skribët thanë me vete : « Ky po fyen Perëndinë » .
40009004	Meqenëse Jezui i njihte mendimet e tyre , u tha : « Pse keni këto mendime të këqija në zemrat tuaja ?
40009005	Çfarë është më e lehtë , të thuash “ të janë falur mëkatet ” , apo të thuash “ ngrihu dhe ec ” ?
40009006	Mirëpo , që ta dini se Biri i njeriut ka pushtetin të falë mëkatet mbi tokë » - i tha të paralizuarit - « ngrihu , merre vigun e shko në shtëpi ! » .
40009007	Ai u ngrit e shkoi në shtëpi .
40009008	Kur panë këtë gjë , turmat i zuri frika dhe përlëvduan Perëndinë , që u kishte dhënë njerëzve një pushtet kaq të madh .
40009009	Si u largua prej andej , Jezui pa një njeri që rrinte ulur në bankën e tagrave dhe që quhej Mate . Jezui i tha : « Më ndiq ! » . Ai u ngrit dhe i shkoi pas .
40009010	Ndërsa ishin ulur për të ngrënë në shtëpinë e Mateut , erdhën shumë tagrambledhës e mëkatarë , që u ulën në tryezë me Jezuin dhe me dishepujt e tij .
40009011	Kur panë këtë gjë , farisenjtë u thanë dishepujve : « Përse mësuesi juaj ha me tagrambledhës e me mëkatarë ? » .
40009012	Por kur e dëgjoi këtë , Jezui tha : « Nuk janë të shëndoshët ata që kanë nevojë për mjekun , por të sëmurët .
40009013	Shkoni e mësoni çfarë do të thotë : Dua mëshirë dhe jo flijime . Unë nuk kam ardhur të thërras të drejtët , por mëkatarët » .
40009014	Atëherë iu afruan dishepujt e Gjonit dhe i thanë : « Përse ne dhe farisenjtë agjërojmë shumë , ndërsa dishepujt e tu nuk agjërojnë ? » .
40009015	Jezui u tha : « A mund të mbajnë zi dasmorët kur dhëndri është me ta ? Por do të vijë dita kur do t'ua rrëmbejnë dhëndrin e atëherë do të agjërojnë .
40009016	Askush nuk vë një arnë prej një cope të re në një rrobë të vjetër , sepse arna e gris rrobën dhe grisja bëhet më e madhe .
40009017	Askush nuk hedh verë të re në kacekë të vjetër , se kacekët çahen , vera derdhet e kështu humbasin edhe kacekët . Prandaj , vera e re hidhet në kacekë të rinj e kështu ruhen që të dyja » .
40009018	Ndërsa Jezui po fliste me ta , iu afrua një kryetar sinagoge , që i ra në gjunjë dhe i tha : « Sapo më vdiq vajza , por eja vëri duart mbi të dhe ajo do të jetojë » .
40009019	Jezui u ngrit e shkoi pas tij bashkë me dishepujt .
40009020	Dhe ja , një grua që vuante nga hemorragjia prej dymbëdhjetë vjetësh iu afrua nga pas dhe i preku cepin e mantelit .
40009021	Sepse thoshte me vete : « Sikur t'i prek vetëm mantelin , do të shpëtoj » .
40009022	Jezui u kthye , e pa dhe i tha : « Merr zemër , bija ime , besimi yt të shpëtoi » . Dhe që nga ai çast ajo grua u shërua .
40009023	Kur arriti te shtëpia e kryetarit të sinagogës dhe pa fyelltarët e turmën e zhurmshme ,
40009024	Jezui tha : « Largohuni se vajza nuk ka vdekur , por po fle » . Por ata e përqeshën .
40009025	Kur e nxorën turmën përjashta , ai hyri , e mori vajzën për dore dhe ajo u ngrit .
40009026	Lajmi për këtë mrekulli u përhap në mbarë krahinën .
40009027	Kur Jezui u largua që andej , i shkuan pas dy të verbër , që thërrisnin : « Ki mëshirë për ne , Biri i Davidit ! » .
40009028	Si arritën në shtëpi , të verbërit iu afruan dhe Jezui u tha : « A besoni se mund ta bëj këtë gjë ? » . Ata i thanë : « Po , o Zot ! » .
40009029	Atëherë ai u preku sytë dhe u tha : « U bëftë sipas besimit tuaj ! » .
40009030	Dhe atyre iu hapën sytë . Jezui i urdhëroi : « Kini kujdes se mos e merr vesh njeri » .
40009031	Por ata , sapo dolën , e përhapën lajmin në mbarë krahinën .
40009032	Ndërsa po dilnin , i sollën një shurdhmemec që ishte i pushtuar nga djalli .
40009033	Kur u dëbua djalli , shurdhmemeci foli dhe turmat u mrekulluan e thanë : « Nuk është parë asnjëherë një gjë e tillë në Izrael » .
40009034	Por farisenjtë thanë : « Ai i dëbon djajtë me fuqinë e kryetarit të djajve » .
40009035	Jezui i përshkoi të gjitha qytetet dhe fshatrat duke mësuar njerëzit në sinagogat e tyre , duke predikuar ungjillin e mbretërisë dhe duke shëruar çdo sëmundje e lëngatë .
40009036	Kur pa turmat , iu dhimbsën , sepse ishin të lodhura dhe të braktisura , si delet pa bari .
40009037	Atëherë u tha dishepujve : « Të korrat janë të mëdha , por punëtorë ka pak .
40009038	Lutjuni të zotit të të korrave të dërgojë punëtorë në të korrat e veta » .
40010001	Pasi thirri pranë vetes dymbëdhjetë dishepujt , Jezui u dha atyre pushtet për të dëbuar shpirtrat e ndyrë dhe për të shëruar çdo sëmundje e lëngatë .
40010002	Këta janë emrat e dymbëdhjetë apostujve : i pari Simoni , që quhet Pjetër , dhe Andrea , vëllai i tij ; Jakobi i Zebedeut dhe Gjoni , vëllai i tij ;
40010003	Filipi dhe Bartolomeu ; Thomai dhe Mate tagrambledhësi ; Jakobi , biri i Alfeut , dhe Tadeu ;
40010004	Simon kananeasi dhe Judë Iskarioti , ai që e tradhtoi .
40010005	Jezui i dërgoi këta dymbëdhjetë dishepuj e i porositi kështu : « Mos shkoni udhëve të paganëve dhe mos hyni në asnjë qytet samaritanësh ,
40010006	por shkoni te delet e humbura të shtëpisë së Izraelit .
40010007	Ndërsa shkoni , predikoni e thoni : “ Mbretëria e qiejve është afër ” .
40010008	Shëroni të sëmurët , ngjallni të vdekurit , pastroni të lebrosurit , dëboni djajtë . Falas morët , falas jepni .
40010009	Mos merrni me vete as ar , as argjend , as bakër ,
40010010	as torbë për udhëtim , as dy tunika , as sandale , as shkop , sepse punëtori ka të drejtë të ushqehet .
40010011	Në çfarëdo qyteti a fshati që të hyni , kërkoni atë që është i gatshëm t'ju presë në shtëpinë e tij dhe rrini atje derisa të niseni .
40010012	Kur të hyni në një shtëpi , përshëndetini .
40010013	Nëse ajo shtëpi ju pret mirë , le të vijë mbi të paqja juaj , por nëse nuk ju pret mirë , le të kthehet paqja juaj te ju .
40010014	Dhe nëse ndokush nuk do t'ju pranojë , apo nuk do të dëgjojë fjalët tuaja kur të dilni nga ajo shtëpi apo nga ai qytet , shkundni pluhurin nga këmbët tuaja .
40010015	Me të vërtetë po ju them se në ditën e gjykimit më lehtë do ta ketë Sodoma e Gomorra sesa ai qytet . »
40010016	« Ja , po ju dërgoj si delet mes ujqërve , prandaj jini të zgjuar si gjarpërinjtë dhe të pastër si pëllumbat .
40010017	Ruhuni nga njerëzit , se do t'ju dorëzojnë nëpër sinedra dhe do t'ju fshikullojnë në sinagogat e tyre .
40010018	Do t'ju tërheqin zvarrë para qeveritarëve e mbretërve për shkakun tim , që të jepni dëshmi para tyre e para paganëve .
40010019	Kur t'ju dorëzojnë , mos u shqetësoni sesi do të flisni apo se çfarë do të thoni , sepse ajo që do të thoni do t'ju jepet në atë çast .
40010020	Nuk jeni ju ata që do të flisni , por Shpirti i Atit tuaj që do të flasë përmes jush .
40010021	Vëllai do ta dorëzojë vëllanë që ta dënojnë me vdekje e babai të birin . Bijtë do të ngrihen kundër prindërve dhe do t'i çojnë drejt vdekjes .
40010022	Të gjithë do t'ju urrejnë për shkak të emrit tim , por ai që do të qëndrojë deri në fund do të shpëtohet .
40010023	Kur t'ju përndjekin në një qytet , shkoni në një tjetër . Me të vërtetë po ju them se nuk do t'i keni përshkuar të gjitha qytetet e Izraelit , para se të vijë Biri i njeriut .
40010024	Dishepulli nuk është më i madh se mësuesi dhe shërbëtori nuk është më i madh se i zoti .
40010025	Dishepullit i mjafton të jetë si mësuesi i tij dhe shërbëtorit të jetë si i zoti . Nëse e quajtën Beelzebul të zotin e shtëpisë , aq më shumë do t'i quajnë ashtu ata të shtëpisë së tij . »
40010026	« Prandaj mos kini frikë prej tyre , sepse nuk ka asgjë të mbuluar që s'do të zbulohet , apo të fshehtë që s'do të merret vesh .
40010027	Çfarë po ju them në errësirë , thojeni në dritë dhe çfarë ju pëshpëritet në vesh , shpalleni nga çatitë .
40010028	Mos kini frikë nga ata që vrasin trupin , por nuk mund të vrasin shpirtin . Kini frikë atë që mund të shkatërrojë edhe shpirtin , edhe trupin në ferr .
40010029	A nuk shiten dy harabela për një qindarkë ? Megjithatë asnjë prej tyre nuk bie në tokë pa vullnetin e Atit tuaj .
40010030	Madje edhe fijet e flokëve tuaj janë të gjitha të numëruara .
40010031	Prandaj , mos kini frikë ! Ju vleni më tepër se shumë harabela . »
40010032	« Kështu , kushdo që më rrëfen para njerëzve , edhe unë do ta rrëfej para Atit tim që është në qiej ,
40010033	por kushdo që më mohon para njerëzve , edhe unë do ta mohoj para Atit tim që është në qiej . »
40010034	« Mos mendoni se erdha të sjell paqen në tokë . Nuk erdha të sjell paqen , por shpatën .
40010035	Kam ardhur të ndaj birin nga i ati , bijën nga e ëma ; nusen nga e vjehrra
40010036	dhe armiqtë e njeriut do të jenë ata të shtëpisë së tij .
40010037	Kush e do babanë apo nënën e vet më shumë se mua , nuk është i denjë për mua dhe ai që e do të birin ose të bijën më shumë se mua , nuk është i denjë për mua .
40010038	Kush nuk e merr kryqin e vet për të më ndjekur , nuk është i denjë për mua .
40010039	Kush e gjen jetën e vet , do ta humbasë atë dhe ai që e humb jetën e vet për shkakun tim , do ta gjejë atë . »
40010040	« Kush ju pranon ju , më pranon mua dhe kush më pranon mua , pranon atë që më ka dërguar .
40010041	Kush pranon një profet se është profet , do të marrë shpërblimin e profetit dhe kush pranon një njeri të drejtë se është i drejtë , do të marrë shpërblimin e njeriut të drejtë .
40010042	Kushdo që i jep njërit prej këtyre të vegjëlve qoftë edhe një gotë ujë të ftohtë , sepse është dishepull , me të vërtetë po ju them se ai nuk do ta humbasë shpërblimin e tij » .
40011001	Si u mësoi këto gjëra dymbëdhjetë dishepujve , Jezui u largua që andej dhe shkoi për të mësuar njerëzit e për të predikuar në qytetet përreth .
40011002	Gjoni ishte në burg dhe , kur dëgjoi për veprat e Krishtit , i çoi fjalë përmes dishepujve të vet
40011003	për t'i thënë : « A je ti ai që duhet të vijë , apo duhet të presim një tjetër ? » .
40011004	Jezui u përgjigj kështu : « Shkoni e i tregoni Gjonit për atë që po dëgjoni e po shihni .
40011005	Të verbërit po shohin përsëri dhe të çalët po ecin , të lebrosurit po pastrohen dhe të shurdhrit po dëgjojnë , të vdekurit po ngjallen dhe të varfërve po u shpallet ungjilli .
40011006	Lum ai që nuk humbet besimin në mua » .
40011007	Kur u larguan ata , Jezui filloi t'u fliste turmave për Gjonin e tha : « Çfarë shkuat të shihnit në shkretëtirë ? Një kallam që e lëkund era ?
40011008	Çfarë shkuat të shihnit , pra ? Një njeri të veshur me rroba të buta ? Ata që vishen me rroba të buta gjenden në pallatet mbretërore .
40011009	Çfarë shkuat të shihnit , atëherë ? Një profet ? Po , po ju them , madje më shumë se një profet .
40011010	Gjoni është ai për të cilin Shkrimi i shenjtë thotë : Ja , unë po dërgoj lajmëtarin tim para teje , që të përgatisë udhën tënde .
40011011	Me të vërtetë po ju them se asnjë grua nuk ka lindur njeri më të madh se Gjon Pagëzori . Por , më i vogli në mbretërinë e qiejve është më i madh se ai .
40011012	Që nga dita e Gjon Pagëzorit e deri tani mbretëria e qiejve fitohet me përpjekje të mëdha dhe atë e fitojnë ata që përpiqen .
40011013	Të gjithë profetët dhe ligji i Moisiut profetizuan deri në kohën e Gjonit .
40011014	Dhe doni apo s'doni ta pranoni , ai është Elia që duhej të vinte .
40011015	Kush ka veshë , le të dëgjojë .
40011016	Me çfarë mund ta krahasoj këtë brezni ? Ajo u ngjan fëmijëve që ulen shesheve dhe u thërrasin të tjerëve
40011017	e u thonë : “ I ramë fyellit për ju e nuk kërcyet , vajtuam e ju nuk mbajtët zi ” .
40011018	Erdhi Gjoni që as ha e as pi , e njerëzit thonë : “ Është i pushtuar nga djalli ” .
40011019	Erdhi Biri i njeriut që ha e pi , e njerëzit thonë : “ Ja grykësi e pijaneci , miku i tagrambledhësve e i mëkatarëve ” . Por , urtia e Perëndisë dëftehet se është e drejtë nga vetë veprat e veta » .
40011020	Atëherë Jezui filloi të qortojë qytetet ku u bënë pjesa më e madhe e mrekullive të tij , por që nuk ishin penduar :
40011021	« Mjerë ti , Korazin ! Mjerë ti , Betsaidë ! Po të ishin bërë në Tir e në Sidon mrekullitë që u bënë ndër ju , ata do të ishin penduar me kohë , duke veshur thasë e duke hedhur hi mbi kokë .
40011022	Por unë po ju them se Tiri e Sidoni do ta kenë më të lehtë se ju në ditën e gjykimit .
40011023	Po ti , Kafarnaum , mos vallë do të lartësohesh deri në qiell ? Në ferr do të plandosesh .
40011024	Por po ju them se toka e Sodomës do ta ketë më të lehtë se ju në ditën e gjykimit » .
40011025	Atëherë Jezui tha : « Të falënderoj , o Atë , Zot i qiellit e i tokës , se ua ke fshehur këto gjëra të urtëve e të mençurve dhe ua ke zbuluar fëmijëve të vegjël .
40011026	Po , o Atë , se kështu të ka pëlqyer ty .
40011027	Gjithçka më është dhënë nga Ati im . Askush nuk e njeh Birin përveç Atit dhe askush nuk e njeh Atin përveç Birit dhe atij të cilit Biri dëshiron t'ia zbulojë .
40011028	Ejani tek unë të gjithë ju që jeni të lodhur e të munduar , sepse unë do t'ju çlodh .
40011029	Merrni mbi vete zgjedhën time dhe mësoni nga unë , sepse kam zemër të butë e të përulur . Kështu do të gjeni prehje për shpirtrat tuaj ,
40011030	sepse zgjedha ime është e butë dhe barra ime është e lehtë » .
40012001	Një të shtunë Jezui po ecte përmes një fushe me grurë . Dishepujt e tij ishin të uritur dhe filluan të këpusnin kallinj gruri e të hanin .
40012002	Po kur farisenjtë e panë këtë gjë , i thanë Jezuit : « Ja , dishepujt e tu po bëjnë atë që nuk është e lejueshme të bëhet të shtunën » .
40012003	Jezui u tha : « A nuk e keni lexuar se çfarë bëri Davidi kur e mori uria , atë dhe ata që ishin me të ?
40012004	Se si hyri në shtëpinë e Perëndisë dhe hëngri bukët e kushtimit , që nuk lejohej t'i hante as ai e as ata që ishin me të , por vetëm priftërinjtë ?
40012005	Ose , nuk e keni lexuar në ligjin e Moisiut sesi priftërinjtë ditën e shtunë e thyejnë ligjin e së shtunës në tempull dhe janë të pafajshëm ?
40012006	Por unë po ju them se këtu është dikush më i madh se tempulli .
40012007	Dhe po ta kishit ditur se çfarë do të thotë : dëshiroj mëshirën dhe jo flijimin , nuk do të kishit dënuar të pafajshmit .
40012008	Biri i njeriut është Zot i së shtunës » .
40012009	Jezui u largua që andej dhe hyri në sinagogën e tyre .
40012010	Aty gjendej një njeri që e kishte dorën të tharë . Atëherë , që të mund ta padisnin , ata e pyetën : « A është e lejueshme të shërosh të shtunave ? » .
40012011	Por Jezui u tha : « Kush nga ju , po t'i binte në gropë një dele ditën e shtunë , nuk do ta kapte e ta nxirrte ?
40012012	Sa herë më shumë vlen një njeri se një dele ? Prandaj është e lejueshme të bësh mirë të shtunën » .
40012013	Pastaj i tha atij njeriu : « Shtrije dorën ! » . Ai e shtriu dhe ajo u shërua tërësisht si tjetra .
40012014	Por farisenjtë dolën përjashta dhe u këshilluan me njëri-tjetrin që ta vrisnin .
40012015	Kur e mori vesh këtë gjë , Jezui u largua që andej . Turma të mëdha e ndoqën pas e ai i shëroi të gjithë të sëmurët
40012016	dhe i urdhëroi rreptësisht që të mos u tregonin të tjerëve për të .
40012017	Kjo ndodhi që të përmbushej çfarë ishte thënë përmes profetit Isaia :
40012018	Ja shërbëtori që unë kam zgjedhur , i dashuri im , me të cilin shpirti im është i kënaqur . Tek ai do të vë Shpirtin tim dhe ai do t'u shpallë drejtësinë paganëve .
40012019	Nuk do të ankohet , as do të bërtasë . Askush nuk do ta dëgjojë në rrugë zërin e tij .
40012020	Nuk do ta thyejë kallamin e shkelur dhe as do ta shuajë flakëzën që nxjerr tym , derisa të ngadhënjejë e drejta .
40012021	E në emrin e tij do të shpresojnë paganët .
40012022	Pastaj i sollën një shurdhmemec të verbër , që ishte i pushtuar nga djalli . Jezui e shëroi dhe ai filloi të fliste e të shikonte .
40012023	Të gjithë njerëzit u mahnitën e thanë : « A mos është ky Biri i Davidit ? » .
40012024	Po kur e dëgjuan këtë gjë , farisenjtë thanë : « Ky i dëbon djajtë vetëm me fuqinë e Beelzebulit , kryetarit të djajve » .
40012025	Jezui , që i njihte mendimet e tyre , u tha : « Çdo mbretëri e përçarë shkretohet dhe asnjë qytet a shtëpi që është e përçarë nuk mund të qëndrojë në këmbë .
40012026	Nëse Satani dëbon Satanin , do të thotë se është i përçarë . E si mund të qëndrojë , atëherë , mbretëria e tij ?
40012027	Nëse unë i dëboj djajtë me fuqinë e Beelzebulit , me ndihmën e kujt i dëbojnë bijtë tuaj ? Prandaj këta do të jenë gjykatësit tuaj .
40012028	Por , nëse unë i dëboj djajtë me fuqinë e Shpirtit të Perëndisë , atëherë mbretëria e Perëndisë ka ardhur te ju .
40012029	Si mund të hyjë dikush në shtëpinë e një njeriu të fortë e ta plaçkitë , pa e lidhur më parë të fortin ? Vetëm atëherë mund t'ia plaçkitë shtëpinë .
40012030	Kush nuk është me mua , është kundër meje . Kush nuk mbledh me mua , shpërndan .
40012031	Prandaj po ju them se njerëzve do t'u falet çdo mëkat e fyerje ndaj Perëndisë , por nuk do t'u falet fyerja ndaj Shpirtit të Shenjtë .
40012032	Kushdo që thotë një fjalë kundër Birit të njeriut , do të falet , por ai që flet kundër Shpirtit të Shenjtë , nuk do të falet as në këtë jetë e as në jetën që vjen . »
40012033	« Po të jetë pema e mirë , do të merrni fryte të mira . Po të jetë pema e kalbur , do të merrni fryte të këqija , sepse pema njihet nga frytet që jep .
40012034	Pjellë nepërkash ! E si mund të flisni mirë nëse jeni të këqij ? Ç'ka zemra , nxjerr goja .
40012035	Njeriu i mirë nxjerr të mira nga thesari i tij i mirë dhe njeriu i keq nxjerr të këqija nga thesari i tij i keq .
40012036	Unë po ju them se në ditën e gjykimit njerëzit do të përgjigjen për çdo fjalë të kotë që do të thonë ,
40012037	sepse nga fjalët tuaja do të bëheni të drejtë dhe nga fjalët tuaja do të dënoheni » .
40012038	Pastaj disa skribë dhe farisenj i thanë : « Mësues , duam të shohim një mrekulli prej teje » .
40012039	Por ai u përgjigj : « Kjo brezni e ligë dhe e pafe kërkon mrekulli , por asaj nuk do t'i jepet asnjë mrekulli , përveç mrekullisë së profetit Jona .
40012040	Ashtu si Jonai ndenji tri ditë e tri net në barkun e peshkut të madh , kështu do të rrijë edhe Biri i njeriut tri ditë e tri net në zemër të tokës .
40012041	Banorët e Ninivës do të ngjallen ditën e gjykimit bashkë me këtë brezni e do ta dënojnë atë , sepse ata u penduan pas predikimit të Jonait . Dhe ja , këtu është dikush më i madh se Jonai .
40012042	Mbretëresha e Jugut do të ngjallet ditën e gjykimit bashkë me këtë brezni dhe do ta dënojë atë , sepse ajo erdhi nga fundi i dheut për të dëgjuar urtinë e Solomonit . Dhe ja , këtu është dikush më i madh se Solomoni . »
40012043	« Kur del nga njeriu , shpirti i ndyrë endet nëpër vende pa ujë duke kërkuar prehje , por nuk gjen .
40012044	Atëherë thotë : “ Do të kthehem te shtëpia ime , prej nga dola ” . Kur vjen , e gjen shtëpinë të zbrazët , të pastruar e të zbukuruar .
40012045	Pastaj shkon e sjell me vete shtatë shpirtra të tjerë më të këqij se vetja dhe hyjnë e banojnë aty . Kështu , gjendja e fundit e atij njeriu bëhet më e keqe se e mëparshmja . Kështu do t'i ndodhë edhe kësaj breznie të ligë » .
40012046	Ndërsa Jezui po u fliste ende turmave , përjashta prisnin nëna dhe vëllezërit e tij , që kërkonin të flisnin me të .
40012047	Dikush i tha : « Nëna jote dhe vëllezërit e tu janë përjashta dhe duan të flasin me ty » .
40012048	Por Jezui iu përgjigj : « Kush është nëna ime dhe kush janë vëllezërit e mi ? » .
40012049	Pastaj shtriu dorën drejt dishepujve e tha : « Ja nëna ime dhe vëllezërit e mi .
40012050	Kushdo që bën vullnetin e Atit tim , që është në qiej , është vëllai im , motra ime dhe nëna ime » .
40013001	Po atë ditë Jezui doli nga shtëpia dhe u ul në breg të liqenit .
40013002	Turma të mëdha u mblodhën pranë tij . Ai hipi në një varkë dhe u ul , ndërsa e tërë turma qëndronte në breg .
40013003	Jezui u tregoi shumë gjëra me shëmbëlltyra dhe u tha : « Një mbjellës doli për të mbjellë .
40013004	Ndërsa po mbillte , disa fara ranë në rrugë dhe erdhën zogjtë e i hëngrën .
40013005	Disa fara të tjera ranë në gurishtë , ku nuk kishte shumë dhe . Ato mbinë menjëherë , sepse dheu nuk ishte i thellë ,
40013006	por u vyshkën kur doli dielli dhe ngaqë nuk kishin rrënjë , u thanë .
40013007	Disa fara të tjera ranë ndër ferra dhe ferrat u rritën e ua zunë frymën .
40013008	Fara të tjera ranë në tokë të mirë dhe dhanë fryt , disa njëqindfish , disa gjashtëdhjetë e disa tridhjetë .
40013009	Kush ka veshë le të dëgjojë » .
40013010	Pastaj erdhën dishepujt dhe i thanë : « Përse u flet me shëmbëlltyra ? » .
40013011	Jezui u përgjigj : « Juve ju janë bërë të njohura të fshehtat e mbretërisë së qiejve , ndërsa atyre jo .
40013012	Atij që ka , do t'i jepet edhe më shumë e do të ketë me tepri , por atij që nuk ka , do t'i merret edhe ajo që ka .
40013013	Atyre u flas me shëmbëlltyra , sepse megjithëse shikojnë , nuk shohin dhe megjithëse dëgjojnë , nuk marrin vesh e as kuptojnë .
40013014	Te këta plotësohet profecia e Isaisë që thotë : do të dëgjoni , por s'do të kuptoni , do të shikoni , por s'do të shihni .
40013015	Sepse zemra e këtij populli është mpirë , veshët e tyre dëgjojnë me vështirësi dhe sytë i kanë të mbyllur , që të mos shohin me sy , të mos dëgjojnë me veshë , të mos kuptojnë me zemër dhe që të mos kthehen tek unë për t'i shëruar .
40013016	Por lum sytë tuaj që shohin dhe veshët tuaj që dëgjojnë .
40013017	Me të vërtetë po ju them se shumë profetë dhe njerëz të drejtë kanë dëshiruar të shohin çfarë po shihni ju e nuk i panë , të dëgjonin çfarë po dëgjoni ju e nuk i dëgjuan . »
40013018	« Ju e dëgjuat shëmbëlltyrën e mbjellësit .
40013019	Kur dikush e dëgjon fjalën e mbretërisë dhe nuk e kupton , vjen i ligu dhe i rrëmben atë që është mbjellë në zemrën e tij . Ky njeri është fara që u mboll në rrugë .
40013020	Ajo që u mboll në gurishtë është ai njeri që e dëgjon fjalën dhe e pranon menjëherë plot gëzim ,
40013021	por nuk ka rrënjë në vetvete dhe është i përkohshëm , kështu që kur vjen mundimi apo përndjekja për shkak të fjalës së Perëndisë , menjëherë humbet besimin .
40013022	Ajo që u mboll mes ferrash është ai njeri që e dëgjon fjalën , por shqetësimet e kësaj jete dhe joshja e pasurisë ia zënë frymën fjalës dhe e bëjnë të pafrytshme .
40013023	Ajo që u mboll në tokë të mirë , është ai njeri që e dëgjon fjalën dhe e kupton . Ai jep fryt dhe prodhon njëri njëqindfish , tjetri gjashtëdhjetë e tjetri tridhjetë » .
40013024	Pastaj u tregoi një shëmbëlltyrë tjetër : « Mbretëria e qiejve i ngjan një njeriu që mbolli farën e mirë në fushën e vet ,
40013025	por ndërsa njerëzit po flinin , erdhi armiku i tij dhe mbolli egjër në mes të grurit e u largua .
40013026	Kështu , kur bimët u rritën e dhanë fryt , atëherë u duk edhe egjra .
40013027	Shërbëtorët e të zotit të shtëpisë erdhën e i thanë : “ Zotëri , a nuk mbolle farë të mirë në fushën tënde ? Nga na doli egjra ? ” .
40013028	Ai u tha : “ Këtë e ka bërë armiku . ” Shërbëtorët i thanë : “ A do që të shkojmë e ta mbledhim ? ” .
40013029	Por ai u tha : “ Jo , sepse duke mbledhur egjrën , bashkë me të mund të shkulni edhe grurin .
40013030	Le të rriten të dyja bashkë deri në të korra dhe kur të vijë koha e të korrave , do t'u them korrësve : korrni më parë egjrën , lidheni në tufëza për t'i djegur , ndërsa grurin mblidheni në grunar ” » .
40013031	Pastaj Jezui u tregoi një shëmbëlltyrë tjetër : « Mbretëria e qiejve ngjan me një farë sinapi që një njeri e mori dhe e mbolli në arën e vet .
40013032	Ajo është më e vogla ndër të gjitha farërat , por pasi rritet , është më e madhja ndër barishtet dhe bëhet pemë , saqë zogjtë e qiellit vijnë e bëjnë fole në degët e saj » .
40013033	U tregoi edhe një shëmbëlltyrë tjetër : « Mbretëria e qiejve ngjan me tharmin që e mori një grua dhe e përzjeu me tri masa mielli , derisa u mbrujt i gjithë brumi » .
40013034	Jezui ua tha turmave të gjitha këto gjëra me shëmbëlltyra dhe nuk u fliste pa shëmbëlltyra ,
40013035	që të përmbushet çfarë është thënë përmes profetit : Do të flas me shëmbëlltyra , do të tregoj çfarë ishte e fshehur që nga fillimi i botës .
40013036	Pastaj Jezui i la turmat dhe shkoi në një shtëpi . Dishepujt erdhën tek ai dhe i thanë : « Na e shpjego shëmbëlltyrën e egjrës në arë » .
40013037	Ai u përgjigj : « Ai që mbjell farën e mirë është Biri i njeriut ,
40013038	ara është bota dhe farat e mira janë bijtë e mbretërisë , ndërsa egjra janë bijtë e të ligut .
40013039	Armiku që i ka mbjellë është djalli . Të korrat janë fundi i botës , ndërsa korrësit janë engjëjt .
40013040	Ashtu siç mblidhet dhe digjet me zjarr egjra , kështu do të ndodhë në fundin e botës .
40013041	Biri i njeriut do të dërgojë engjëjt e tij dhe ata do të mbledhin e do të hedhin jashtë mbretërisë gjithçka që shtyn në mëkat dhe të gjithë ata që shkelin ligjin e Moisiut ,
40013042	dhe do t'i hedhë në furrën e zjarrit . Atje do të ketë vajtim e kërcëllimë dhëmbësh .
40013043	Pastaj të drejtët do të shkëlqejnë si dielli në mbretërinë e Atit të tyre . Kush ka veshë , le të dëgjojë . »
40013044	« Mbretëria e qiejve ngjan me një thesar të fshehur në një arë . Një njeri , pasi e gjeti , e mbuloi dhe plot gëzim shkoi e shiti gjithçka që kishte dhe e bleu atë arë .
40013045	Mbretëria e qiejve ngjan edhe me një tregtar që kërkon margaritarë të mirë ,
40013046	i cili , pasi gjeti një margaritar me vlerë të madhe , shkoi e shiti gjithçka që kishte dhe e bleu .
40013047	Mbretëria e qiejve ngjan edhe me një rrjetë që është hedhur në liqen dhe ka mbledhur peshq të çdo lloji .
40013048	Kur u mbush plot , e nxorën në breg , u ulën dhe i mblodhën peshqit e mirë në enë dhe të këqijtë i hodhën përjashta .
40013049	Kështu do të ndodhë në fundin e botës . Engjëjt do të dalin e do të ndajnë të këqijtë nga të drejtët ,
40013050	e do t'i hedhin në furrën e zjarrit . Atje do të ketë vajtim e kërcëllimë dhëmbësh . »
40013051	« A i kuptuat të gjitha këto ? » . Ata iu përgjigjën : « Po » .
40013052	Atëherë ai u tha : « Prandaj çdo skrib që është bërë dishepull i mbretërisë së qiejve i ngjan të zotit të shtëpisë , që nxjerr nga thesari i tij gjëra të reja dhe të vjetra » .
40013053	Si mbaroi së treguari këto shëmbëlltyra , Jezui u largua që andej .
40013054	Kur erdhi në vendlindjen e tij , i mësonte njerëzit nëpër sinagogat e tyre . Ata mrekulloheshin e thoshin : « Nga i vjen gjithë kjo urti dhe kjo fuqi për të bërë mrekulli ?
40013055	A nuk është ky i biri i zdrukthëtarit ? A nuk quhet Mari nëna e tij ? A nuk janë vallë Jakobi , Jozefi , Simoni e Juda vëllezërit e tij ?
40013056	Po motrat e tij a nuk janë të gjitha këtu te ne ? Nga i vijnë këtij të gjitha këto ? » .
40013057	Dhe kjo i pengonte të besonin në të . Por Jezui u tha : « Profeti nuk përçmohet askund përveçse në vendlindjen dhe në shtëpinë e vet » .
40013058	Aty nuk bëri shumë mrekulli , për shkak të mosbesimit të tyre .
40014001	Atëherë Herod tetrarku dëgjoi për Jezuin
40014002	dhe u tha shërbëtorëve të vet : « Ky është Gjon Pagëzori . Ai është ngjallur prej të vdekurve , prandaj veprojnë këto fuqi në të » .
40014003	Në të vërtetë Herodi e kishte kapur Gjonin , e kishte lidhur dhe e kishte futur në burg për shkak të Herodiadës , gruas së Filipit , vëllait të vet ,
40014004	sepse Gjoni i kishte thënë : « Nuk të lejohet ta marrësh për grua » .
40014005	Herodi donte ta vriste , por kishte frikë nga populli që e mbante Gjonin për profet .
40014006	Po kur festohej ditëlindja e Herodit , vajza e Herodiadës kërceu para të ftuarve dhe i pëlqeu Herodit
40014007	aq shumë , sa i premtoi me betim t'i jepte çfarëdo që t'i kërkonte .
40014008	Ajo , e shtyrë nga e ëma , tha : « Më jep këtu në një pjatë kokën e Gjon Pagëzorit » .
40014009	Mbretit i erdhi keq , po për shkak të betimit dhe të ftuarve urdhëroi që t'ia japin .
40014010	Ai dërgoi dikë që i preu kokën Gjonit në burg .
40014011	Kokën e tij e sollën në një pjatë , ia dhanë vajzës dhe ajo ia çoi së ëmës .
40014012	Pastaj erdhën dishepujt e Gjonit , e morën trupin , e varrosën dhe shkuan e i treguan Jezuit .
40014013	Kur i dëgjoi këto , Jezui u largua që andej me varkë dhe u tërhoq mënjanë në një vend të shkretë . Por turmat , kur e morën vesh , i shkuan pas më këmbë nga qytetet .
40014014	Si arriti në breg , ai pa një turmë të madhe , e cila iu dhimbs dhe shëroi të sëmurët e tyre .
40014015	Në mbrëmje erdhën dishepujt e i thanë : « Ky vend është i shkretë dhe tashmë është bërë vonë . Lëri turmat të shkojnë nëpër fshatra e të blejnë ushqim » .
40014016	Jezui u tha : « Nuk është nevoja të shkojnë , jepuni ju të hanë » .
40014017	Ata i thanë : « Ne kemi vetëm pesë bukë e dy peshq me vete » .
40014018	Jezui tha : « M'i sillni këtu » .
40014019	Pastaj , si i urdhëroi turmat të uleshin në bar , mori pesë bukët e dy peshqit , ngriti sytë drejt qiellit , tha lutjen e bekimit , theu bukën , ua dha dishepujve dhe dishepujt ua dhanë turmave .
40014020	Të gjithë hëngrën e u ngopën . Me copat e bukës që tepruan u mbushën plot dymbëdhjetë shporta .
40014021	Ata që hëngrën ishin rreth pesë mijë burra , përveç grave e fëmijëve .
40014022	Pastaj Jezui u dha urdhër dishepujve të hipnin në varkë e të shkonin përpara tij në bregun tjetër , derisa ai të shpërndante turmat .
40014023	Pasi shpërndau turmat , u ngjit i vetëm në mal për t'u lutur . Në mbrëmje ai ishte ende aty i vetëm ,
40014024	ndërsa varka ishte tashmë shumë larg bregut dhe rrihej prej dallgëve , sepse era ishte kundër .
40014025	Në agim , Jezui erdhi tek ata duke ecur mbi liqen .
40014026	Po kur e panë dishepujt duke ecur mbi liqen , u tmerruan e thanë : « Është fantazmë ! » . Dhe bërtitën nga frika .
40014027	Por menjëherë Jezui u tha : « Merrni zemër ! Jam unë . Mos kini frikë ! » .
40014028	Pjetri u përgjigj : « Zot , nëse je ti , më urdhëro të vij te ti mbi ujë » .
40014029	Jezui i tha : « Eja ! » . Pjetri zbriti nga varka , eci mbi ujë dhe shkoi te Jezui ,
40014030	po kur pa erën e fortë , u tremb dhe teksa filloi të fundosej , bërtiti : « Zot , më shpëto ! » .
40014031	Jezui menjëherë zgjati dorën , e kapi dhe i tha : « Përse dyshove , njeri besimpakët ? » .
40014032	Dhe kur ata hipën në varkë , era pushoi .
40014033	Ata që gjendeshin në varkë i ranë në gjunjë dhe i thanë : « Ti je me të vërtetë Biri i Perëndisë » .
40014034	Si kaluan në bregun tjetër , arritën në krahinën e Gjenesaretit .
40014035	Kur e njohën , njerëzit e atij vendi çuan fjalë në të gjithë krahinën përreth , i sollën të gjithë të sëmurët
40014036	dhe iu lutën që të mund t'i preknin vetëm cepin e mantelit . Kështu , ata që e prekën , u shëruan .
40015001	Farisenjtë dhe skribët erdhën te Jezui nga Jerusalemi dhe i thanë :
40015002	« Përse dishepujt e tu e shkelin traditën e të parëve ? Ata nuk i lajnë duart kur hanë » .
40015003	Jezui u përgjigj : « Po ju , pse e shkelni urdhërimin e Perëndisë për hir të traditës suaj ?
40015004	Se Perëndia ka thënë : Ndero babanë tënd e nënën tënde dhe kush flet keq për babanë e nënën , të dënohet me vdekje .
40015005	Por ju thoni : “ Kush i thotë babait apo nënës se ndihmën që do t'ju jepja juve po ia kushtoj Perëndisë ,
40015006	ai është i çliruar nga detyrimi për të nderuar babanë . ” Kështu , për shkak të traditës suaj keni shfuqizuar fjalën e Perëndisë .
40015007	Hipokritë ! Mirë profetizoi Isaia për ju , kur tha :
40015008	Ky popull më nderon me buzë , por zemrat e tyre janë larg meje .
40015009	Më kot më nderojnë , përderisa japin si mësim të Zotit urdhrat e njerëzve . »
40015010	Pastaj e thirri turmën pranë vetes dhe tha : « Dëgjoni e merrni vesh !
40015011	Njeriun nuk e ndot çfarë hyn në gojë , por e ndot ajo që del prej saj » .
40015012	Atëherë erdhën dishepujt e i thanë : « A e di se farisenjtë janë skandalizuar kur e kanë dëgjuar këtë gjë ? » .
40015013	Jezui u përgjigj : « Çdo bimë që nuk është mbjellë nga Ati im , do të shkulet me gjithë rrënjë .
40015014	Lërini ata ! Ata janë të verbër që udhëheqin të verbër . Nëse një i verbër i prin një të verbri tjetër , do të bien të dy në gropë » .
40015015	Por Pjetri i tha : « Na e shpjego këtë shëmbëlltyrë » .
40015016	Jezui tha : « Ende nuk e keni kuptuar ?
40015017	A nuk e dini se çfarë hyn në gojë , kalon në bark e pastaj jashtëqitet ?
40015018	Ndërsa çfarë del nga goja rrjedh nga zemra dhe kjo e ndot njeriun .
40015019	Nga zemra dalin mendimet e këqija , vrasjet , tradhtitë bashkëshortore , kurvëritë , vjedhjet , dëshmitë e rreme dhe fyerjet .
40015020	Këto e ndotin njeriun dhe jo ngrënia me duar të palara » .
40015021	Jezui u largua që andej e shkoi në rrethinat e Tirit e të Sidonit .
40015022	Dhe ja , një grua kananease nga ajo krahinë shkoi dhe i tha me zë të lartë : « Ki mëshirë për mua , o Zot , Biri i Davidit , se vajzën time e ka pushtuar keq djalli » .
40015023	Por Jezui nuk iu përgjigj . Dishepujt e tij iu afruan e i thanë : « Largoje atë , se na vjen nga pas duke bërtitur » .
40015024	Ai u përgjigj : « Unë jam dërguar vetëm te delet e humbura të shtëpisë së Izraelit » .
40015025	Por ajo erdhi , i ra në gjunjë e i tha : « O Zot , më ndihmo ! » .
40015026	Ai iu përgjigj : « Nuk është mirë të marrësh bukën e fëmijëve e t'ua hedhësh qenve » .
40015027	Ajo i tha : « Po , o Zot , por edhe qentë hanë thërrimet që bien nga tryeza e të zotëve » .
40015028	Pastaj Jezui iu përgjigj : « O grua , i madh është besimi yt ! Le të bëhet ashtu siç dëshiron » . Vajza e saj u shërua që në atë çast .
40015029	Jezui u largua që andej dhe shkoi bregut të Liqenit të Galilesë . U ngjit në mal dhe u ul aty .
40015030	Turma të mëdha erdhën tek ai duke sjellë me vete të çalë , të verbër , të gjymtuar , memecë e shumë të tjerë . I ulën te këmbët e tij dhe ai i shëroi .
40015031	Kështu turmat u mrekulluan kur panë memecët që po flisnin , të gjymtuarit që shëroheshin , të çalët që ecnin , të verbërit që shikonin dhe përlëvduan Perëndinë e Izraelit .
40015032	Pastaj Jezui thirri pranë vetes dishepujt dhe u tha : « Më dhimbset turma , sepse kanë tri ditë që rrinë me mua e nuk kanë asgjë për të ngrënë . Nuk dua t'i lë të shkojnë të uritur e të mbeten rrugës » .
40015033	Dishepujt i thanë : « Ku do ta gjejmë ne gjithë atë bukë në shkretëtirë për të ushqyer tërë këtë turmë ? » .
40015034	Jezui i pyeti : « Sa bukë keni ? » . Ata iu përgjigjën : « Shtatë bukë dhe disa peshq të vegjël » .
40015035	Pasi urdhëroi turmën të ulej përdhe ,
40015036	mori shtatë bukët dhe peshqit , tha lutjen e falënderimit , i theu bukët , ua dha dishepujve dhe dishepujt ua dhanë turmave .
40015037	Të gjithë hëngrën e u ngopën dhe morën me vete shtatë shporta me copat që tepruan .
40015038	Ata që hëngën ishin katër mijë burra , përveç grave e fëmijëve .
40015039	Jezui i shpërndau turmat , hipi në varkë e shkoi në krahinën e Magadanit .
40016001	Atëherë erdhën farisenjtë e saducenjtë dhe , për ta vënë në provë Jezuin , i kërkuan t'u bënte një mrekulli nga qielli .
40016002	Por ai iu përgjigj : « Kur bie mbrëmja , ju thoni se do të bëjë mot i mirë , sepse qielli është i kuq .
40016003	Ndërsa në agim thoni : “ Sot kemi stuhi , sepse qielli është i kuq dhe i vranët ” . Ju që dini të shpjegoni dukuritë e qiellit , nuk mund të shpjegoni shenjat e kohës ?
40016004	Kjo brezni e ligë dhe e pafe kërkon mrekulli , por asaj nuk do t'i jepet asnjë mrekulli , përveç mrekullisë së Jonait » .
40016005	Kur arritën në bregun tjetër , dishepujt panë se kishin harruar të merrnin bukë .
40016006	Atëherë Jezui u tha : « Kini kujdes e ruhuni nga tharmi i farisenjve e saducenjve » .
40016007	Ndërsa ata i thanë njëri-tjetrit : « Nuk kemi marrë bukë me vete » .
40016008	Por Jezui e dinte këtë gjë dhe u tha : « Çfarë po i thoni njëri-tjetrit , o besimpakë ? Se nuk keni bukë ?
40016009	Nuk kuptoni ? A nuk ju kujtohen pesë bukët që iu ndamë pesë mijë vetave dhe sesa shporta mblodhët ?
40016010	Po shtatë bukët që iu ndamë katër mijë vetave ? Sa shporta mblodhët ?
40016011	Si nuk e kuptoni që nuk ju fola për bukën ? Ruhuni , pra , prej tharmit të farisenjve e saducenjve » .
40016012	Atëherë e kuptuan se nuk u kishte thënë të ruheshin nga tharmi i bukës , por nga mësimi i farisenjve e saducenjve .
40016013	Kur erdhi në krahinën e Cezaresë së Filipisë , Jezui i pyeti dishepujt e vet : « Kush thonë njerëzit se është Biri i njeriut ? » .
40016014	Ata i thanë : « Disa thonë se është Gjon Pagëzori , të tjerë se është Elia dhe të tjerë se është Jeremia ose njëri nga profetët » .
40016015	Ai u tha : « Po ju , kush thoni se jam unë ? » .
40016016	Atëherë Simon Pjetri u përgjigj : « Ti je Krishti , Biri i Perëndisë së gjallë » .
40016017	Jezui i tha : « Lum ti , Simon , biri i Jonait , se as mishi , as gjaku nuk ta zbuluan këtë gjë , por Ati im që është në qiej !
40016018	Dhe unë po të them : ti je Pjetri . Mbi këtë shkëmb unë do të ndërtoj kishën time dhe fuqitë e ferrit nuk do ta mposhtin atë .
40016019	Ty do të të jap çelësat e mbretërisë së qiejve . Çfarëdo që të lidhësh në tokë , do të jetë e lidhur në qiej dhe çfarëdo që të zgjidhësh në tokë , do të jetë e zgjidhur në qiej » .
40016020	Pastaj i urdhëroi dishepujt të mos i tregonin askujt se ai ishte Krishti .
40016021	Që nga ajo kohë , Jezui filloi t'u tregonte dishepujve se duhej të shkonte në Jerusalem dhe të vuante shumë për shkak të pleqve , kryepriftërinjve dhe skribëve . Pastaj do ta vrisnin , por ditën e tretë do të ngjallej .
40016022	Pjetri e mori mënjanë dhe filloi ta qortojë e i tha : « Larg qoftë o Zot ! Kjo mos të ndodhtë kurrë » .
40016023	Por Jezui u kthye nga ai e i tha : « Largohu prej meje , Satan ! Ti po më pengon , sepse nuk mendon sipas Perëndisë , por sipas njerëzve » .
40016024	Pastaj Jezui u tha dishepujve : « Kush dëshiron të vijë pas meje , le ta mohojë veten , të marrë kryqin e vet dhe të më ndjekë .
40016025	Sepse kushdo që dëshiron ta shpëtojë jetën e vet , do ta humbasë atë dhe kushdo që e humbet jetën e vet për shkakun tim , do ta gjejë atë .
40016026	Ç'dobi do të kishte njeriu po të fitonte mbarë botën , por të humbte jetën e vet ? Apo çfarë do të jepte njeriu në këmbim të jetës së vet ?
40016027	Biri i njeriut do të vijë me engjëjt e tij në lavdinë e Atit të vet dhe atëherë do të shpërblejë çdo njeri sipas veprave që ka bërë .
40016028	Me të vërtetë po ju them se disa nga ata që janë këtu nuk do të provojnë vdekjen pa e parë Birin e njeriut duke ardhur në mbretërinë e tij » .
40017001	Pas gjashtë ditësh Jezui mori me vete Pjetrin , Jakobin dhe vëllanë e tij , Gjonin , e i çoi në një mal të lartë , në një vend të vetmuar .
40017002	Atëherë ai u shndërrua para tyre . Fytyra i shkëlqeu si dielli dhe rrobat iu bënë të bardha si drita .
40017003	Pastaj atyre iu shfaqën Moisiu dhe Elia , që po flisnin me Jezuin .
40017004	Pjetri i tha Jezuit : « Zot , sa mirë që jemi këtu ! Nëse dëshiron , do të ngre këtu tri tenda , një për ty , një për Moisiun dhe një për Elian » .
40017005	Ndërsa ai ishte ende duke folur , një re e shndritshme i mbuloi me hijen e saj dhe një zë nga reja tha : « Ky është Biri im i dashur , me të cilin jam i kënaqur . Dëgjojeni ! » .
40017006	Kur e dëgjuan këtë , dishepujt ranë me fytyrë përdhe dhe i zuri një frikë e madhe .
40017007	Por Jezui u afrua , i preku dhe u tha : « Ngrihuni e mos kini frikë ! » .
40017008	Kur ngritën sytë , nuk panë askënd përveç Jezuit .
40017009	Kur po zbrisnin nga mali , Jezui i urdhëroi : « Mos i thoni askujt çfarë keni parë , derisa Biri i njeriut të ngjallet prej të vdekurve » .
40017010	Atëherë dishepujt e pyetën : « Përse thonë skribët se duhet të vijë më parë Elia ? » .
40017011	Jezui u përgjigj : « Po , Elia po vjen dhe ai do të vërë gjithçka në vendin e vet .
40017012	Madje po ju them se Elia ka ardhur , por ata nuk e njohën dhe bënë me të çfarë deshën . Kështu do të vuajë edhe Biri i njeriut në duart e tyre » .
40017013	Atëherë dishepujt e kuptuan se po u fliste për Gjon Pagëzorin .
40017014	Kur arritën te turma , Jezuit iu afrua një njeri , i ra në gjunjë
40017015	e i tha : « Zot , ki mëshirë për djalin tim , sepse është epileptik dhe vuan shumë . Shpeshherë bie në zjarr dhe në ujë .
40017016	Ua solla dishepujve të tu , por ata nuk mundën ta shëronin » .
40017017	Jezui tha : « O brezni e pafe dhe e mbrapshtë ! Edhe sa kohë do të jem me ju ? Deri kur do t'ju duroj ? Sillmani këtu ! » .
40017018	Jezui e qortoi djallin . Atëherë djalli doli prej djaloshit dhe ai u shërua në çast .
40017019	Pastaj dishepujt erdhën te Jezui dhe kur ishin vetëm , i thanë : « Përse ne nuk mundëm ta dëbonim ? » .
40017020	Ai u tha : « Për shkak të besimit tuaj të pakët . Me të vërtetë po ju them se po të kishit besim sa një farë sinapi , do t'i thoshit këtij mali “ lëviz që këtej ” dhe ai do të lëvizte . Asgjë nuk do të ishte e pamundur për ju » .
40017022	Kur ishin në Galile , Jezui u tha : « Biri i njeriut do të dorëzohet në duart e njerëzve ,
40017023	ata do ta vrasin dhe ditën e tretë , ai do të ngjallet » . Atëherë dishepujt u pikëlluan shumë .
40017024	Kur arritën në Kafarnaum , mbledhësit e tagrit të tempullit iu afruan Pjetrit dhe i thanë : « A e paguan tagrin mësuesi juaj ? » .
40017025	Ai u tha : « E paguan » . Sapo Pjetri u kthye në shtëpi , Jezui iu drejtua i pari : « Si mendon ti Simon ? Nga kush i marrin mbretërit e kësaj bote tagrat ose detyrimet ? Nga bijtë e tyre apo nga të tjerët ? » .
40017026	Pjetri u përgjigj : « Nga të tjerët » . Jezui i tha : « Atëherë bijtë janë të lirë .
40017027	Po për të mos i skandalizuar ata , shko te liqeni , hidh grepin dhe kap peshkun e parë që do të bjerë në të . Kur t'i hapësh gojën , do të gjesh një monedhë . Merre e paguaj për mua e për vete » .
40018001	Atëherë dishepujt erdhën te Jezui dhe e pyetën : « Kush është më i madhi në mbretërinë e qiejve ? » .
40018002	Jezui thirri një fëmijë , e vuri mes tyre
40018003	dhe tha : « Me të vërtetë po ju them se , nëse nuk ktheheni dhe bëheni si fëmijë , nuk do të hyni në mbretërinë e qiejve .
40018004	Kush përulet si ky fëmijë , ai është më i madhi në mbretërinë e qiejve .
40018005	Kush pranon në emrin tim një fëmijë si ky , më pranon mua . »
40018006	« Nëse dikush shtyn në mëkat njërin prej këtyre të vegjëlve që besojnë në mua , për atë do të ishte më mirë të lidhte në qafë një gur të madh mulliri dhe të mbytej thellë në det .
40018007	Mjerë bota për gjërat që i shtyjnë njerëzit në mëkat ! Ato duhet të vijnë , por mjerë ai njeri që i shkakton ato !
40018008	Nëse dora apo këmba jote të çon në mëkat , preje e hidhe tej ! Është më mirë të hysh i gjymtuar ose i çalë në jetën e vërtetë , sesa t'i kesh të dyja duart dhe këmbët e të të hedhin në zjarrin e amshuar .
40018009	Dhe nëse syri yt të çon në mëkat , nxirre dhe hidhe tej ! Është më mirë të hysh me një sy në jetën e vërtetë , sesa t'i kesh të dy sytë e të të hedhin në zjarrin e ferrit . »
40018010	« Kini kujdes se mos përçmoni ndonjërin prej këtyre të vegjëlve , sepse po ju them se engjëjt e tyre në qiej shikojnë gjithnjë fytyrën e Atit tim që është në qiej .
40018012	Si mendoni ? Nëse një njeri ka njëqind dele dhe njëra prej tyre humb rrugën , a nuk do t'i lërë ai të nëntëdhjetë e nëntat në male për të kërkuar atë që humbi rrugën ?
40018013	Dhe nëse e gjen , me të vërtetë po ju them se ai gëzohet më shumë për të sesa për të nëntëdhjetë e nëntat , që nuk e kishin humbur rrugën .
40018014	Po kështu edhe vullneti i Atit tuaj në qiej nuk është që të humbasë ndonjë prej këtyre të vegjëlve . »
40018015	« Nëse vëllai yt mëkaton kundër teje , shko dhe qortoje vetëm për vetëm . Po të dëgjoi , e ke fituar vëllanë tënd .
40018016	Por , nëse nuk të dëgjon , merr edhe një ose dy të tjerë me vete , që çdo fjalë të mund të mbështetet me dëshminë e dy ose tre dëshmitarëve .
40018017	Nëse nuk pranon t'i dëgjojë , tregoja kishës dhe , po nuk pranoi të dëgjojë as kishën , le të jetë për ty si një pagan dhe tagrambledhës . »
40018018	« Me të vërtetë po ju them : çfarëdo që të lidhni në tokë , do të jetë e lidhur në qiell dhe çfarëdo të zgjidhni në tokë , do të jetë e zgjidhur në qiell .
40018019	Përsëri po ju them se nëse dy prej jush bien në një mendje për diçka që duan të kërkojnë , Ati im në qiell do t'ua japë .
40018020	Sepse atje ku janë të mbledhur dy a tre veta në emrin tim , unë jam aty , mes tyre » .
40018021	Atëherë Pjetri erdhi te Jezui e i tha : « Zot , sa herë duhet ta fal vëllain që mëkaton kundër meje ? Deri në shtatë herë ? » .
40018022	Jezui i tha : « Jo deri në shtatë herë , por deri në shtatëdhjetë herë shtatë .
40018023	Prandaj mbretëria e qiejve i ngjan mbretit që deshi të bënte llogaritë me shërbëtorët e vet .
40018024	Kur filloi , i sollën njërin që i detyrohej dhjetë mijë talenta
40018025	dhe meqenëse ky nuk kishte të paguante , i zoti urdhëroi që të shitej së bashku me gruan , fëmijët dhe gjithçka që kishte , që të shlyhej detyrimi .
40018026	Atëherë shërbëtori i ra në gjunjë duke iu përgjëruar : “ Ki durim me mua se do të paguaj gjithçka ! ” .
40018027	I zoti i këtij shërbëtori , i shtyrë nga dhembshuria që pati për të , e liroi dhe ia fali detyrimin .
40018028	Por , po ai shërbëtor , kur doli jashtë , takoi njërin prej shërbëtorëve të tjerë si ai , i cili i detyrohej njëqind denarë . E kapi për gryke dhe i tha : “ Më kthe atë që më detyrohesh ! ” .
40018029	Atëherë ky shërbëtor i ra në gjunjë duke iu përgjëruar : “ Ki durim me mua se do të ta kthej detyrimin ! ” .
40018030	Ai nuk pranoi , por shkoi dhe e futi në burg derisa t'i paguante detyrimin .
40018031	Kur e panë çfarë ndodhi , shërbëtorët e tjerë u pikëlluan shumë dhe shkuan e i treguan të zotit gjithçka që kishte ndodhur .
40018032	Atëherë i zoti e thirri shërbëtorin dhe i tha : “ Shërbëtor i mbrapshtë ! Unë ta fala tërë detyrimin se ti m'u përgjërove .
40018033	A nuk duhej të kishe mëshirë edhe ti për shërbëtorin tjetër , siç pata unë mëshirë për ty ? ” .
40018034	I zoti ua dorëzoi me zemërim rojave të burgut , derisa të shlyente tërë detyrimin e tij .
40018035	Kështu do të veprojë me ju edhe Ati im qiellor nëse nuk i falni vëllezërit tuaj me gjithë zemër » .
40019001	Pasi mbaroi së treguari këto gjëra , Jezui u largua nga Galileja dhe shkoi në krahinën e Judesë , përtej Jordanit .
40019002	Atje e ndoqën turma të mëdha dhe ai i shëroi të sëmurët .
40019003	Disa farisenj shkuan tek ai dhe u munduan ta zinin në kurth duke e pyetur : « A është e lejueshme ta ndash gruan për çfarëdolloj shkaku ? » .
40019004	Jezui u përgjigj : « A nuk e keni lexuar se ai që i ka krijuar që nga fillimi i bëri mashkull e femër ? » .
40019005	Dhe tha : « Për këtë arsye burri do ta lërë babanë dhe nënën e tij , për t'u bashkuar me gruan e vet e të dy do të bëhen një trup i vetëm .
40019006	Kështu , ata nuk janë më dy , por një trup i vetëm . Prandaj , atë që ka bashkuar Perëndia , njeriu të mos e ndajë ! » .
40019007	Ata i thanë : « Atëherë , përse urdhëroi Moisiu t'i jepet gruas letra e ndarjes dhe të lihet ? » .
40019008	Jezui u tha : « Moisiu ju lejoi të ndaheni prej grave tuaja për shkak të ngurtësisë së zemrave tuaja , por në fillim nuk ka qenë kështu .
40019009	Unë po ju them se kushdo që e ndan gruan e vet , përveç rastit të kurvërisë dhe martohet me një grua tjetër , bën tradhti bashkëshortore » .
40019010	Dishepujt i thanë : « Nëse ndodh kështu me një burrë e një grua , atëherë është më mirë të mos martohet njeri » .
40019011	Por ai u tha : « Jo të gjithë mund t'i kuptojnë këto fjalë , por vetëm ata të cilëve u ka dhënë aftësinë Perëndia .
40019012	Ka eunukë që janë të tillë që nga lindja dhe ka eunukë që janë bërë të tillë nga njerëzit , por ka edhe eunukë që janë bërë të tillë për shkak të mbretërisë së qiejve . Kush mund të kuptojë , le ta kuptojë » .
40019013	Pastaj i sollën disa fëmijë , që të vinte duart mbi ta dhe të lutej , por dishepujt i qortuan .
40019014	Atëherë Jezui u tha : « Lërini fëmijët të vijnë tek unë dhe mos i pengoni , sepse mbretëria e qiejve u përket atyre që janë si ata » .
40019015	Pastaj vuri duart mbi ta dhe u largua që andej .
40019016	Dikush erdhi te Jezui e i tha : « Mësues , ç'të mirë duhet të bëj që të fitoj jetën e amshuar ? » .
40019017	Jezui i tha : « Përse më pyet për të mirën ? Vetëm njëri është i mirë . Nëse dëshiron të hysh në jetën e amshuar , zbato urdhërimet » .
40019018	Ai i tha : « Cilat ? » . Jezui iu përgjigj : « Mos vrit , mos bëj tradhti bashkëshortore , mos vidh , mos bëj dëshmi të rreme ,
40019019	ndero babanë e nënën dhe duaje tjetrin si veten ! » .
40019020	Djaloshi i tha : « Të gjitha këto i kam bërë . Çfarë më mungon ende ? » .
40019021	Jezui i tha : « Nëse dëshiron të jesh i përsosur , shko , shit çfarë ke , jepua të varfërve dhe do të kesh një thesar në qiell . Pastaj eja e më ndiq ! » .
40019022	Kur e dëgjoi këtë gjë , djaloshi u largua i trishtuar , se kishte shumë pasuri .
40019023	Jezui u tha dishepujve të vet : « Me të vërtetë po ju them se i pasuri do ta ketë të vështirë të hyjë në mbretërinë e qiejve .
40019024	Po ju them edhe se është më e lehtë të kalojë një deve nëpër vrimën e gjilpërës , sesa të hyjë një i pasur në mbretërinë e Perëndisë » .
40019025	Kur e dëgjuan këtë gjë , dishepujt mbetën shumë të habitur e thanë : « Po atëherë , kush do të mund të shpëtohet ? » .
40019026	Por Jezui i vështroi e u tha : « Kjo është e pamundur për njerëzit , po për Perëndinë gjithçka është e mundur » .
40019027	Atëherë Pjetri i tha : « Ja , ne lamë gjithçka dhe erdhëm pas teje . Po me ne ç'do të bëhet ? » .
40019028	Jezui u tha : « Me të vërtetë po ju them se në krijimin e ri , kur Biri i njeriut të ulet në fronin e tij të lavdishëm , ju që keni ardhur pas meje do të uleni në dymbëdhjetë frone për të gjykuar dymbëdhjetë fiset e Izraelit .
40019029	Dhe kushdo që ka lënë shtëpi , vëllezër a motra , babë a nënë , fëmijë ose ara për hir të emrit tim , do t'i marrë njëqindfish dhe do të trashëgojë jetën e amshuar .
40019030	Por shumë nga ata që janë të parët do të jenë të fundit dhe të fundit do të jenë të parët . »
40020001	« Mbretëria e qiejve është si i zoti i shtëpisë , që doli në mëngjes herët për të gjetur punëtorë për vreshtin e vet .
40020002	Pasi u mor vesh me punëtorët që t'i paguante për një denar në ditë , i dërgoi në vreshtin e vet .
40020003	Kur doli rreth orës nëntë , pa disa të tjerë që po rrinin pa punë te tregu
40020004	dhe u tha : “ Shkoni edhe ju në vresht dhe do t'ju jap aq sa është e drejtë . ”
40020005	Dhe ata shkuan . Ai doli përsëri rreth orës dymbëdhjetë dhe rreth orës tre .
40020006	Doli edhe rreth orës pesë , gjeti të tjerë që po rrinin dhe u tha : “ Përse rrini kot këtu gjithë ditën ? ” .
40020007	Ata i thanë : “ Sepse askush nuk na ka marrë në punë . ” Ai u tha : “ Shkoni edhe ju në vresht . ”
40020008	Kur erdhi mbrëmja , i zoti i vreshtit i tha nëpunësit të tij : “ Thirri punëtorët dhe jepu shpërblimin , duke filluar nga i fundit e deri tek i pari . ”
40020009	Kur erdhën ata që kishte thirrur rreth orës pesë , secili prej tyre mori nga një denar .
40020010	Kur erdhën të parët , mendonin se do të merrnin më shumë , por edhe secili prej tyre mori nga një denar .
40020011	Kur e morën , iu ankuan të zotit të shtëpisë
40020012	dhe i thanë : “ Këta të fundit punuan vetëm një orë dhe i pagove aq sa ne që kemi duruar mundin e ditës dhe të nxehtin . ”
40020013	Por ai iu përgjigj njërit prej tyre : “ Mik , nuk po të bëj padrejtësi . A nuk u morëm vesh për një denar ?
40020014	Merr atë që të takon e shko . Unë do t'i jap këtij të fundit sa ty .
40020015	A nuk më lejohet mua të bëj çfarë dua me gjënë time ? Apo ke zili që jam i mirë ? ” .
40020016	Kështu , të fundit do të jenë të parët dhe të parët do të jenë të fundit » .
40020017	Kur po shkonte në Jerusalem , Jezui mori mënjanë dymbëdhjetë dishepujt dhe gjatë rrugës u tha :
40020018	« Ja , ne po shkojmë në Jerusalem dhe Biri i njeriut do t'u dorëzohet kryepriftërinjve dhe skribëve . Ata do ta dënojnë me vdekje ,
40020019	do t'ua dorëzojnë paganëve që ta tallin , ta fshikullojnë dhe ta kryqëzojnë , por ditën e tretë ai do të ngjallet » .
40020020	Atëherë erdhi te Jezui nëna e bijve të Zebedeut bashkë me djemtë e saj , i ra në gjunjë dhe i kërkoi diçka .
40020021	Jezui i tha : « Çfarë dëshiron ? » . Ajo i tha : « Urdhëro që këta dy djemtë e mi të ulen njëri në të djathtën dhe tjetri në të majtën tënde , në mbretërinë tënde » .
40020022	Por Jezui iu përgjigj : « Ju nuk dini çfarë kërkoni . A mund ta pini ju kupën që do të pi unë ? » . Ata iu përgjigjën : « Mundemi » .
40020023	Jezui u tha : « Kupën time do ta pini , por që të uleni në të djathtën dhe në të majtën time nuk më takon mua ta vendos , sepse vendet u takojnë atyre që ua ka bërë gati Ati im » .
40020024	Kur e dëgjuan këtë gjë , dhjetë të tjerët u zemëruan me dy vëllezërit .
40020025	Por Jezui i thirri pranë vetes dhe u tha : « Ju e dini se krerët e paganëve sundojnë mbi ta dhe të mëdhenjtë e tyre ushtrojnë pushtet mbi ta .
40020026	Me ju nuk duhet të ndodhë kështu , por nëse dikush nga ju dëshiron të bëhet i madh , le të bëhet shërbëtori juaj
40020027	dhe nëse dikush dëshiron të jetë i pari , le të jetë shërbëtori juaj ,
40020028	sikurse edhe Biri i njeriut nuk erdhi që t'i shërbejnë , por erdhi për të shërbyer e për të dhënë jetën e vet si shpengim për shumë njerëz » .
40020029	Kur po dilnin nga Jerikoja , Jezuin po e ndiqte një turmë e madhe .
40020030	Dy të verbër që rrinin ulur në anë të rrugës , kur dëgjuan se po kalonte Jezui , bërtitën : « Ki mëshirë për ne , o Zot , Biri i Davidit ! » .
40020031	Turma i qortoi që të heshtnin , por ata bërtitën edhe më fort : « Ki mëshirë për ne , o Zot , Biri i Davidit ! » .
40020032	Jezui ndaloi , i thirri e u tha : « Çfarë doni të bëj për ju ? » .
40020033	Ata i thanë : « Zot , duam të na hapen sytë ! » .
40020034	Jezui ndjeu dhembshuri për ta e u preku sytë . Atyre iu kthye menjëherë shikimi dhe shkuan pas tij .
40021001	Kur iu afruan Jerusalemit dhe erdhën në Betfagë , në Malin e Ullinjve , Jezui dërgoi dy dishepuj përpara
40021002	dhe u tha : « Shkoni në fshatin përballë dhe menjëherë do të gjeni të lidhur një gomaricë dhe një kërriç . Zgjidhini dhe sillini tek unë .
40021003	Nëse ju thotë gjë njeri , i thoni : “ Zoti ka nevojë për ta dhe do t'jua kthejë menjëherë ” » .
40021004	Kjo ndodhi që të përmbushej çfarë ishte thënë përmes profetit :
40021005	I thoni bijës së Sionit : ja , po vjen te ti mbreti yt , plot butësi , hipur mbi një gomaricë dhe një kërriç , i vogli i gomaricës .
40021006	Dishepujt shkuan dhe vepruan siç i urdhëroi Jezui .
40021007	Sollën gomaricën me kërriçin , u vunë përsipër rrobat e tyre dhe Jezui u ul mbi to .
40021008	Shumë veta nga turma shtruan në rrugë rrobat e tyre , ndërsa të tjerë prisnin degët e pemëve dhe i shtronin në rrugë .
40021009	Turmat që ecnin përpara Jezuit dhe ato pas tij thërrisnin : « Hosana birit të Davidit , bekuar qoftë ai që vjen në emër të Zotit , hosana në lartësitë e qiejve ! » .
40021010	Kur Jezui hyri në Jerusalem , u vu në lëvizje mbarë qyteti . Njerëzit pyesnin : « Kush është ky ? » .
40021011	Dhe turmat thoshin : « Ky është profeti Jezu nga Nazareti i Galilesë » .
40021012	Jezui hyri në tempull dhe dëboi që andej të gjithë ata që shisnin e blinin . Përmbysi tezgat e këmbyesve të parave dhe ndenjëset e tregtarëve të pëllumbave .
40021013	Dhe u tha : « Shkrimi i shenjtë thotë : Shtëpia ime do të quhet shtëpi lutjeje , por ju e keni bërë shpellë kusarësh » .
40021014	Kur ishte në tempull , Jezuit i çonin të verbërit e të çalët dhe ai i shëronte .
40021015	Por kryepriftërinjtë e skribët , kur panë mrekullitë që bëri dhe fëmijët që thërrisnin në tempull : « Hosana Birit të Davidit ! » , u zemëruan
40021016	dhe i thanë : « A e dëgjon çfarë thonë këta ? » . Jezui u tha : « Po . A nuk e keni lexuar ndonjëherë : Nga goja e fëmijëve dhe e foshnjave more lavdi ? » .
40021017	Pastaj ai u largua e shkoi jashtë qytetit , në Betani , ku kaloi natën .
40021018	Në mëngjes herët , ndërsa po kthehej në qytet , Jezuin e mori uria .
40021019	Ai pa një fik ndanë rrugës , iu afrua , por nuk gjeti asgjë përveç gjetheve . Atëherë i tha fikut : « Mos dhënsh më kurrë fryt ! » . Dhe fiku u tha në çast .
40021020	Kur dishepujt e panë këtë gjë , u çuditën dhe pyetën : « Si u tha kaq shpejt fiku ? » .
40021021	Jezui u përgjigj : « Me të vërtetë po ju them se po të kishit besim dhe të mos ngurronit , do të bënit jo vetëm çfarë i bëra unë fikut , por do t'i thoshit këtij mali “ ngrihu e hidhu në det ” dhe kjo do të ndodhte .
40021022	Çfarëdo që të kërkoni me besim përmes lutjes , do ta merrni » .
40021023	Jezui kishte hyrë në tempull dhe po mësonte njerëzit kur kryepriftërinjtë e pleqtë shkuan tek ai dhe e pyetën : « Me ç'autoritet i bën këto gjëra ? Kush ta ka dhënë këtë autoritet ? » .
40021024	Jezui u tha : « Edhe unë kam një pyetje për ju . Nëse më përgjigjeni , atëherë edhe unë do t'ju tregoj me ç'autoritet i bëj këto gjëra .
40021025	Prej nga vinte pagëzimi i Gjonit ? Prej qiellit apo prej njerëzve ? » . Atëherë ata i thanë njëri-tjetrit : « Po të themi “ prej qiellit ” , do të na thotë : “ Pse nuk i besuat atij ? ” .
40021026	Po të themi “ prej njerëzve ” , kemi frikë nga turma , se të gjithë e mbajnë Gjonin për profet » .
40021027	Prandaj i thanë Jezuit : « Nuk e dimë » . Dhe Jezui u tha : « As unë nuk ju them se me ç'autoritet i bëj këto gjëra . »
40021028	« Më thoni , si e mendoni këtë gjë : Një njeri kishte dy djem . Shkoi tek i pari e i tha : “ Bir , shko e puno në vresht sot . ”
40021029	Ai iu përgjigj : “ Nuk dua . ” Por më vonë u pendua dhe shkoi .
40021030	Shkoi te djali tjetër dhe i tha të njëjtën gjë . Ai iu përgjigj : “ Po , imzot ” , por nuk shkoi .
40021031	Cili nga të dy bëri vullnetin e të atit ? » . Ata iu përgjigjën : « I pari » . Jezui u tha : « Me të vërtetë po ju them : tagrambledhësit dhe laviret do të shkojnë përpara jush në mbretërinë e Perëndisë .
40021032	Gjoni erdhi te ju në udhën e drejtësisë dhe ju nuk i besuat , por tagrambledhësit dhe laviret i besuan . Ndërsa ju , edhe pasi e patë këtë gjë , nuk ndërruat mendje dhe nuk besuat . »
40021033	« Dëgjoni një shëmbëlltyrë tjetër : I zoti i një shtëpie mbolli një vresht , e rrethoi me gardh , hapi një gropë për të shtrydhur rrushin dhe ngriti një kullë . Vreshtin ua dha me qira disa vreshtarëve dhe u largua në një vend të huaj .
40021034	Kur afroi koha e të vjelave , dërgoi shërbëtorët e vet te vreshtarët që të merrnin pjesën e tij të prodhimit .
40021035	Por vreshtarët i kapën shërbëtorët dhe njërin e rrahën , tjetrin e vranë dhe një tjetër e vranë me gurë .
40021036	U dërgoi edhe shërbëtorë të tjerë , më shumë se të parët , por vreshtarët bënë të njëjtën gjë me ta .
40021037	Pastaj dërgoi të birin duke thënë : “ Për tim bir do të kenë respekt . ”
40021038	Po kur panë të birin , vreshtarët i thanë njëri-tjetrit : “ Ky është trashëgimtari . Ejani ta vrasim e t'i marrim trashëgiminë . ”
40021039	Atëherë e kapën , e nxorën jashtë vreshtit dhe e vranë .
40021040	Kur të vijë i zoti i vreshtit , çfarë do t'u bëjë këtyre vreshtarëve ? » .
40021041	Ata i thanë : « Do t'i vrasë pa mëshirë vreshtarët e këqij dhe vreshtin do t'ua japë vreshtarëve të tjerë , që do t'i japin të vjelat në kohën e duhur » .
40021042	Jezui u tha : « A nuk i keni lexuar kurrë Shkrimet e shenjta që thonë : guri që ndërtuesit e hodhën tej , u bë guri i qoshes . Kjo është vepra e Zotit dhe është e mrekullueshme në sytë tanë » ?
40021043	Prandaj po ju them : « Mbretëria e Perëndisë do t'ju hiqet juve dhe do t'i jepet një kombi që do të japë fryte në të .
40021045	Kur kryepriftërinjtë dhe farisenjtë i dëgjuan shëmbëlltyrat e Jezuit , e kuptuan se po fliste për ta
40021046	dhe donin ta kapnin , por kishin frikë nga turma që e mbante Jezuin për profet .
40022001	Jezui filloi t'u fliste përsëri me shëmbëlltyra :
40022002	« Mbretëria e qiejve i ngjan mbretit që bëri dasmë për të birin .
40022003	Ai dërgoi shërbëtorët e vet për të thirrur ata që ishin ftuar në dasmë , por këta nuk donin të vinin .
40022004	Përsëri dërgoi shërbëtorë të tjerë dhe u tha : “ U thoni të ftuarve , gostia është gati . Demat e bagëtitë e majmura i kam therur dhe gjithçka është përgatitur . Ejani në dasmë . ”
40022005	Por këta nuk ua vunë veshin dhe shkuan kush në arën e vet e kush për punët e veta ,
40022006	ndërsa të ftuarit e tjerë i kapën shërbëtorët , i rrahën dhe i vranë .
40022007	Mbreti u zemërua dhe dërgoi ushtarët e vet , që i vranë ata vrasës dhe i vunë zjarrin qytetit të tyre .
40022008	Atëherë u tha shërbëtorëve të vet : “ Dasma është gati , por të ftuarit nuk ishin të denjë ,
40022009	prandaj dilni nëpër udhëkryqe dhe ftoni në dasmë këdo që të gjeni . ”
40022010	Shërbëtorët dolën nëpër rrugë dhe mblodhën të gjithë ata që gjetën , të këqij e të mirë ; kështu dhoma e dasmës u mbush plot .
40022011	Po kur hyri për të parë të ftuarit , mbreti pa një njeri që nuk ishte i veshur si për dasmë
40022012	dhe i tha : “ Mik , si ke hyrë këtu pa rrobën e dasmës ? ” . Ai nuk e hapi gojën .
40022013	Pastaj mbreti u tha shërbëtorëve : “ Lidheni këmbë e duar dhe hidheni përjashta në errësirë . Atje do të ketë vajtim e kërcëllimë dhëmbësh . ”
40022014	Shumë janë të thirrur , por pak të zgjedhur » .
40022015	Pastaj farisenjtë shkuan e u këshilluan si ta zinin Jezuin në kurth për ndonjë fjalë .
40022016	Kështu dërguan te Jezui dishepujt e tyre dhe disa herodianë , që i thanë : « Mësues , e dimë se je i vërtetë dhe se u mëson të tjerëve me vërtetësi udhën e Perëndisë , pa pyetur për njeri dhe pa u ndikuar nga askush .
40022017	Na thuaj , pra , çfarë mendon , a është e lejueshme t'i paguhen taksat Cezarit , apo jo ? » .
40022018	Por Jezui , duke e njohur ligësinë e tyre , u tha : « Përse më vini në provë , o hipokritë ?
40022019	Ma tregoni monedhën e taksës » . Ata i sollën një monedhë .
40022020	Jezui u tha : « E kujt është kjo figurë e ky mbishkrim ? » .
40022021	Ata i thanë : « Të Cezarit » . Atëherë Jezui u tha : « Jepini , pra , Cezarit ç'është e Cezarit dhe Perëndisë ç'është e Perëndisë » .
40022022	Kur e dëgjuan këtë , ata u mrekulluan . Pastaj e lanë Jezuin dhe ikën që andej .
40022023	Po atë ditë erdhën te Jezui disa saducenj . Këta thonë se nuk ka ngjallje , prandaj e pyetën :
40022024	« Mësues , Moisiu ka thënë : Nëse një njeri vdes pa lënë fëmijë , vëllai i tij duhet të martohet me të venë për t'i dhënë trashëgimtarë të vëllait .
40022025	Na ishin shtatë vëllezër . I pari u martua , vdiq pa lënë fëmijë dhe i la të venë vëllait të vet .
40022026	Kështu ndodhi me të dytin , të tretin , e deri te i shtati .
40022027	Pas të gjithë atyre vdiq edhe gruaja .
40022028	Pas ngjalljes , gruaja e cilit prej të shtatëve do të jetë ajo , meqenëse të gjithë e patën për grua ? » .
40022029	Por Jezui u përgjigj : « Gaboheni , sepse nuk njihni as Shkrimet e shenjta , as fuqinë e Perëndisë .
40022030	Pas ngjalljes njerëzit as nuk do të martohen , as nuk do të martojnë , por do të jenë si engjëjt në qiell .
40022031	Për sa i përket ngjalljes së të vdekurve , a nuk e keni lexuar çfarë ju ka thënë Perëndia :
40022032	Unë jam Perëndia i Abrahamit , Perëndia i Isakut dhe Perëndia i Jakobit . Ai nuk është Perëndia i të vdekurve , por i të gjallëve » .
40022033	Dhe turmat mahniteshin kur dëgjonin mësimin e tij .
40022034	Kur dëgjuan se Jezui ua kishte mbyllur gojën saducenjve , farisenjtë u mblodhën
40022035	dhe njëri prej tyre , një mësues i ligjit të Moisiut , e pyeti për ta zënë në kurth :
40022036	« Mësues , cili është urdhërimi më i madh i ligjit të Moisiut ? » .
40022037	Jezui i tha : « Duaje Zotin , Perëndinë tënd me gjithë zemrën tënde , me gjithë shpirtin tënd dhe me gjithë mendjen tënde .
40022038	Ky është urdhërimi më i madh dhe i pari .
40022039	Dhe urdhërimi i dytë , i ngjashëm me këtë , është : Duaje tjetrin si veten .
40022040	Nga këto dy urdhërime varen tërë ligji i Moisiut dhe profetët » .
40022041	Ndërsa farisenjtë ishin të mbledhur së bashku , Jezui i pyeti :
40022042	« Çfarë mendoni për Krishtin ? Biri i kujt është ? » . Ata i thanë : « Biri i Davidit » .
40022043	Jezui u tha : « Si vallë , i frymëzuar nga Shpirti i Shenjtë , Davidi e quan atë Zot kur thotë :
40022044	I tha Zoti Zotit tim : ulu në të djathtën time derisa t'i vë armiqtë e tu nën këmbët e tua ?
40022045	Nëse Davidi e quan Krishtin Zot , si mund të jetë ai Biri i Davidit ? » .
40022046	Askush nuk mundi t'i përgjigjej qoftë edhe me një fjalë . Që nga ajo ditë askush nuk guxoi ta pyeste më .
40023001	Atëherë Jezui u tha turmave dhe dishepujve :
40023002	« Skribët dhe farisenjtë kanë për detyrë t'ju mësojnë ligjin e Moisiut .
40023003	Bëni dhe zbatoni gjithçka që ju thonë ata , por mos veproni sipas veprave të tyre , sepse ata nuk veprojnë ashtu siç thonë .
40023004	Lidhin barrë të rënda që mbahen me vështirësi dhe ua vënë njerëzve mbi shpatulla , por vetë nuk duan t'i lëvizin as me gisht .
40023005	Të gjitha veprat i bëjnë që të duken para njerëzve . Thekët i mbajnë të gjera dhe cepat e mantelit të gjata .
40023006	U pëlqen të kenë vendin e nderit nëpër festa dhe vendet e para nëpër sinagoga .
40023007	Duan që njerëzit t'i përshëndesin nëpër sheshe dhe t'i thërrasin “ mësues ” .
40023008	Por ju mos lejoni t'ju thërrasin mësues , sepse një është mësuesi juaj dhe ju jeni të gjithë vëllezër .
40023009	Mos e quani askënd mbi tokë atin tuaj , sepse Ati juaj është një : ai që është në qiell .
40023010	Mos lejoni t'ju thërrasin prijës , sepse ju e keni një prijës , Krishtin .
40023011	Kush është më i madhi ndër ju , le të jetë shërbëtori juaj .
40023012	Kush do ta lartësojë veten , atë do ta përulë Zoti dhe kush do të përulë veten , atë do ta lartësojë Zoti . »
40023013	« Mjerë ju , o skribë e farisenj hipokritë , që u mbyllni njerëzve mbretërinë e qiellit ! As vetë nuk hyni brenda dhe as nuk lejoni të hyjnë ata që duan të hyjnë . »
40023015	« Mjerë ju , o skribë e farisenj hipokritë , që përshkoni detin e tokën për të kthyer një njeri në besimin tuaj , dhe më pas e bëni atë bir të ferrit dy herë më shumë se veten tuaj ! » .
40023016	« Mjerë ju , o udhërrëfyes të verbër që thoni : “ Nëse dikush betohet për tempullin , s'ka gjë , por nëse betohet për arin e tempullit , është i detyruar ta mbajë betimin . ”
40023017	Të marrë dhe të verbër ! Çfarë është më i rëndësishëm , ari apo tempulli që e shenjtëron arin ?
40023018	Ju thoni : “ Nëse dikush betohet për altarin , s'ka gjë , por nëse betohet për dhuratën që gjendet mbi altar , është i detyruar të mbajë betimin . ”
40023019	Të verbër ! Çfarë është më e rëndësishme , dhurata apo altari që e shenjtëron dhuratën ?
40023020	Sepse kush betohet për altarin , betohet për të dhe për gjithçka që gjendet mbi altar .
40023021	Kush betohet për tempullin , betohet për të dhe për atë që banon në tempull .
40023022	Kush betohet për qiellin , betohet për fronin e Perëndisë dhe për atë që rri ulur mbi fron . »
40023023	« Mjerë ju , o skribë e farisenj hipokritë ! Ju i kushtoni Perëndisë një të dhjetën e mendrës , të koprës dhe të kuminit , por lini pas dore gjërat më me peshë të ligjit të Moisiut : drejtësinë , mëshirën dhe besnikërinë . Këto duhet të zbatoni , pa lënë pas dore të tjerat .
40023024	Udhërrëfyes të verbër ! Ju kulloni pijen për të hequr mushkonjën , por gëlltitni devenë ! »
40023025	« Mjerë ju , o skribë e farisenj hipokritë ! Ju pastroni anën e jashtme të kupës e të pjatës , por brenda ato janë plot me vjedhje dhe shfrenim .
40023026	Farise i verbër , pastro më parë anën e brendshme të kupës e të pjatës , që të jetë e pastër edhe ana e jashtme . »
40023027	« Mjerë ju , o skribë e farisenj hipokritë ! Ju ngjani me varre të zbardhura që duken të bukura nga jashtë , por brenda janë plot me eshtra njerëzish të vdekur dhe gjithfarë ndyrësish .
40023028	Kështu nga jashtë ju shfaqeni para njerëzve si të drejtë , po përbrenda jeni plot hipokrizi dhe mbrapshti » .
40023029	« Mjerë ju , o skribë e farisenj hipokritë , se ndërtoni varret e profetëve dhe stolisni përmendoret e të drejtëve !
40023030	Ju thoni : “ Po të kishim jetuar ne në kohën e etërve tanë , nuk do të kishim marrë pjesë në derdhjen e gjakut të profetëve . ”
40023031	Kështu dëshmoni kundër vetes suaj , se jeni bij të atyre që vranë profetët .
40023032	Çojeni deri në fund veprën e nisur nga etërit tuaj .
40023033	Gjarpërinj dhe pjellë nepërkash , si do t'i shmangeni dënimit të ferrit ?
40023034	Prandaj unë po ju dërgoj juve profetë , të urtë dhe skribë . Disa prej tyre do t'i vrisni dhe do t'i kryqëzoni , të tjerë do t'i rrihni në sinagogat tuaja dhe do t'i përndiqni nga qyteti në qytet
40023035	dhe kështu do të bjerë mbi ju tërë gjaku i drejtë i derdhur mbi tokë , që nga gjaku i Abelit të drejtë , deri te gjaku i Zakarias , birit të Barakut , që e vratë mes shenjtërores dhe altarit .
40023036	Me të vërtetë po ju them se të gjitha këto gjëra do të bien mbi këtë brezni . »
40023037	« Jerusalem , Jerusalem , ti që vret profetët dhe që me gurë i vret të dërguarit e Perëndisë ! Sa herë kam dashur t'i mbledh bijtë e tu , siç mbledh klloçka zogjtë e vet nën krahë , por ju nuk deshët !
40023038	Ja , shtëpia juaj do të mbetet e shkretë .
40023039	Unë po ju them se nuk do të më shihni më , derisa të thoni : Bekuar qoftë ai që vjen në emër të Zotit ! » .
40024001	Kur Jezui doli nga tempulli dhe po largohej , erdhën dishepujt dhe i treguan ndërtesat e tempullit .
40024002	Jezui u tha : « I shikoni të gjitha këto ? Me të vërtetë po ju them se nuk do të mbesë gur mbi gur pa u rrëzuar » .
40024003	Kur Jezui po rrinte në Malin e Ullinjve , erdhën dishepujt dhe i thanë veçmas : « Na thuaj , kur do të ndodhin këto dhe cila do të jetë shenja e ardhjes sate dhe e fundit të botës ? » .
40024004	Jezui u tha : « Hapni sytë se mos ju mashtron njeri ,
40024005	sepse do të vijnë shumë veta në emrin tim e do të thonë : “ Unë jam Krishti ” dhe do të mashtrojnë shumë njerëz .
40024006	Do të dëgjoni për luftëra e lajme luftërash , por mos u tronditni . Këto duhet të ndodhin , por ky nuk do të jetë ende fundi .
40024007	Një komb do të ngrihet kundër një kombi tjetër dhe një mbretëri kundër një mbretërie tjetër . Do të ketë zi buke dhe tërmete në disa vende ,
40024008	por ky do të jetë fillimi i dhimbjeve të lindjes .
40024009	Do t'ju dorëzojnë në mundime e do t'ju vrasin dhe të gjitha kombet do t'ju urrejnë për shkak të emrit tim .
40024010	Do të ketë nga ata që do të largohen nga besimi , do të tradhtojnë dhe do të urrejnë njëri-tjetrin .
40024011	Do të dalin shumë profetë të rremë dhe do të mashtrojnë shumë njerëz .
40024012	Kaq shumë do të përhapet paudhësia , saqë për shkak të saj do të ftohet dashuria e shumë njerëzve .
40024013	Por kush qëndron deri në fund , do të shpëtohet .
40024014	Ky ungjill i mbretërisë do të shpallet në të gjithë botën si dëshmi për të gjitha kombet dhe atëherë do të vijë fundi . »
40024015	« Kur të shihni tmerrin e shkretimit në vendin e shenjtë , për të cilin ka folur profeti Daniel - kush lexon le ta kuptojë -
40024016	atëherë ata që janë në Jude le të arratisen maleve .
40024017	Ai që do të ndodhet mbi çati , të mos zbresë e të mos hyjë brenda për të marrë gjë nga shtëpia e tij !
40024018	Ai që do të jetë në arë , të mos kthehet prapa për të marrë mantelin !
40024019	Mjerë gratë shtatzëna dhe ato që mëkojnë fëmijë në ato ditë !
40024020	Lutuni që arratia juaj të mos ndodhë në dimër apo të shtunën .
40024021	Atëherë do të bjerë një mjerim aq i madh , që nuk është parë nga fillimi i botës e deri tani dhe të tillë mjerim nuk do të ketë më kurrë .
40024022	Po të mos shkurtoheshin ato ditë , nuk do të shpëtonte asnjeri , po për hir të të zgjedhurve ato ditë do të shkurtohen .
40024023	Nëse dikush ju thotë : “ Ja ku është Krishti ! ” , ose “ Ja , është këtu ! ” , mos i besoni .
40024024	Do të dalin krishtë të rremë e profetë të rremë , që do të bëjnë mrekulli të mëdha e shenja , që mundësisht të mashtrojnë edhe të zgjedhurit ,
40024025	por , ja , unë ju paralajmërova .
40024026	Prandaj , nëse ju thonë : “ Ja , është në shkretëtirë ! ” , mos shkoni atje . Po të thonë : “ Ja , është i fshehur këtu ! ” , mos u besoni .
40024027	Biri i njeriut do të vijë si vetëtima që vetëtin nga lindja në perëndim .
40024028	Ku është kërma , mblidhen edhe skifterët . »
40024029	« Menjëherë pas pikëllimit të atyre ditëve , dielli do të errësohet dhe hëna nuk do të japë dritë . Yjet do të bien nga qielli dhe pushtetet qiellore do të tronditen .
40024030	Atëherë do të shfaqet në qiell shenja e Birit të njeriut dhe të gjitha fiset e tokës do të mbajnë zi e do të shohin Birin e njeriut duke ardhur mbi retë e qiellit me pushtet e me lavdi të madhe .
40024031	Do të buçasë trumbeta e madhe dhe ai do të dërgojë engjëjt e tij në të katër anët e tokës për të mbledhur të zgjedhurit , nga njëri skaj në skajin tjetër të botës . »
40024032	« Mësoni nga shëmbëlltyra e fikut . Sapo dega e tij bëhet e njomë dhe nxjerr gjethe , ju e dini se po afrohet vera .
40024033	Kështu edhe ju kur t'i shihni të gjitha këto gjëra , ta dini se fundi është afër , te dera .
40024034	Me të vërtetë po ju them se kjo brezni nuk do të kalojë pa ndodhur të gjitha këto gjëra .
40024035	Qielli e toka do të shkojnë , por fjalët e mia jo . »
40024036	« Askush nuk e di atë ditë apo atë orë . As engjëjt e qiejve , as Biri , por vetëm Ati .
40024037	Siç ishte në ditët e Noeut , kështu do të jetë edhe ardhja e Birit të njeriut .
40024038	Ashtu sikurse gjatë atyre ditëve përpara përmbytjes njerëzit hanin e pinin , martoheshin e martonin , deri në ditën kur Noeu hyri në arkë ,
40024039	dhe nuk dinin gjë derisa erdhi përmbytja dhe i zhduku , kështu do të jetë edhe ardhja e Birit të njeriut .
40024040	Atëherë , prej dy vetave që do të gjenden në arë , njëri do të merret dhe tjetri do të lihet .
40024041	Prej dy grave që do të jenë te mulliri për të bluar , njëra do të merret dhe tjetra do të lihet .
40024042	Prandaj rrini zgjuar , sepse nuk e dini në ç'ditë vjen Zoti .
40024043	Po ta dinte i zoti i shtëpisë se në ç'orë të natës do të vinte vjedhësi , do të rrinte zgjuar dhe nuk do të lejonte t'i vidhej shtëpia .
40024044	Prandaj jini gati , se Biri i njeriut do të vijë në një orë që nuk e prisni . »
40024045	« Cili është ai shërbëtor besnik dhe i mençur , të cilin i zoti e ka vënë mbi shërbëtorët e tjerë për t'u dhënë ushqimin në kohën e duhur ?
40024046	Lum ai shërbëtor që kur të vijë i zoti , do ta gjejë duke vepruar kështu .
40024047	Me të vërtetë po ju them se këtij shërbëtori do t'ia besojë të gjitha pasuritë e veta .
40024048	Por , nëse ai shërbëtor i mbrapshtë thotë me vete : “ Zotëria im po vonohet ”
40024049	dhe fillon të rrahë shërbëtorët e tjerë dhe ha e pi me të dehurit ,
40024050	atëherë i zoti i këtij shërbëtori do të vijë ditën që ai nuk e pret dhe në orën që ai nuk e di ,
40024051	do ta dënojë ashpër dhe do ta hedhë atje ku dënohen hipokritët . Aty do të ketë vajtim dhe kërcëllimë dhëmbësh . »
40025001	« Mbretëria e qiejve mund të krahasohet me dhjetë virgjëresha , që morën kandilat dhe shkuan për të takuar dhëndrin .
40025002	Pesë prej tyre ishin të marra dhe pesë të mençura .
40025003	Të marrat , kur morën kandilat , nuk morën vaj me vete ,
40025004	ndërsa të mençurat morën enë vaji për kandilat .
40025005	Dhëndri u vonua dhe ato dremitën të gjitha e i zuri gjumi .
40025006	Por në mesnatë dikush thirri : “ Erdhi dhëndri , dilni për ta takuar . ”
40025007	Atëherë të gjitha virgjëreshat u zgjuan për të bërë gati kandilat .
40025008	Të marrat u thanë të mençurave : “ Na jepni pak nga vaji juaj , se po na fiken kandilat . ”
40025009	Por të mençurat u përgjigjën : “ Jo , se pastaj nuk do të na mjaftojë as neve e as juve . Më mirë shkoni te tregtarët e blini . ”
40025010	Kur shkuan për të blerë , arriti dhëndri . Virgjëreshat që ishin gati hynë së bashku me të në dasmë dhe dera u mbyll .
40025011	Pastaj erdhën virgjëreshat e tjera dhe thanë : “ Zotëri , zotëri , na e hap derën ! ” .
40025012	Por ai u përgjigj : “ Me të vërtetë po ju them se nuk ju njoh . ”
40025013	Rrini zgjuar , pra , se nuk e dini as ditën e as orën . »
40025014	« Mbretëria e qiejve ngjan me një njeri që , para se të nisej për në një vend të huaj , thirri shërbëtorët e vet dhe u besoi pasurinë .
40025015	Njërit i dha pesëqind monedha ari , një tjetri dyqind dhe tjetrit njëqind , secilit sipas aftësisë që kishte . Pastaj u nis për rrugë .
40025016	Ai që kishte marrë pesëqind monedha , shkoi menjëherë , bëri tregti me to dhe fitoi edhe pesëqind të tjera .
40025017	Po ashtu ai që kishte marrë dyqind monedha , fitoi edhe dyqind të tjera .
40025018	Por , ai që kishte marrë njëqind monedha , shkoi , gërmoi tokën dhe i fshehu atje monedhat e zotërisë së vet .
40025019	Pas një kohe të gjatë i zoti i këtyre shërbëtorëve erdhi dhe bëri llogaritë me ta .
40025020	Ai që kishte marrë pesëqind monedha , erdhi dhe solli edhe pesëqind të tjera dhe tha : “ Zotëri , më dhe pesëqind monedha , ja , fitova edhe pesëqind të tjera . ”
40025021	I zoti i tha : “ Të lumtë , shërbëtor i mirë dhe besnik . U tregove besnik në gjëra të vogla , unë do të të besoj gjëra të mëdha . Hyr në gëzimin e tët zoti . ”
40025022	Edhe ai që kishte marrë dyqind monedha erdhi e tha : “ Zotëri , më dhe dyqind monedha , ja , fitova edhe dyqind të tjera . ”
40025023	I zoti i tha : “ Të lumtë , shërbëtor i mirë dhe besnik . U tregove besnik në gjëra të vogla , unë do të të besoj gjëra të mëdha . Hyr në gëzimin e tët zoti . ”
40025024	Edhe ai që kishte marrë njëqind monedha , erdhi e tha : “ Zotëri , unë të njoh për njeri të rreptë , që korr ku nuk ke mbjellë dhe mbledh ku nuk ke shpërndarë ,
40025025	prandaj pata frikë dhe shkova e i fsheha në tokë monedhat që më dhe . Merri , ja ku i ke ! ”
40025026	Por i zoti iu përgjigj : “ Shërbëtor i mbrapshtë dhe përtac . Ti e paske ditur se unë korr ku nuk kam mbjellë dhe mbledh ku nuk kam shpërndarë ?
40025027	Atëherë duhej t'i kishe futur paratë e mia në bankë , që kur të kthehesha , t'i merrja bashkë me fitimin .
40025028	Prandaj merrjani këtij monedhat dhe jepjani atij që ka një mijë ,
40025029	sepse atij që ka , do t'i jepet edhe më shumë dhe do t'i teprojë , por atij që nuk ka do t'i merret edhe ajo që ka .
40025030	Shërbëtorin e pavlerë hidheni përjashta në errësirë , ku ka vajtim dhe kërcëllimë dhëmbësh . ” »
40025031	« Kur Biri i njeriut të vijë në lavdinë e tij bashkë me të gjithë engjëjt , do të ulet mbi fronin e tij të lavdishëm .
40025032	Të gjitha kombet do të mblidhen para tij dhe ai do t'i ndajë njërin nga tjetri , siç ndan bariu delet nga dhitë .
40025033	Delet do t'i vërë në të djathtë , ndërsa dhitë në të majtë .
40025034	Pastaj mbreti do t'u thotë atyre që janë në të djathtën e tij : “ Ejani , o të bekuarit e Atit tim , trashëgojeni mbretërinë e përgatitur për ju që nga krijimi i botës ,
40025035	sepse pata uri e më dhatë për të ngrënë , pata etje e më dhatë për të pirë , isha i huaj e më pritët ,
40025036	isha i zhveshur e më veshët , isha i sëmurë dhe erdhët të më shihni , isha në burg dhe erdhët tek unë . ”
40025037	Atëherë të drejtët do t'i përgjigjen : “ Zot , kur të pamë të uritur e të dhamë për të ngrënë ? Ose të pamë të etur e të dhamë për të pirë ?
40025038	Dhe kur të pamë të huaj e të pritëm apo të pamë të zhveshur e të veshëm ?
40025039	Kur të pamë të sëmurë ose në burg dhe erdhëm te ti ? ” .
40025040	Mbreti do t'u përgjigjet : “ Me të vërtetë po ju them se sa herë që e keni bërë këtë gjë për njërin nga këta vëllezërit e mi më të vegjël , ma keni bërë mua . ”
40025041	Pastaj do t'u thotë atyre që janë në të majtën e tij : “ Largohuni prej meje , o të mallkuar , në zjarrin e amshuar , që është përgatitur për djallin dhe engjëjt e tij ,
40025042	sepse pata uri e nuk më dhatë për të ngrënë , pata etje e nuk më dhatë për të pirë ,
40025043	isha i huaj e nuk më pritët , isha i zhveshur e nuk më veshët , isha i sëmurë dhe në burg e nuk erdhët të më shihni . ”
40025044	Atëherë edhe ata do të përgjigjen : “ O Zot , kur të pamë të uritur , të etur , të huaj , të zhveshur , të sëmurë apo në burg e nuk të shërbyem ? ” .
40025045	Ai do t'u përgjigjet : “ Me të vërtetë po ju them se sa herë që nuk e keni bërë këtë për ndonjërin nga vëllezërit e mi më të vegjël , nuk ma keni bërë as mua . ”
40025046	Këta do të shkojnë në dënimin e amshuar , ndërsa të drejtët në jetën e amshuar » .
40026001	Kur mbaroi së thëni këto fjalë , Jezui u tha dishepujve :
40026002	« Ju e dini se pas dy ditësh është Pashka dhe Biri i njeriut do të dorëzohet për t'u kryqëzuar » .
40026003	Atëherë kryepriftërinjtë dhe pleqtë e popullit u mblodhën në oborrin e pallatit të kryepriftit që quhej Kajafa
40026004	dhe së bashku vendosën që ta kapnin Jezuin me dredhi e ta vrisnin .
40026005	Prandaj thoshin : « Jo gjatë festës , që të mos ndodhë ndonjë trazirë në popull » .
40026006	Jezui gjendej në Betani , në shtëpinë e Simon të lebrosurit .
40026007	Ndërsa po rrinte në tryezë , iu afrua një grua që mbante një enë alabastri me mirrë shumë të kushtueshme dhe e derdhi mbi kokën e tij .
40026008	Kur e panë këtë gjë , dishepujt u zemëruan dhe thanë : « Përse u bë gjithë ky shpenzim ?
40026009	Kjo mirrë mund të ishte shitur shtrenjtë dhe paratë t'u jepeshin të varfërve » .
40026010	Por Jezui e kuptoi se çfarë po thoshin e u tha : « Përse e mundoni këtë grua ? Ajo bëri për mua një vepër të mirë .
40026011	Të varfrit i keni gjithmonë me ju , ndërsa mua nuk më keni gjithmonë .
40026012	Ajo e derdhi këtë mirrë mbi trupin tim dhe këtë e bëri për të më përgatitur për varrim .
40026013	Me të vërtetë po ju them se kudo që të shpallet ungjilli , në mbarë botën do të tregohet në kujtim të saj kjo që bëri » .
40026014	Atëherë , njëri prej të dymbëdhjetëve , ai që quhej Judë Iskarioti , shkoi te kryepriftërinjtë
40026015	dhe u tha : « Çfarë do të më jepni po t'jua dorëzoj ? » . Ata i dhanë tridhjetë monedha argjendi .
40026016	Që nga ai çast Juda kërkonte kohën e përshtatshme për ta tradhtuar .
40026017	Ditën e parë të Festës së Bukëve të Pambrujtura , dishepujt erdhën te Jezui dhe i thanë : « Ku dëshiron ta përgatisim darkën e Pashkës ? » .
40026018	Jezui u tha : « Shkoni në qytet te filani dhe i thoni : “ Mësuesi thotë se koha ime është afruar . Unë dhe dishepujt e mi do ta bëjmë Pashkën në shtëpinë tënde ” » .
40026019	Dishepujt bënë siç i kishte urdhëruar Jezui dhe përgatitën darkën e Pashkës .
40026020	Në mbrëmje Jezui u ul në tryezë me të dymbëdhjetët
40026021	dhe ndërsa po hanin , tha : « Me të vërtetë po ju them se njëri nga ju do të më tradhtojë » .
40026022	Ata u trishtuan shumë dhe filluan ta pyesnin njëri pas tjetrit : « Mos jam unë , o Zot ? » .
40026023	Ai u përgjigj : « Ai që e ngjeu kafshatën në të njëjtën pjatë me mua , ai do të më tradhtojë .
40026024	Biri i njeriut po shkon , sikurse është shkruar për të , por mjerë ai njeri që tradhton Birin e njeriut ! Për atë njeri do të kishte qenë më mirë të mos kishte lindur » .
40026025	Juda që e kishte tradhtuar , tha : « Mos jam unë , mësues ? » . Jezui i tha : « Ti vetë po e thua » .
40026026	Ndërsa po hanin , Jezui mori bukën , tha lutjen e bekimit , e theu , ua dha dishepujve dhe tha : « Merrni , hani , ky është trupi im » .
40026027	Mori edhe kupën dhe pasi tha lutjen e falënderimit , ua dha atyre dhe tha : « Pini të gjithë prej kësaj .
40026028	Ky është gjaku im , gjaku i besëlidhjes që derdhet për shumë njerëz për faljen e mëkateve .
40026029	Unë po ju them se nuk do të pij më nga ky fryt i hardhisë , deri ditën që do ta pij të re së bashku me ju në mbretërinë e Atit tim » .
40026030	E si kënduan një himn , shkuan në Malin e Ullinjve .
40026031	Pastaj Jezui u tha : « Në këtë natë ju të gjithë do të humbisni besimin në mua , sepse Shkrimi i shenjtë thotë : Do të godas bariun dhe delet e tufës do të shpërndahen .
40026032	Po kur të ngjallem , do të shkoj përpara jush në Galile » .
40026033	Pjetri i tha : « Edhe nëse të gjithë do ta humbasin besimin në ty , unë nuk do ta humbas kurrë » .
40026034	Jezui i tha : « Me të vërtetë po të them se po këtë natë , para se të këndojë gjeli , ti do të më mohosh tri herë » .
40026035	Pjetri i tha : « Edhe nëse duhet të vdes me ty , nuk do të të mohoj » . Kështu thanë të gjithë dishepujt .
40026036	Pastaj Jezui shkoi bashkë me dishepujt në një vend që quhet Gjetsemani dhe u tha : « Rrini këtu , se unë po shkoj më tej për t'u lutur » .
40026037	Ai mori me vete Pjetrin dhe dy bijtë e Zebedeut e filloi të ndiente trishtim dhe ankth .
40026038	Atëherë u tha : « Shpirti im është i trishtuar deri në vdekje . Qëndroni këtu dhe rrini zgjuar me mua » .
40026039	Pasi shkoi pak më tej , ra me fytyrë përdhe dhe u lut : « Ati im , po të jetë e mundur , largoje këtë kupë prej meje . Megjithatë u bëftë jo si dua unë , por si do ti » .
40026040	Pastaj Jezui erdhi te dishepujt dhe i gjeti duke fjetur . Atëherë i tha Pjetrit : « Nuk mundët të rrinit zgjuar me mua as edhe një orë ?
40026041	Rrini zgjuar dhe lutuni që të mos bini në tundim , se shpirti është i gatshëm , por trupi është i dobët » .
40026042	Jezui shkoi për të dytën herë dhe u lut : « Ati im , nëse kjo kupë nuk mund të hiqet pa e pirë unë , atëherë u bëftë vullneti yt ! » .
40026043	Kur u kthye , i gjeti përsëri duke fjetur , sepse u ishin rënduar sytë .
40026044	Pasi u largua përsëri , shkoi e u lut për të tretën herë me të njëjtat fjalë .
40026045	Pastaj erdhi te dishepujt dhe u tha : « Ende po flini e po pushoni ? Ja , erdhi ora dhe Biri i njeriut po dorëzohet në duart e mëkatarëve .
40026046	Ngrihuni të shkojmë . Ja , po afrohet ai që po më tradhton » .
40026047	Ndërsa Jezui ishte ende duke folur , erdhi Juda , njëri prej të dymbëdhjetëve , bashkë me një turmë të madhe me shpata e shkopinj , të dërguar nga kryepriftërinjtë dhe pleqtë e popullit .
40026048	Tradhtari u kishte dhënë këtë shenjë : « Jezui është ai që unë do të puth . Atë kapni ! » .
40026049	Dhe menjëherë iu afrua Jezuit dhe i tha : « Të përshëndes , mësues ! » dhe e puthi .
40026050	Jezui i tha : « Mik , bëj atë që ke ardhur të bësh ! » . Ata erdhën , e kapën Jezuin dhe e arrestuan .
40026051	Dhe ja , njëri nga ata që ishin me Jezuin nxori shpatën , goditi shërbëtorin e kryepriftit dhe i preu veshin .
40026052	Atëherë Jezui i tha : « Ktheje shpatën aty ku e kishe , sepse të gjithë ata që rrokin shpatën , nga shpata do të vdesin .
40026053	A mendoni se nuk mund t'i lutem Atit tim që ai të më dërgojë menjëherë më shumë se dymbëdhjetë legjione engjëjsh ?
40026054	Por si do të përmbusheshin Shkrimet e shenjta , që thonë se duhet të ndodhë kështu ? » .
40026055	Atëherë Jezui u tha turmave : « Paskeni ardhur të më merrni me shpata e shkopinj si të isha kusar ? Unë isha çdo ditë në tempull duke mësuar njerëzit dhe nuk më kapët .
40026056	Por të gjitha këto ndodhën që të përmbushen ato që kanë shkruar profetët » . Atëherë të gjithë dishepujt e braktisën dhe ikën .
40026057	Pastaj ata që e kishin arrestuar , e çuan Jezuin te kryeprifti Kajafa , ku ishin mbledhur skribët dhe pleqtë .
40026058	Pjetri e ndoqi Jezuin nga larg deri tek oborri i pallatit të kryepriftit dhe pasi u fut brenda , u ul mes shërbëtorëve për të parë si do të mbaronte kjo gjë .
40026059	Kryepriftërinjtë dhe gjithë sinedri kërkonin dëshmi të rreme kundër Jezuit për ta dënuar me vdekje ,
40026060	por nuk gjetën asnjë , edhe pse u paraqitën shumë dëshmitarë të rremë . Në fund dolën dy veta
40026061	dhe thanë : « Ky njeri ka thënë : “ Unë mund ta shkatërroj tempullin e Perëndisë dhe ta ndërtoj për tri ditë ” » .
40026062	Atëherë kryeprifti u ngrit e tha : « Nuk ke asgjë për të thënë për çfarë po dëshmojnë kundër teje ? » .
40026063	Jezui heshti . Kryeprifti i tha : « Të përbej për Perëndinë e gjallë , na thuaj a je ti Krishti , Biri i Perëndisë ? » .
40026064	Jezui i tha : « Ti vetë po e thua . Por unë po ju them se që tani e tutje do ta shihni Birin e njeriut të ulur në të djathtën e Perëndisë të pushtetshëm , duke ardhur mbi retë e qiellit » .
40026065	Atëherë kryeprifti shqeu rrobat e tha : « Fyeu Perëndinë ! Ç'na duhen më dëshmitarët ? Ju e dëgjuat tani fyerjen që i bëri Perëndisë .
40026066	Çfarë mendoni ? » . Ata iu përgjigjën : « Meriton vdekjen » .
40026067	Atëherë filluan ta pështynin në fytyrë dhe ta godisnin me grushte . Disa i binin me shuplaka
40026068	dhe i thoshin : « Gjeje kush të goditi , o Krisht ? » .
40026069	Pjetri rrinte ulur përjashta në oborr . Një shërbëtore erdhi tek ai dhe i tha : « Edhe ti ishe me Jezu galileasin » .
40026070	Por Pjetri e mohoi para të gjithëve e tha : « Ti nuk di ç'po flet ! » .
40026071	Kur po dilte nga porta , atë e pa një shërbëtore tjetër dhe u tha atyre që ishin aty : « Ky njeri ishte me Jezuin e Nazaretit » .
40026072	Por Pjetri e mohoi përsëri duke u betuar : « Unë nuk e njoh këtë njeri » .
40026073	Pas pak , ata që ishin aty iu afruan Pjetrit e i thanë : « Me siguri je një nga ata , sepse të tradhton e folura » .
40026074	Pastaj Pjetri filloi të mallkojë e të bënte be : « Nuk e njoh këtë njeri » . Atë çast këndoi gjeli
40026075	dhe Pjetrit iu kujtuan fjalët e Jezuit : « Përpara se të këndojë gjeli , ti do të më mohosh tri herë » . Pastaj doli përjashta e qau me hidhërim .
40027001	Në mëngjes herët të gjithë kryepriftërinjtë dhe pleqtë e popullit vendosën së bashku ta dënonin Jezuin me vdekje .
40027002	Pasi e lidhën , e morën dhe ia dorëzuan Pilatit , qeveritarit .
40027003	Kur pa Juda , ai që e tradhtoi , se Jezuin e dënuan , u pendua , ia ktheu kryepriftit e pleqve tridhjetë monedhat e argjendta
40027004	dhe u tha : « Kam mëkatuar se tradhtova gjakun e pafajshëm » . Ata i thanë : « E ç'na duhet neve ? ! Kjo është punë për ty » .
40027005	Pasi hodhi monedhat e argjendta në tempull , u largua dhe shkoi e vari veten .
40027006	Kryepriftërinjtë morën monedhat e argjendta dhe thanë : « Nuk është e lejueshme t'i vëmë këto para në thesarin e tempullit , sepse janë para gjaku » .
40027007	Atëherë vendosën të blinin me to arën e një poçari për ta bërë varrezë të huajsh .
40027008	Për këtë arsye ajo arë është quajtur deri më sot ‘ Ara e Gjakut ’ .
40027009	Kështu u përmbush çfarë qe thënë nga profeti Jeremia : I morën tridhjetë monedhat e argjendta , çmimi që kishin dhënë bijtë e Izraelit ,
40027010	dhe blenë me to arën e poçarit , siç më kishte urdhëruar Zoti .
40027011	Jezui qëndronte para qeveritarit dhe ai e pyeti : « A je ti mbreti i judenjve ? » . Jezui i tha : « Ti vetë po e thua » .
40027012	Po kur e padisnin kryepriftërinjtë dhe pleqtë , nuk jepte asnjë përgjigje .
40027013	Atëherë Pilati i tha : « A nuk dëgjon sa gjëra po dëshmojnë kundër teje ? » .
40027014	Por Jezui nuk iu përgjigj asnjë padie , gjë që e çuditi shumë qeveritarin .
40027015	Për çdo festë Pashke qeveritari e kishte bërë zakon të lironte një të burgosur sipas kërkesës së turmës .
40027016	Në atë kohë kishin në burg një të burgosur shumë të njohur , që quhej Jezu Baraba .
40027017	Kur u mblodh turma , Pilati u tha : « Cilin doni t'ju liroj , Jezu Barabën , apo Jezuin që quhet Krisht ? » .
40027018	Sepse e dinte se Jezuin e kishin dorëzuar nga smira .
40027019	Ndërsa Pilati ishte ulur në fronin e gjykatësit , e shoqja i çoi fjalë : « Mos u ngatërro me atë njeri të drejtë , sepse sot kam vuajtur shumë në ëndërr për shkak të tij » .
40027020	Por kryepriftërinjtë dhe pleqtë ia mbushën mendjen turmës që të kërkonin Barabën dhe të vrisnin Jezuin .
40027021	Qeveritari u tha përsëri : « Cilin nga të dy doni t'ju liroj ? » . Ata iu përgjigjën : « Barabën ! » .
40027022	Pilati i pyeti : « Atëherë çfarë të bëj me Jezuin që quhet Krisht ? » . Të gjithë i thanë : « Të kryqëzohet ! » .
40027023	Ai u tha : « Përse , ç'të keqe ka bërë ? » . Por ata thirrën edhe më fort : « Të kryqëzohet ! » .
40027024	Kur Pilati e pa se nuk po arrinte asgjë , por përkundrazi , po fillonte rrëmuja , mori ujë , lau duart para turmës dhe tha : « Unë nuk kam faj për gjakun e këtij njeriu . Është puna juaj ! » .
40027025	I gjithë populli u përgjigj : « Gjaku i tij rëntë mbi ne dhe mbi fëmijët tanë ! » .
40027026	Atëherë Pilati liroi Barabën , ndërsa Jezuin , pasi e fshikulluan , e dorëzoi që ta kryqëzonin .
40027027	Atëherë ushtarët e qeveritarit e futën Jezuin në pretorium dhe mblodhën tek ai tërë kohortën .
40027028	Ia hoqën rrobat dhe e mbështollën me një mantel të kuq .
40027029	Pastaj thurën një kurorë me gjemba dhe ia vunë në kokë . Në dorë i dhanë një kallam dhe , duke rënë në gjunjë para tij , talleshin me të e i thoshin : « Të përshëndesim , o mbreti i judenjve ! » .
40027030	E pështynë , morën një kallam dhe e godisnin në kokë .
40027031	Pasi e tallën , ia hoqën mantelin , e veshën me rrobat e veta dhe e çuan për ta kryqëzuar .
40027032	Kur dolën përjashta , ndeshën një njeri nga Kirena , që quhej Simon , të cilin e detyruan të mbartte kryqin e Jezuit .
40027033	Kur arritën te një vend që quhet Golgota , që do të thotë ‘ Vendi i Kafkës ’ ,
40027034	i dhanë të pijë verë me një përzierje të hidhur , po kur e provoi , Jezui nuk deshi ta pijë .
40027035	Pasi e kryqëzuan , hodhën short për të ndarë rrobat e tij .
40027036	Pastaj u ulën dhe po e ruanin .
40027037	Mbi kokë i vunë shkrimin me shkakun e dënimit : « Ky është Jezui , mbreti i judenjve » .
40027038	Bashkë me të kryqëzuan edhe dy kusarë , njërin në të djathtë e tjetrin në të majtë .
40027039	Kalimtarët e fyenin , tundnin kokën
40027040	e thoshin : « Ti që do ta shkatërroje tempullin dhe do ta ndërtoje për tri ditë , shpëto veten nëse je Biri i Perëndisë dhe zbrit nga kryqi ! » .
40027041	Edhe kryepriftërinjtë me skribët dhe pleqtë e tallnin dhe thoshin :
40027042	« Të tjerët i shpëtoi , ndërsa veten nuk e shpëtuaka dot . Ky që qenka mbreti i Izraelit , le të zbresë tani nga kryqi e atëherë do t'i besojmë .
40027043	Ky ka besuar në Perëndinë dhe ka thënë se është Biri i Perëndisë ! Atëherë le ta shpëtojë Perëndia nëse e do » .
40027044	Edhe kusarët që ishin kryqëzuar bashkë me të e përqeshnin në të njëjtën mënyrë .
40027045	Që nga mesdita e deri në orën tre pasdite u bë errësirë në gjithë tokën .
40027046	Rreth orës tre pasdite Jezui thirri me zë të lartë : « Eli , Eli , lema sabakthani ? » , që do të thotë : « Perëndia im , Perëndia im , përse më braktise ? » .
40027047	Disa nga ata që ishin aty kur e dëgjuan , thanë : « Ky po thërret Elian » .
40027048	Njëri prej tyre vrapoi , mori një sfungjer , e ngjeu në uthull , e vuri në një kallam dhe ia dha për ta pirë .
40027049	Të tjerët thoshin : « Prisni të shohim nëse do të vijë Elia për ta shpëtuar » .
40027050	Jezui thirri përsëri me zë të lartë e dha shpirt .
40027051	Atëherë veli i tempullit u gris më dysh nga lart deri poshtë , toka u drodh dhe shkëmbinjtë u çanë .
40027052	Edhe varret u hapën dhe shumë besimtarë që kishin vdekur u ngjallën
40027053	dhe pasi dolën nga varret pas ngjalljes së tij , shkuan në qytetin e shenjtë dhe iu shfaqën shumë njerëzve .
40027054	Centurioni dhe të tjerët që ishin me të për të ruajtur Jezuin , kur panë tërmetin dhe gjithçka që ndodhi , u frikësuan shumë e thanë : « Me të vërtetë ky paska qenë Biri i Perëndisë » .
40027055	Aty gjendeshin edhe shumë gra që kishin shkuar pas Jezuit që nga Galileja dhe i kishin shërbyer . Ato po shikonin nga larg .
40027056	Ndër to ishte Maria Magdalena , Maria , nëna e Jakobit dhe Jozefit , si dhe nëna e bijve të Zebedeut .
40027057	Në mbrëmje erdhi një njeri i pasur nga Arimateja me emrin Jozef . Edhe ai kishte qenë dishepull i Jezuit .
40027058	Ai shkoi te Pilati dhe i kërkoi trupin e Jezuit . Atëherë Pilati urdhëroi që t'ia jepnin .
40027059	Jozefi e mori trupin e Jezuit , e mbështolli me një pëlhurë të pastër prej liri
40027060	dhe e vendosi në varrin e ri që kishte hapur për vete në shkëmb . Pastaj rrokullisi një gur të madh te gryka e varrit dhe u largua .
40027061	Maria Magdalena dhe Maria tjetër po rrinin përballë varrit .
40027062	Të nesërmen ishte e shtunë . Kryepriftërinjtë dhe farisenjtë u mblodhën te Pilati
40027063	dhe i thanë : « Zotëri , na kujtohet se ai mashtrues , kur ishte ende gjallë , ka thënë : “ Pas tri ditësh do të ngjallem ” .
40027064	Prandaj jep urdhër që të sigurohet varri deri ditën e tretë , që të mos shkojnë dishepujt e tij për ta vjedhur trupin e pastaj t'i thonë popullit : “ U ngjall prej të vdekurve ” . Kështu mashtrimi i fundit do të jetë më i madh se i pari » .
40027065	Pilati u tha : « Merrni roja dhe shkoni e siguroni varrin sa më mirë » .
40027066	Ata shkuan dhe pasi e vulosën gurin dhe vendosën roja , e siguruan varrin .
40028001	Pas së shtunës , në mëngjes herët , Maria Magdalena dhe Maria tjetër erdhën për të parë varrin .
40028002	Papritur ra një tërmet i fortë dhe një engjëll i Zotit zbriti nga qielli , rrokullisi gurin dhe u ul mbi të .
40028003	Fytyra e engjëllit shndriste si vetëtima dhe rrobat i kishte të bardha si dëbora .
40028004	Rojat i zuri një frikë aq e madhe , saqë u drodhën dhe mbetën si të vdekur .
40028005	Engjëlli foli dhe u tha grave : « Mos kini frikë ! E di se po kërkoni Jezuin , të kryqëzuarin .
40028006	Nuk është këtu , se ai u ngjall siç pati thënë . Ejani e shihni vendin ku qe vënë .
40028007	Shkoni shpejt dhe u thoni dishepujve të tij se ai u ngjall prej të vdekurve dhe se do të shkojë përpara jush në Galile . Atje do ta shihni . Këto kisha për t'ju thënë » .
40028008	Ato u larguan me të shpejtë nga varri dhe plot frikë e gëzim të madh vrapuan për të lajmëruar dishepujt .
40028009	Dhe ja , Jezui u doli përpara e u tha : « Ju përshëndes ! » . Ato iu afruan , i rrokën këmbët dhe e adhuruan .
40028010	Atëherë Jezui u tha : « Mos kini frikë ! Shkoni e u thoni vëllezërve të mi të shkojnë në Galile . Atje do të më shohin » .
40028011	Ndërsa gratë ishin rrugës , disa roja shkuan në qytet dhe u treguan kryepriftërinjve gjithçka që kishte ndodhur .
40028012	Kryepriftërinjtë dhe pleqtë u mblodhën dhe pasi ranë në një mendje , u dhanë ushtarëve një shumë të madhe parash
40028013	dhe u thanë : « Ju duhet të thoni se dishepujt e tij erdhën gjatë natës kur ju po flinit dhe e vodhën trupin e tij .
40028014	Po ta marrë vesh qeveritari , do ta bindim ne dhe nuk do të lejojmë që ju të ndëshkoheni » .
40028015	Ata morën paratë dhe bënë siç i mësuan . Kështu këto fjalë janë përhapur ndër judenjtë deri në ditët e sotme .
40028016	Të njëmbëdhjetë dishepujt shkuan në Galile , në malin që u kishte thënë Jezui .
40028017	Kur e panë Jezuin , e adhuruan , por disa prej tyre dyshuan .
40028018	Jezui iu afrua dhe u tha : « Mua më është dhënë çdo pushtet në qiell e në tokë ,
40028019	prandaj shkoni e i bëni dishepuj të gjitha kombet dhe pagëzojini në emër të Atit , të Birit e të Shpirtit të Shenjtë .
40028020	Mësojini të zbatojnë gjithë sa ju kam urdhëruar . Dhe ja , unë jam me ju të gjitha ditët , deri në mbarim të botës » .
41001001	Fillimi i ungjillit të Jezu Krishtit , Birit të Perëndisë .
41001002	Ndodhi sikurse është shkruar te profeti Isaia : Ja , unë po dërgoj lajmëtarin tim përpara teje , që të përgatisë udhën tënde .
41001003	Ai është zëri që thërret në shkretëtirë : bëni gati udhën për Zotin , drejtoni shtigjet e tij .
41001004	Gjon Pagëzori doli në shkretëtirë dhe u predikonte njerëzve të pendoheshin e të pagëzoheshin , që t'u faleshin mëkatet .
41001005	Njerëz nga e gjithë krahina e Judesë dhe të gjithë banorët e Jerusalemit shkonin tek ai dhe pagëzoheshin prej tij në lumin Jordan , duke rrëfyer haptazi mëkatet e tyre .
41001006	Gjoni ishte i veshur me një rrobë prej leshi deveje , mbante një brez lëkure rreth ijëve dhe hante karkaleca e mjaltë të egër .
41001007	Ai predikonte e thoshte : « Pas meje vjen ai që është më i fortë se unë , të cilit nuk jam i denjë të ulem as për t'i zgjidhur lidhëset e sandaleve .
41001008	Unë ju pagëzova me ujë , ndërsa ai do t'ju pagëzojë me Shpirtin e Shenjtë » .
41001009	Gjatë atyre ditëve Jezui erdhi nga Nazareti i Galilesë dhe u pagëzua prej Gjonit në Jordan .
41001010	Menjëherë , ndërsa po dilte nga uji , pa qiejt që po hapeshin dhe Shpirtin e Shenjtë si një pëllumb duke zbritur mbi të .
41001011	Atëherë u dëgjua një zë nga qielli : « Ti je Biri im i dashur . Me ty jam i kënaqur » .
41001012	Menjëherë Shpirti i Shenjtë e çoi Jezuin në shkretëtirë .
41001013	Ai qëndroi në shkretëtirë dyzet ditë , i tunduar nga Satani . Rrinte me egërsira dhe engjëjt i shërbenin .
41001014	Pas arrestimit të Gjonit , Jezui shkoi në Galile , ku predikonte ungjillin e Perëndisë
41001015	dhe thoshte : « Erdhi koha , mbretëria e Perëndisë është afër ; pendohuni dhe besoni në ungjill » .
41001016	Ndërsa po kalonte bregut të Liqenit të Galilesë , Jezui pa Simonin dhe Andrean , vëllanë e Simonit , që po hidhnin rrjetat në liqen . Ata ishin peshkatarë .
41001017	Jezui u tha : « Ejani pas meje dhe unë do t'ju bëj peshkatarë njerëzish » .
41001018	Ata lanë menjëherë rrjetat dhe shkuan pas tij .
41001019	Pak më tutje Jezui pa Jakobin , birin e Zebedeut , dhe Gjonin , vëllanë e tij , që ishin në varkë duke qepur rrjetat
41001020	dhe i thirri menjëherë . Ata lanë në varkë Zebedeun , atin e tyre , bashkë me shërbëtorët dhe shkuan pas tij .
41001021	Pastaj shkuan në Kafarnaum dhe menjëherë , ditën e shtunë , Jezui hyri në sinagogë e filloi të mësonte njerëzit .
41001022	Ata mahniteshin nga mësimi i tij , se i mësonte me autoritet dhe jo si skribët .
41001023	Në sinagogë ishte një njeri i pushtuar nga një shpirt i ndyrë ,
41001024	që filloi të thërrasë : « Çfarë ke me ne , o Jezu i Nazaretit ? A ke ardhur të na shkatërrosh ? Unë e di kush je : ti je i Shenjti i Perëndisë » .
41001025	Por Jezui e qortoi e i tha : « Hesht e dil prej tij ! » .
41001026	Shpirti i ndyrë doli prej tij , duke e shkundur dhe duke thirrur me zë të lartë .
41001027	Të gjithë u mahnitën dhe pyesnin njëri-tjetrin : « Ç'është kjo ? Një mësim i ri , i dhënë me autoritet ! Ai urdhëron deri edhe shpirtrat e ndyrë dhe ata i binden » .
41001028	E sakaq fama e tij u përhap kudo nëpër rrethinat e Galilesë .
41001029	Kur doli nga sinagoga , Jezui shkoi menjëherë në shtëpinë e Simonit e të Andreas , bashkë me Jakobin e Gjonin .
41001030	Sapo hyri , i treguan për vjehrrën e Simonit , që dergjej në shtrat me ethe .
41001031	Ai iu afrua , e mori për dore dhe e ngriti . Atëherë atë e lanë ethet dhe filloi t'u shërbente .
41001032	Në mbrëmje , në perëndim të diellit , sollën tek ai të gjithë të sëmurët dhe të pushtuarit nga djalli .
41001033	I tërë qyteti ishte mbledhur te dera .
41001034	Jezui shëroi shumë veta që vuanin nga sëmundje të ndryshme dhe dëboi shumë djaj . Ai nuk i lejonte djajtë të flisnin , sepse ata e dinin kush ishte .
41001035	Në mëngjes herët , shumë kohë përpara se të agonte , Jezui u ngrit e shkoi në një vend të shkretë për t'u lutur .
41001036	Simoni dhe të tjerët që ishin me të shkuan pas tij ,
41001037	e gjetën dhe i thanë : « Të gjithë po të kërkojnë » .
41001038	Ai u tha : « Le të shkojmë më tej në fshatrat e tjera , që të predikoj edhe atje , sepse për këtë gjë kam ardhur » .
41001039	Dhe shkonte nëpër gjithë Galilenë , duke predikuar në sinagogat e tyre dhe duke dëbuar djajtë .
41001040	Një i lebrosur shkoi tek ai dhe , duke iu përgjëruar e duke i rënë në gjunjë , i tha : « Po të duash , ti mund të më pastrosh » .
41001041	Jezui ndjeu dhembshuri , shtriu dorën , e preku dhe i tha : « Dua . Pastrohu ! » .
41001042	Dhe lebra e la menjëherë e ai u pastrua .
41001043	Jezui e largoi menjëherë dhe e urdhëroi rreptësisht :
41001044	« Mos i trego njeriu , por shko paraqitu te prifti dhe kushto për pastrimin tënd atë që ka urdhëruar Moisiu . Kjo do t'u shërbejë si dëshmi » .
41001045	Por sapo doli , ai filloi të hapte fjalë e ta shpallte këtë gjë , saqë Jezui nuk mundi të hyjë më haptas në qytet , por qëndroi jashtë nëpër vende të shkreta . Dhe njerëzit vinin tek ai nga çdo anë .
41002001	Pas disa ditësh , kur Jezui u kthye në Kafarnaum , u hap fjala se ai ishte në një shtëpi .
41002002	Atje u mblodhën aq shumë njerëz , saqë nuk kishte më ku të rrinin , as edhe te dera . Ai u predikonte fjalën .
41002003	Atëherë erdhën dhe i sollën një të paralizuar , të cilin e mbartnin katër burra .
41002004	Meqë nuk mund t'i afroheshin për shkak të turmës , hapën çatinë sipër tij dhe ulën poshtë vigun ku gjendej i paralizuari .
41002005	Kur pa besimin e tyre , Jezui i tha të paralizuarit : « Biri im , të janë falur mëkatet » .
41002006	Disa skribë që rrinin aty filluan të mendonin në zemrat e tyre :
41002007	« Përse flet kështu ky njeri ? Ai po fyen Perëndinë . E kush tjetër , përveç Perëndisë , mund t'i falë mëkatet ? » .
41002008	Jezui e kuptoi menjëherë në shpirtin e tij se ata po mendonin kështu , prandaj u tha : « Përse mendoni kështu në zemrat tuaja ?
41002009	Çfarë është më e lehtë , t'i thuhet të paralizuarit “ të janë falur mëkatet ” , apo t'i thuhet “ ngrihu , merre vigun tënd dhe ec ” ?
41002010	Mirëpo , që ta dini se Biri i njeriut ka pushtetin të falë mëkatet mbi tokë , » - i tha të paralizuarit -
41002011	« po të them , ngrihu , merre vigun e shko në shtëpi » .
41002012	Ai u ngrit , mori menjëherë vigun e doli para të gjithëve . Të gjithë u mahnitën dhe përlëvduan Perëndinë e thanë : « Nuk kemi parë asnjëherë diçka të tillë » .
41002013	Jezui doli përsëri në breg të liqenit . Gjithë turma u mblodh rreth tij e ai i mësonte .
41002014	Teksa po ecte më tej , pa Levin , birin e Alfeut , që rrinte ulur në bankën e tagrave dhe i tha : « Më ndiq ! » . Ai u ngrit dhe i shkoi pas .
41002015	Ndërsa ishte ulur për të ngrënë , në shtëpinë e Levit , shumë tagrambledhës e mëkatarë u ulën me Jezuin dhe me dishepujt e tij . Ata që e ndiqnin ishin shumë .
41002016	Kur panë se po hante me mëkatarët e tagrambledhësit , skribët e farisenjve u thanë dishepujve : « Përse ha ai me tagrambledhësit e mëkatarët ? » .
41002017	Kur e dëgjoi këtë , Jezui tha : « Nuk janë të shëndoshët ata që kanë nevojë për mjekun , por të sëmurët . Unë nuk kam ardhur të thërras të drejtët , por mëkatarët » .
41002018	Dishepujt e Gjonit dhe farisenjtë po agjëronin . Disa prej tyre shkuan e i thanë Jezuit : « Përse dishepujt e Gjonit dhe të farisenjve agjërojnë , ndërsa dishepujt e tu nuk agjërojnë ? » .
41002019	Jezui u tha : « A mund të agjërojnë dasmorët kur dhëndri është me ta ? Jo , nuk mund të agjërojnë për sa kohë kanë dhëndrin .
41002020	Por do të vijë dita kur do t'ua rrëmbejnë dhëndrin dhe atëherë , në atë ditë , do të agjërojnë .
41002021	Askush nuk qep një arnë prej një cope të re në një rrobë të vjetër , sepse arna prej copës së re e gris rrobën e vjetër dhe grisja bëhet më e madhe .
41002022	Askush nuk hedh verë të re në kacekë të vjetër , se vera i çan kacekët dhe kështu humbasin edhe vera , edhe kacekët . Prandaj vera e re hidhet në kacekë të rinj » .
41002023	Një të shtunë po ecnin përmes një fushe me grurë . Tek po kalonin andej , dishepujt e tij filluan të këpusnin kallinj gruri
41002024	dhe farisenjtë i thanë : « Ja , përse po bëjnë atë që nuk është e lejueshme të bëhet të shtunën ? » .
41002025	Por Jezui u tha : « A e keni lexuar ndonjëherë se çfarë bëri Davidi kur u gjet ngushtë dhe e kishte marrë uria , atë dhe ata që ishin me të ?
41002026	Se si hyri në shtëpinë e Perëndisë , kur ishte kryeprift Abiatari dhe hëngri bukët e kushtimit , që nuk lejohet t'i hajë askush , përveç priftërinjve dhe se si ua dha edhe atyre që ishin me të ? » .
41002027	Pastaj u tha : « E shtuna është bërë për njeriun dhe jo njeriu për të shtunën .
41002028	Kështu Biri i njeriut është Zot edhe i së shtunës » .
41003001	Jezui hyri përsëri në një sinagogë dhe aty gjendej një njeri që e kishte dorën të tharë .
41003002	Farisenjtë e vëzhgonin me kujdes për të parë nëse do ta shëronte ditën e shtunë , që të mund ta padisnin .
41003003	Jezui i tha njeriut që e kishte dorën të tharë : « Ngrihu e dil në mes ! » .
41003004	Pastaj iu drejtua atyre : « A është e lejueshme të bësh mirë apo të bësh keq të shtunën , të shpëtosh një jetë apo të vrasësh ? » . Por ata heshtën .
41003005	Jezui pa përreth i zemëruar dhe , me keqardhje për ngurtësimin e zemrës së tyre , i tha atij njeriu : « Shtrije dorën ! » . Ai e shtriu dhe dora iu shërua plotësisht .
41003006	Farisenjtë dolën përjashta dhe u këshilluan me herodianët që ta vrisnin .
41003007	Jezui shkoi bashkë me dishepujt drejt liqenit , ku e ndoqi një turmë e madhe njerëzish nga Galileja dhe Judeja ,
41003008	nga Jerusalemi e Idumeja , nga bregu tjetër i Jordanit , nga rrethinat e Tirit e të Sidonit . Ishte një turmë e madhe që , me të dëgjuar çfarë bënte , erdhi tek ai .
41003009	Jezui u tha dishepujve t'i bënin gati një varkë të vogël , që të mos e shtypte turma ,
41003010	sepse ai kishte shëruar aq shumë veta , saqë të gjithë ata që kishin sëmundje shtyheshin drejt tij për ta prekur .
41003011	Kur e shihnin , shpirtrat e ndyrë binin përmbys para tij , duke thirrur : « Ti je Biri i Perëndisë » .
41003012	Dhe ai i urdhëroi rreptësisht që të mos u tregonin të tjerëve për të .
41003013	Pastaj u ngjit në mal dhe thirri pranë vetes ata që donte . Ata shkuan tek ai
41003014	dhe ai caktoi të dymbëdhjetët që i quajti apostuj , që të qëndronin me të dhe t'i dërgonte të predikonin ,
41003015	duke u dhënë pushtet për të dëbuar djajtë .
41003016	Ja të dymbëdhjetët : Simoni , të cilit i vuri emrin Pjetër ,
41003017	Jakobi , biri i Zebedeut , dhe Gjoni , vëllai i Jakobit , të cilëve u vuri emrin Boanerges , që do të thotë ‘ bijtë e bubullimës ’ ,
41003018	Andrea dhe Filipi , Bartolomeu dhe Mateu , Thomai dhe Jakobi , biri i Alfeut , Tadeu , Simon kananeasi
41003019	dhe Judë Iskarioti , ai që e tradhtoi .
41003020	Pastaj Jezui shkoi në një shtëpi dhe përsëri u mblodh një turmë , sa nuk mundën as të hanin bukë .
41003021	Kur e morën vesh këtë gjë , të afërmit e tij erdhën ta merrnin , sepse thoshin : « Nuk është në vete » .
41003022	Por skribët që kishin ardhur nga Jerusalemi thoshin : « Ka Beelzebulin brenda dhe i dëbon djajtë me fuqinë e kryetarit të djajve » .
41003023	Jezui i thirri ata pranë vetes dhe filloi t'u fliste me shëmbëlltyra : « E si është e mundur që Satani të dëbojë Satanin ?
41003024	Nëse një mbretëri është e përçarë , kjo mbretëri nuk mund të qëndrojë më këmbë .
41003025	Dhe nëse një shtëpi është e përçarë , kjo shtëpi nuk mund të qëndrojë më këmbë .
41003026	Nëse Satani është ngritur kundër vetes dhe është përçarë , nuk mund të qëndrojë më këmbë , por ka marrë fund .
41003027	Por askush nuk mund të hyjë në shtëpinë e një njeriu të fortë e ta plaçkitë nëse nuk e ka lidhur më parë të fortin . Vetëm atëherë mund t'ia plaçkitë shtëpinë .
41003028	Me të vërtetë po ju them se gjithçka do t'u falet bijve të njerëzve , edhe mëkatet që kanë bërë , edhe fyerjet ndaj Perëndisë ,
41003029	por kushdo që fyen Shpirtin e Shenjtë , nuk do të falet në amshim . Ai është fajtor me mëkat të amshuar » .
41003030	Jezui i tha të gjitha këto , sepse ata thoshin : « Është i pushtuar nga një shpirt i ndyrë » .
41003031	Ndërkaq erdhën nëna dhe vëllezërit e tij . Ata u ulën përjashta dhe dërguan dikë për ta thirrur .
41003032	Një turmë rrinte ulur rreth tij dhe dikush i tha : « Nëna jote , vëllezërit e tu dhe motrat janë përjashta dhe po të kërkojnë » .
41003033	Ai iu përgjigj : « Kush është nëna ime dhe kush janë vëllezërit e mi ? » .
41003034	Pastaj vështroi ata që ishin ulur rreth tij e tha : « Ja nëna ime dhe vëllezërit e mi .
41003035	Kushdo që bën vullnetin e Perëndisë është vëllai im , motra ime dhe nëna ime » .
41004001	Jezui filloi përsëri t'i mësonte njerëzit në breg të liqenit dhe ja një turmë shumë e madhe u mblodh pranë tij . Ai hipi në varkën që ishte në liqen dhe u ul . E tërë turma qëndronte në breg të liqenit .
41004002	Ai i mësonte me anë të shumë shëmbëlltyrave dhe , teksa i mësonte , u tha :
41004003	« Dëgjoni ! Një mbjellës doli për të mbjellë
41004004	dhe ndërsa po mbillte , disa fara ranë në rrugë dhe erdhën zogjtë e i hëngrën .
41004005	Disa fara të tjera ranë në gurishtë , ku nuk kishte shumë dhè . Ato mbinë menjëherë , sepse dheu nuk ishte i thellë ,
41004006	por u vyshkën kur doli dielli dhe , ngaqë nuk kishin rrënjë , u thanë .
41004007	Disa fara të tjera ranë ndër ferra dhe ferrat u rritën , ua zunë frymën e nuk dhanë fryt .
41004008	Fara të tjera ranë në tokë të mirë dhe ndërsa rriteshin dhe zhvilloheshin , dhanë fryt e prodhuan njëra tridhjetë , tjetra gjashtëdhjetë dhe një tjetër njëqindfish » .
41004009	Pastaj u tha : « Kush ka veshë për të dëgjuar , le të dëgjojë ! » .
41004010	Kur mbeti vetëm , ata që ishin rreth tij bashkë me të dymbëdhjetët e pyetën për shëmbëlltyrat .
41004011	Dhe ai u tha : « Juve ju është bërë e njohur e fshehta e mbretërisë së Perëndisë , ndërsa atyre që janë përjashta u jepet gjithçka me shëmbëlltyra ,
41004012	që , megjithëse kanë sy për të parë , të mos shohin , megjithëse kanë veshë për të dëgjuar , të mos marrin vesh , përndryshe do të ishin kthyer te Perëndia dhe ai do t'i falte » .
41004013	Jezui u tha : « A nuk e kuptoni këtë shëmbëlltyrë ? E si do t'i merrni vesh të gjitha shëmbëlltyrat e tjera ?
41004014	Mbjellësi mbjell fjalën .
41004015	Farat që gjenden rrugës ku është mbjellë fjala , janë ata që sapo e kanë dëgjuar fjalën , por menjëherë vjen Satani dhe e rrëmben fjalën që është mbjellë në ta .
41004016	Farat që janë mbjellë në gurishtë janë ata që e pranojnë fjalën me gëzim sapo e dëgjojnë ,
41004017	por nuk kanë rrënjë në vetvete , sepse janë të përkohshëm dhe , kur vijnë vështirësitë dhe përndjekja për shkak të fjalës , largohen nga besimi .
41004018	Farat që kanë rënë në ferra janë ata që e kanë dëgjuar fjalën ,
41004019	por shqetësimet e kësaj jete , joshja e pasurisë dhe lakmia për gjëra të tjera hyjnë brenda tyre , ia zënë frymën fjalës dhe e bëjnë të pafrytshme .
41004020	Por ka edhe nga ata që janë mbjellë në tokë të mirë . Këta e dëgjojnë fjalën , e pranojnë dhe japin fryt tridhjetë , gjashtëdhjetë e njëqindfish » .
41004021	Dhe u tha : « A mos ndizet kandili për ta vënë nën magje a nën shtrat ? A nuk duhet vënë mbi mbajtësen e vet ?
41004022	Sepse nuk ka asnjë sekret që s'do të zbulohet dhe asnjë të fshehtë që s'do të dalë në dritë .
41004023	Kush ka veshë për të dëgjuar , le të dëgjojë » .
41004024	Pastaj u tha : « Kujdes çfarë dëgjoni ! Me masën që do të matni të tjerët , do të mateni edhe ju nga Perëndia , madje edhe më shumë .
41004025	Atij që ka , do t'i jepet edhe më shumë . Atij që nuk ka , do t'i merret edhe ajo që ka » .
41004026	Dhe tha : « Mbretëria e Perëndisë është si ai njeriu që ka hedhur farën në tokë .
41004027	Në gjumë apo zgjuar , natë a ditë , fara mbin dhe rritet pa e ditur as ai sesi .
41004028	Vetvetiu toka prodhon më parë filizin , pastaj kallirin e më pas kallirin plot me kokrra .
41004029	Dhe kur piqet fryti , i vihet menjëherë drapri , se është koha e të korrave » .
41004030	Pastaj tha : « Me çfarë ta krahasojmë mbretërinë e Perëndisë ? Me cilën shëmbëlltyrë mund ta përfytyrojmë ?
41004031	Ajo është si fara e sinapit . Kur mbillet në arë , është më e vogla ndër farërat që ka toka ,
41004032	por pasi të jetë mbjellë , rritet e bëhet më e madhja ndër të gjitha barishtet dhe nxjerr degë aq të mëdha , saqë zogjtë e qiellit mund të strehohen nën hijen e saj » .
41004033	Jezui u shpallte atyre fjalën e Perëndisë me shumë shëmbëlltyra të tilla , në masën që ata ishin në gjendje të kuptonin .
41004034	Nuk u fliste pa shëmbëlltyra , po kur ishin vetëm , ua shpjegonte të gjitha dishepujve të vet .
41004035	Po atë ditë , kur ra mbrëmja , Jezui u tha : « Le të shkojmë në bregun tjetër » .
41004036	Ata e lanë pas turmën dhe e morën Jezuin me varkën në të cilën ndodhej . Me ta ishin edhe disa varka të tjera .
41004037	Atëherë filloi një erë e fortë . Valët përplaseshin mbi varkë dhe gati e mbushën plot me ujë .
41004038	Jezui ishte në kiç , kishte vënë kokën mbi nënkresë e po flinte . Ata e zgjuan dhe i thanë : « Mësues , a nuk shqetësohesh se po mbytemi ? » .
41004039	Jezui u ngrit , qortoi erën dhe i tha liqenit : « Hesht ! Fashitu ! » . Era pushoi dhe u bë bunacë e madhe .
41004040	Pastaj u tha : « Përse keni frikë ? Ende nuk keni besim ? » .
41004041	Atëherë ata i zuri një frikë e madhe dhe i thanë njëri-tjetrit : « Vallë , kush është ky që i binden edhe era , edhe liqeni ? » .
41005001	Arritën në bregun tjetër të liqenit , në vendin e gerasenëve
41005002	dhe menjëherë , sapo doli Jezui nga varka , erdhi nga varrezat tek ai një njeri i pushtuar nga një shpirt i ndyrë .
41005003	Ai banonte në varreza dhe askush nuk mund ta lidhte më as me zinxhirë ,
41005004	sepse disa herë e kishin lidhur me pranga e zinxhirë , por ai i kishte këputur zinxhirët dhe i kishte thyer prangat dhe askush nuk mund ta zbuste dot .
41005005	Natë e ditë rrinte nëpër varre e nëpër male , duke bërtitur dhe duke e goditur veten me gurë .
41005006	Kur e pa Jezuin nga larg , ai vrapoi , ra në gjunjë para tij
41005007	dhe thirri me zë të lartë : « Çfarë ke me mua , o Jezu , Biri i Perëndisë më të lartë ? Të përbej për Perëndinë , mos më mundo ! » .
41005008	Jezui i tha : « Shpirt i ndyrë , dil nga ky njeri ! » .
41005009	Dhe e pyeti : « Si e ke emrin ? » . Ai iu përgjigj : « Emri im është Legjion , sepse jemi shumë » .
41005010	Dhe djalli i lutej shumë Jezuit që të mos e dëbonte jashtë atij vendi .
41005011	Aty pranë malit gjendej një tufë e madhe derrash që po kullosnin .
41005012	Shpirtrat e ndyrë iu lutën Jezuit e i thanë : « Na dërgo të hyjmë te derrat ! » .
41005013	Dhe ai i lejoi . Atëherë shpirtrat e ndyrë , me të dalë prej tij , u futën te derrat dhe tufa , që gati arrinte numrin dy mijë , u hodh nga humnera në liqen e u mbyt .
41005014	Ata që ruanin derrat ua mbathën këmbëve dhe e përhapën lajmin në qytet e nëpër fshatra dhe njerëzit erdhën për të parë çfarë kishte ndodhur .
41005015	Ata erdhën pranë Jezuit dhe kur panë të pushtuarin nga djalli , atë që kishte pasur Legjionin , që rrinte ulur dhe ishte i veshur e me mendje në rregull , i zuri frika .
41005016	Ata që e kishin parë ngjarjen treguan se çfarë kishte ndodhur me të pushtuarin nga djalli dhe me derrat .
41005017	Atëherë ata iu lutën Jezuit që të largohej nga krahina e tyre .
41005018	Ndërsa Jezui po hipte në varkë , njeriu që kishte qenë i pushtuar nga djalli i lutej që të rrinte me të .
41005019	Jezui nuk e lejoi , por i tha : « Shko në shtëpi te njerëzit e tu dhe tregoju çfarë ka bërë Zoti dhe sesi tregoi mëshirë për ty » .
41005020	Atëherë ai u largua dhe nëpër mbarë Dekapojën shpallte atë që kishte bërë Jezui për të dhe të gjithë mahniteshin .
41005021	Jezui kaloi përsëri me varkë në bregun tjetër dhe një turmë e madhe u mblodh rreth tij . Kur ishte në breg të liqenit ,
41005022	erdhi njëri prej kryetarëve të sinagogës me emrin Jair dhe sapo e pa Jezuin , i ra ndër këmbë
41005023	e iu lut shumë duke i thënë : « Vajza ime e vogël është në çastet e fundit , prandaj eja , vëri duart mbi të , që të shpëtojë dhe të jetojë ! » .
41005024	Jezui shkoi me të dhe një turmë e madhe , që shtyhej nga të gjitha anët , i shkoi pas .
41005025	Një grua kishte dymbëdhjetë vjet që vuante nga hemorragjia .
41005026	Ajo kishte hequr shumë nga mjekë të ndryshëm dhe kishte shpenzuar gjithçka që kishte pa kurrfarë dobie dhe sa vinte e përkeqësohej .
41005027	Me të dëgjuar për Jezuin , ajo hyri mes turmës dhe i preku nga pas mantelin .
41005028	Ajo thoshte me vete : « Sikur t'ia prek vetëm rrobat , do të shpëtoj » .
41005029	Rrjedhja e gjakut iu ndërpre në çast dhe ajo ndjeu në trupin e saj se u shërua nga sëmundja .
41005030	Jezui e ndjeu menjëherë forcën që doli prej tij dhe si iu drejtua turmës , tha : « Kush m'i preku rrobat ? » .
41005031	Dishepujt i thanë : « Ti e sheh turmën që të shtyn nga të gjitha anët dhe thua kush më preku ? » .
41005032	Por ai shikonte rreth e rrotull për të parë atë që e kishte prekur .
41005033	Atëherë gruaja , e frikësuar dhe duke u dridhur , ngaqë e dinte atë që i kishte ndodhur , erdhi , i ra ndër këmbë dhe i tha gjithë të vërtetën .
41005034	Jezui i tha : « Bijë , besimi yt të shpëtoi . Shko në paqe dhe qofsh e shëruar » .
41005035	Ndërsa po fliste , erdhën disa prej njerëzve të kryetarit të sinagogës dhe i thanë : « Jot bijë vdiq . Përse e shqetëson ende mësuesin ? » .
41005036	Por Jezui , kur i dëgjoi këto fjalë , i tha kryetarit të sinagogës : « Mos ki frikë , vetëm beso ! » .
41005037	Dhe nuk lejoi askënd që ta shoqëronte përveç Pjetrit , Jakobit e Gjonit , vëllait të Jakobit .
41005038	Si arritën në shtëpinë e kryetarit të sinagogës , Jezui pa rrëmujë dhe njerëz që qanin e vajtonin me zë të lartë .
41005039	Kur hyri , u tha : « Përse bërtisni e qani ? Fëmija nuk ka vdekur , por po fle » .
41005040	Ata e përqeshën . Por ai i nxori të gjithë përjashta , mori me vete babanë dhe nënën e fëmijës dhe ata që e shoqëronin dhe hynë atje ku ishte fëmija .
41005041	Ai e kapi fëmijën për dore dhe i tha : « Talitha kum » , që përkthehet : « Vashëz , unë po të them : ngrihu ! » .
41005042	Vajza e vogël u ngrit menjëherë dhe filloi të ecte . Ajo ishte dymbëdhjetë vjeçe . Të gjithë u habitën pa masë .
41005043	Jezui i urdhëroi rreptësisht që askush të mos e merrte vesh këtë gjë dhe u tha që t'i jepnin për të ngrënë .
41006001	Si iku që andej , Jezui shkoi në vendlindjen e tij dhe dishepujt i shkuan pas .
41006002	Kur erdhi e shtuna , filloi të mësojë njerëzit në sinagogë dhe shumë nga ata që e dëgjonin mrekulloheshin e thoshin : « Nga i vijnë këto gjëra ? Ç'është kjo dituri që i është dhënë dhe këto mrekulli që bëhen prej duarve të tij ?
41006003	A nuk është ky zdrukthëtari , i biri i Marisë , vëllai i Jakobit , i Josesë , i Judës dhe i Simonit ? A nuk janë edhe motrat e tij këtu te ne ? » . Dhe kjo i pengonte të besonin në të .
41006004	Por Jezui u tha : « Asnjë profet nuk përçmohet askund , përveçse në vendlindjen e tij , te të afërmit e tij dhe në shtëpinë e tij » .
41006005	Dhe atje nuk mundi të bënte asnjë mrekulli , përveçse shëroi disa të sëmurë , duke vënë duart mbi ta .
41006006	Ai u çudit për shkak të mosbesimit të tyre . Kështu , Jezui shkonte nëpër fshatra dhe mësonte njerëzit .
41006007	Ai i thirri pranë vetes të dymbëdhjetët dhe filloi t'i dërgojë dy nga dy . U dha pushtet mbi shpirtrat e ndyrë
41006008	dhe i porositi që të mos merrnin asgjë me vete për udhëtim përveç një shkopi , të mos merrnin as bukë , as trastë , as para në brez ,
41006009	por të vishnin sandalet dhe të mos mbanin dy tunika .
41006010	Pastaj u tha : « Qëndroni në atë shtëpi në të cilën hyni , derisa të niseni prej aty .
41006011	E nëse ka ndonjë vend ku nuk do t'ju pranojnë dhe nuk do t'ju dëgjojnë , kur të dilni që andej , shkundni pluhurin nga këmbët tuaja , si dëshmi kundër tyre » .
41006012	Dishepujt u nisën dhe predikonin që njerëzit të pendoheshin
41006013	si dhe dëbonin shumë djaj , lyenin me vaj shumë të sëmurë dhe i shëronin .
41006014	Mbreti Herod dëgjoi për Jezuin , sepse emri i tij ishte bërë i njohur dhe disa thoshin : « Gjon Pagëzori është ngjallur prej të vdekurve , prandaj veprojnë këto fuqi në të » .
41006015	Disa të tjerë thoshin : « Ky është Elia » . Dhe të tjerë : « Ky është profet si profetët e tjerë » .
41006016	Kur i dëgjoi këto gjëra , Herodi tha : « Ky është Gjoni , të cilit i kam prerë kokën dhe është ngjallur » .
41006017	Në të vërtetë , Herodi ishte ai që kishte dërguar njerëz që ta kapnin Gjonin , ta lidhnin e ta fusnin në burg , për shkak të Herodiadës , gruas së Filipit , vëllait të tij , me të cilën ishte martuar .
41006018	Gjoni i kishte thënë Herodit : « Nuk të lejohet ta marrësh për grua , gruan e vëllait tënd » .
41006019	Herodiada e urrente për këtë dhe donte ta vriste , por nuk mundte ,
41006020	sepse Herodi e kishte frikë Gjonin , meqenëse e njihte si njeri të drejtë dhe të shenjtë ; prandaj e mbronte . Atij nuk i vinte mirë nga ato që dëgjonte prej Gjonit , por e dëgjonte me ëndje .
41006021	Një ditë erdhi rasti i duhur kur Herodi , për ditëlindjen e vet , shtroi një darkë për të mëdhenjtë , komandantët e kohortave dhe për parinë e Galilesë .
41006022	Bija e Herodiadës kërceu një valle që i pëlqeu Herodit dhe të ftuarve . Atëherë mbreti i tha vajzës : « Më kërko çfarë të duash e unë do të ta jap » .
41006023	Dhe iu betua : « Çfarëdo që të më kërkosh do të ta jap , deri edhe gjysmën e mbretërisë sime ! » .
41006024	Ajo doli dhe i tha së ëmës : « Çfarë të kërkoj ? » . Ajo i tha : « Kokën e Gjon Pagëzorit » .
41006025	Në çast u kthye me nxitim te mbreti dhe i bëri këtë kërkesë : « Dua që të më japësh menjëherë kokën e Gjon Pagëzorit në një pjatë » .
41006026	Mbreti u trishtua shumë , por nuk deshi ta shkelte premtimin për shkak të betimit dhe të ftuarve .
41006027	Menjëherë mbreti dërgoi një rojë dhe e urdhëroi të sillte kokën e Gjonit . Roja shkoi dhe ia preu kokën në burg ,
41006028	pastaj e solli kokën e tij në një pjatë , ia dha vajzës dhe vajza ia dha së ëmës .
41006029	Dishepujt e Gjonit , sapo e morën lajmin , erdhën dhe morën kufomën e tij dhe e vunë në një varr .
41006030	Apostujt u mblodhën pranë Jezuit dhe i treguan për gjithçka që kishin bërë e që u kishin mësuar njerëzve .
41006031	Ai u tha : « Ejani veçmas në një vend të vetmuar që të pushoni pak ! » . Në të vërtetë , aq shumë njerëz vinin e shkonin , saqë nuk kishin kohë as të hanin .
41006032	Kështu u nisën me varkë drejt një vendi të shkretë për të ndenjur vetëm .
41006033	Kur i panë se po largoheshin , shumë veta e kuptuan këtë dhe nga të gjitha qytetet vrapuan e arritën përpara tyre .
41006034	Kur po zbrisnin nga varka , Jezui pa një turmë të madhe e cila iu dhimbs , sepse ishin si delet pa bari . Atëherë ai filloi t'u mësojë shumë gjëra .
41006035	Tashmë ishte bërë vonë , prandaj dishepujt iu afruan dhe i thanë : « Vendi është i shkretë dhe është bërë vonë .
41006036	Lëri të shkojnë nëpër fushat dhe fshatrat përreth , që të blejnë diçka për të ngrënë ! » .
41006037	Ai u përgjigj : « Jepuni ju të hanë ! » . Ata i thanë : « A të shkojmë të blejmë dyqind denarë bukë , që t'u japim për të ngrënë ? » .
41006038	Jezui u tha : « Sa bukë keni ? Shkoni e shikoni » . Ata e dinin , prandaj i thanë : « Pesë bukë e dy peshq » .
41006039	Atëherë ai u dha urdhër dishepujve t'i ulnin të gjithë në grupe mbi barin e gjelbër .
41006040	Ata u ulën në grupe nga njëqind e nga pesëdhjetë .
41006041	Pasi mori pesë bukët dhe dy peshqit , Jezui ngriti sytë drejt qiellit , tha lutjen e bekimit , theu bukët dhe ua dha dishepujve të vet , që t'i shtronin . Edhe dy peshqit ua ndau të gjithëve .
41006042	Të gjithë hëngrën e u ngopën
41006043	dhe mblodhën copat që tepruan , aq sa u mbushën dymbëdhjetë shporta , bashkë me ato që tepruan nga peshqit .
41006044	Ata që hëngrën bukët ishin pesë mijë burra .
41006045	Menjëherë Jezui i urdhëroi dishepujt të hipnin në varkë e të shkonin përpara tij në bregun tjetër , nga ana e Betsaidës , derisa ai të shpërndante turmën .
41006046	Kur u nda prej tyre , shkoi në mal për t'u lutur .
41006047	Kur ra mbrëmja , varka ishte në mes të liqenit dhe ai gjendej i vetëm në breg .
41006048	Jezui pa se dishepujt ishin lodhur duke vozitur , sepse kishin erën kundër dhe , në të gdhirë , erdhi drejt tyre duke ecur mbi liqen e donte t'i kalonte .
41006049	Kur ata e panë duke ecur mbi liqen , menduan se ishte fantazmë dhe bërtitën ,
41006050	sepse të gjithë e kishin parë dhe ishin trembur . Por menjëherë ai u tha : « Merrni zemër ! Jam unë . Mos kini frikë ! » .
41006051	Pastaj hipi në varkë tek ata dhe era pushoi . Ata u çuditën së tepërmi .
41006052	Nuk kishin kuptuar asgjë për bukët , se zemra e tyre ishte ngurtësuar .
41006053	Si kaluan në bregun tjetër , arritën në krahinën e Gjenesaretit dhe lidhën varkën .
41006054	Sapo dolën nga varka , njerëzit e njohën menjëherë Jezuin
41006055	dhe vrapuan nëpër gjithë atë krahinë e filluan të mbartnin të sëmurët në vigje dhe t'ia sillnin kudo që merrnin vesh se ishte .
41006056	Kudo që hynte , në fshatra , në qytete a nëpër ara , vendosnin të sëmurët nëpër sheshe dhe i luteshin t'i preknin së paku cepin e mantelit . Të gjithë ata që e preknin , shëroheshin .
41007001	Farisenjtë dhe skribët që kishin ardhur nga Jerusalemi shkuan pranë tij .
41007002	Ata panë disa prej dishepujve të tij që po hanin bukë me duar të papastra , domethënë të palara .
41007003	Farisenjtë dhe të gjithë judenjtë nuk hanë pa i larë duart me kujdes deri në bërryl , sipas traditës së të parëve
41007004	dhe , pasi kthehen nga tregu , nuk hanë pa u larë . Janë edhe shumë gjëra të tjera , që sipas traditës duhet t'i ruajnë , si larje gotash , brokash , enësh bakri dhe shtretërish .
41007005	Prandaj farisenjtë dhe skribët e pyetën : « Përse dishepujt e tu nuk sillen sipas traditës së të parëve , por hanë bukë me duar të palara ? » .
41007006	Por ai u tha : « Hipokritë ! Mirë profetizoi Isaia për ju kur shkroi : Ky popull më nderon me buzë , por zemrat e tyre janë larg meje .
41007007	Më kot më nderojnë , përderisa japin si mësim të Zotit urdhrat e njerëzve .
41007008	Ju lini pas dore urdhërimin e Perëndisë për t'iu përmbajtur traditës së njerëzve » .
41007009	Dhe u tha : « Ju shpërfillni pa të keq urdhërimin e Perëndisë , për të mbajtur traditën tuaj .
41007010	Në të vërtetë Moisiu ka thënë : Ndero babanë tënd e nënën tënde dhe kush flet keq për babanë e nënën , të dënohet me vdekje .
41007011	Por ju thoni : “ Nëse dikush i thotë babait ose nënës se ndihmën që do t'ju jepja , po e bëj korban - që do të thotë dhuratë për Perëndinë -
41007012	atëherë ai është i çliruar nga detyrimi për të ndihmuar babanë ose nënën . ”
41007013	Kështu , ju shfuqizoni fjalën e Perëndisë me anë të traditës që keni trashëguar . Ju bëni edhe shumë gjëra të ngjashme me këto » .
41007014	Jezui e thirri turmën pranë vetes dhe tha : « Dëgjomëni të gjithë e merrni vesh !
41007015	Njeriun nuk mund ta ndotë asgjë që hyn tek ai nga jashtë , por e ndotin ato që dalin prej tij .
41007017	Kur u nda nga turma e hyri në shtëpinë ku po rrinin , dishepujt e pyetën për shëmbëlltyrën .
41007018	Ai u tha : « As ju nuk e keni kuptuar ? A nuk e kuptoni se njeriun nuk mund ta ndotë çfarë hyn tek ai nga jashtë ,
41007019	sepse nuk hyn në zemër , por në bark e pastaj jashtëqitet ? » . Kështu Jezui i shpalli të pastra të gjitha ushqimet .
41007020	Dhe vazhdoi : « Çfarë del prej njeriut është ajo që e ndot njeriun ,
41007021	sepse prej zemrës së njeriut dalin mendimet e liga , kurvëritë , vjedhjet , vrasjet ,
41007022	tradhtitë bashkëshortore , grykësitë , ligësitë , dinakëria , fëlligështia , smira , fyerjet , mburrja dhe marrëzia .
41007023	Të gjitha këto gjëra dalin nga brenda dhe e ndotin njeriun » .
41007024	Jezui u nis prej aty e shkoi në krahinën e Tirit . Ai hyri në një shtëpi dhe kjo nuk mundi të mbetej e fshehtë , megjithëse Jezui nuk donte që të merrej vesh .
41007025	Menjëherë një grua , bija e së cilës ishte e pushtuar nga një shpirt i ndyrë , dëgjoi të flitej për të dhe erdhi e i ra ndër këmbë .
41007026	Kjo grua ishte greke , me prejardhje sirofenikase , dhe i lutej që t'i dëbonte djallin prej së bijës .
41007027	Dhe ai i tha : « Le të ngopen fëmijët më parë , sepse nuk është mirë të marrësh bukën e fëmijëve e t'ua hedhësh qenve » .
41007028	Ajo u përgjigj : « Zot , edhe qentë nën tryezë hanë thërrimet e fëmijëve ! » .
41007029	Atëherë ai i tha : « Për hir të fjalëve që the , shko ! Djalli ka dalë prej bijës sate » .
41007030	Ajo u kthye në shtëpi dhe e gjeti fëmijën të shtrirë në shtrat . Djalli kishte dalë .
41007031	Pastaj , ndërsa po kthehej nga krahina e Tirit , shkoi nëpër Sidon drejt Liqenit të Galilesë , përmes krahinës së Dekapojës .
41007032	Aty i sollën një të shurdhët që fliste me vështirësi dhe iu lutën që të vinte duart mbi të .
41007033	Si e ndau veç nga turma , ia vuri gishtat në veshë . Pastaj ia preku gjuhën me pështymë
41007034	dhe ngriti sytë drejt qiellit , psherëtiu e i tha : « Effatha ! » , që do të thotë « Hapu ! » .
41007035	Menjëherë atij iu hapën veshët , iu zgjidh gjuha dhe filloi të fliste rrjedhshëm .
41007036	Jezui i porositi që të mos i tregonin askujt , por sa më shumë i porosiste , aq më shumë e shpallnin
41007037	dhe , të mrekulluar tej mase , thoshin : « Të gjitha gjërat i ka bërë mirë . Ai i bën të shurdhët të dëgjojnë e memecët të flasin » .
41008001	Ato ditë përsëri u mblodh një turmë e madhe dhe meqë nuk kishin ç'të hanin , Jezui i thirri pranë vetes dishepujt dhe u tha :
41008002	« Më dhimbset turma , sepse kanë tri ditë që rrinë me mua dhe nuk kanë asgjë për të ngrënë .
41008003	Nëse i nis në shtëpi të uritur , do të mbeten rrugës dhe disa prej tyre kanë ardhur nga larg » .
41008004	Por dishepujt iu përgjigjën : « E si mund t'i ngopim me bukë këta njerëz këtu në shkretëtirë ? » .
41008005	Jezui i pyeti : « Sa bukë keni ? » . Ata iu përgjigjën : « Shtatë » .
41008006	Ai e urdhëroi turmën të ulej përdhe , mori shtatë bukët , tha lutjen e falënderimit , i theu , ua dha dishepujve t'i shtronin dhe ata ia shtruan turmës .
41008007	Kishin edhe ca peshq të vegjël dhe , pasi i bekoi , u tha dishepujve që t'i shtronin edhe këto .
41008008	Ata hëngrën e u ngopën dhe mblodhën copat e mbetura . U mbushën shtatë shporta .
41008009	Aty ishin gjithsej rreth katër mijë veta . Pastaj Jezui i shpërndau .
41008010	Ai hipi menjëherë në varkë bashkë me dishepujt dhe shkoi në krahinën e Dalmanutës .
41008011	Atëherë erdhën farisenjtë dhe filluan të diskutonin me të . Ata i kërkonin një mrekulli nga qielli për ta vënë në provë .
41008012	Jezui psherëtiu thellë e tha : « Përse kjo brezni kërkon një mrekulli ? Me të vërtetë po ju them se kësaj breznie nuk do t'i jepet asnjë mrekulli » .
41008013	Pastaj u largua prej tyre , hipi në varkë dhe kaloi në bregun tjetër .
41008014	Dishepujt kishin harruar të merrnin bukë . Në varkë kishin vetëm një bukë .
41008015	Jezui i porositi : « Kini kujdes e ruhuni nga tharmi i farisenjve dhe nga tharmi i Herodit » .
41008016	Por ata i thanë njëri-tjetrit : « Flet kështu sepse nuk kemi bukë me vete » .
41008017	Jezui e dinte këtë gjë dhe u tha : « Çfarë po thoni ? Se nuk keni bukë ? Nuk kuptoni dhe nuk merrni vesh ? A ju është ngurtësuar zemra ?
41008018	Keni sy dhe nuk shikoni ? Keni veshë dhe nuk dëgjoni ? Nuk ju kujtohet vallë
41008019	kur theva pesë bukët për pesë mijë veta ? Sa shporta plot me copa mblodhët ? » . Ata i thanë : « Dymbëdhjetë » .
41008020	« Po kur theva shtatë bukët për katër mijë veta ? Sa shporta plot me copa mblodhët ? » . Ata i thanë : « Shtatë » .
41008021	Ai u tha : « Ende nuk kuptoni ? » .
41008022	Pastaj arritën në Betsaidë , ku i sollën një të verbër dhe iu lutën që ta prekte .
41008023	Ai e mori të verbrin për dore , e nxori jashtë fshatit , pështyu në sytë e tij dhe e pyeti : « A sheh gjë ? » .
41008024	Ai ngriti sytë e tha : « Shoh njerëzit që duken si pemë që ecin » .
41008025	Jezui ia vuri përsëri duart mbi sy . I verbri filloi të shihte , u shërua e shikonte gjithçka qartë .
41008026	Jezui e dërgoi në shtëpi dhe i tha : « Mos hyr fare në fshat » .
41008027	Pastaj Jezui shkoi bashkë me dishepujt e tij në fshatin e Cezaresë së Filipisë dhe , gjatë rrugës , i pyeti dishepujt : « Kush thonë njerëzit se jam unë ? » .
41008028	Ata iu përgjigjën : « Disa thonë se je Gjon Pagëzori , të tjerë se je Elia e të tjerë se je njëri nga profetët » .
41008029	Dhe ai i pyeti : « Po ju , kush thoni se jam unë ? » . Pjetri iu përgjigj : « Ti je Krishti » .
41008030	Jezui i urdhëroi rreptësisht të mos i tregonin askujt për të .
41008031	Ai filloi t'i mësonte se Biri i njeriut duhej të vuante shumë dhe se nuk do të pranohej nga pleqtë , kryepriftërinjtë dhe skribët . Pastaj do ta vrisnin , por pas tri ditësh do të ngjallej .
41008032	Ai ua tha haptas këto fjalë . Atëherë Pjetri e mori mënjanë dhe filloi ta qortojë .
41008033	Por Jezui u kthye , pa nga dishepujt dhe e qortoi Pjetrin e i tha : « Largohu prej meje , Satan , sepse nuk mendon sipas Perëndisë , por sipas njerëzve » .
41008034	Dhe thirri pranë vetes turmën bashkë me dishepujt e u tha : « Kush dëshiron të vijë pas meje , le të mohojë veten , të marrë kryqin e vet dhe të më ndjekë .
41008035	Sepse kushdo që dëshiron ta shpëtojë jetën e vet , do ta humbasë atë dhe kushdo që e humbet jetën e vet për shkakun tim dhe të ungjillit , do ta shpëtojë atë .
41008036	Ç'dobi do të kishte njeriu po të fitonte mbarë botën , por të humbte jetën e vet ?
41008037	Çfarë do të jepte njeriu në këmbim të jetës së vet ?
41008038	Nëse dikush ka turp për mua dhe për fjalët e mia para kësaj breznie të pafe dhe mëkatare , po ashtu do të ketë turp për ta edhe Biri i njeriut kur të vijë me engjëjt e shenjtë në lavdinë e Atit të tij » .
41009001	Jezui u tha : « Me të vërtetë po ju them se disa nga ata që janë këtu nuk do ta provojnë vdekjen pa e parë mbretërinë e Perëndisë , duke ardhur me fuqi » .
41009002	Pas gjashtë ditësh Jezui mori me vete Pjetrin , Jakobin dhe Gjonin e i çoi në një mal të lartë , në një vend të veçuar . Atëherë ai u shndërrua para tyre
41009003	e rrobat iu bënë vezulluese dhe aq të bardha , sa askush mbi tokë nuk mund t'i zbardhte aq shumë .
41009004	Pastaj atyre iu shfaqën Elia me Moisiun , që po flisnin me Jezuin .
41009005	Pjetri i tha Jezuit : « Mësues , sa mirë që jemi këtu ! Le të ngremë tri tenda , një për ty , një për Moisiun e një për Elian » .
41009006	Në të vërtetë nuk dinte ç'të thoshte , sepse u kishte hyrë tmerri .
41009007	Atëherë doli një re që i mbuloi me hijen e saj dhe nga reja u dëgjua një zë : « Ky është Biri im i dashur . Dëgjojeni ! » .
41009008	Dhe , befas , kur shikuan përreth , nuk panë askënd përveç Jezuit që ishte me ta .
41009009	Kur po zbrisnin nga mali , Jezui i urdhëroi të mos i tregonin askujt çfarë kishin parë , derisa Biri i njeriut të ngjallej prej të vdekurve .
41009010	Ata e mbajtën fjalën dhe pyesnin veten : ç'do të thotë të ngjallesh prej të vdekurve ?
41009011	Pastaj e pyetën Jezuin : « Përse thonë skribët se duhet të vijë më parë Elia ? » .
41009012	Ai u tha : « Është e vërtetë se Elia do të vijë më parë për të vënë gjithçka në vendin e vet . Po përse thotë Shkrimi i shenjtë se Biri i njeriut do të vuajë shumë dhe do të përçmohet ?
41009013	Megjithatë unë po ju them se Elia ka ardhur dhe me të bënë çfarë deshën , ashtu si Shkrimi i shenjtë thotë për të » .
41009014	Kur erdhën te dishepujt e tjerë , panë rreth tyre një turmë të madhe dhe skribët që po diskutonin me ta .
41009015	Tërë ajo turmë u habit kur e pa Jezuin . Njerëzit vrapuan tek ai dhe e përshëndetën .
41009016	Jezui i pyeti : « Çfarë po diskutoni me ta ? » .
41009017	Njëri nga turma iu përgjigj : « Mësues , të kam sjellë tim bir , se e mundon një shpirt që nuk e lë të flasë .
41009018	Kudo që e kap , e përplas përdhe dhe ai nxjerr shkumë nga goja , kërcëllin dhëmbët e mpihet . U thashë edhe dishepujve të tu që t'ia dëbojnë , por nuk mundën » .
41009019	Jezui tha : « O brezni e pafe ! Edhe sa kohë do të jem me ju ? Deri kur do t'ju duroj ? Sillmani këtu ! » .
41009020	Ata e sollën djaloshin tek ai . Kur e pa Jezuin , shpirti e shkundi menjëherë djalin . Ai ra përdhe dhe u rrotullua duke i dalë shkumë nga goja .
41009021	Jezui e pyeti babanë e djalit : « Sa kohë ka që është kështu ? » . Ai u përgjigj : « Që në fëmijëri .
41009022	Disa herë e ka hedhur në zjarr dhe në ujë për ta vrarë . Nëse mundesh , ki dhembshuri për ne dhe na ndihmo ! » .
41009023	Jezui i tha : « Nëse mundem ? Gjithçka është e mundur për atë që beson » .
41009024	Menjëherë babai i fëmijës thirri : « Besoj o Zot . Ndihmomë në besimin tim të pakët ! » .
41009025	Kur pa Jezui se turma po mblidhej me vrap , e qortoi shpirtin e ndyrë dhe i tha : « Shpirt shurdh e memec , po të urdhëroj , dil prej tij e mos hyr më kurrë ! » .
41009026	Shpirti bërtiti dhe si e shkundi mirë , doli prej tij e djali mbeti si i vdekur , saqë të gjithë thoshin : « Ka vdekur » .
41009027	Por Jezui e mori për dore dhe e ngriti . Atëherë djali u ngrit në këmbë .
41009028	Kur hyri në shtëpinë ku po rrinin , dishepujt e pyetën veçmas : « Përse ne nuk mundëm ta dëbonim ? » .
41009029	Jezui u tha : « Ky lloj shpirti nuk mund të dëbohet ndryshe , përveçse me lutje » .
41009030	Pastaj u larguan që aty dhe kaluan nëpër Galile . Jezui nuk donte ta merrte vesh njeri .
41009031	Ai po mësonte dishepujt e tij dhe u tha : « Biri i njeriut do të dorëzohet në duart e njerëzve , ata do ta vrasin dhe , pas tri ditësh , ai do të ngjallet » .
41009032	Por ata nuk i kuptuan këto fjalë dhe kishin frikë ta pyesnin .
41009033	Arritën në Kafarnaum dhe kur hyri në shtëpinë ku po rrinin , i pyeti : « Për çfarë po bisedonit me njëri-tjetrin gjatë rrugës ? » .
41009034	Ata heshtën , sepse gjatë rrugës kishin biseduar se kush nga ata ishte më i madhi .
41009035	Pasi u ul , i thirri të dymbëdhjetët dhe u tha : « Nëse dikush dëshiron të jetë i pari , le të bëhet i fundit i të gjithëve dhe shërbëtori i të gjithëve » .
41009036	Pastaj mori një fëmijë , e vuri mes tyre dhe duke e marrë në krahë , u tha :
41009037	« Kush pranon në emrin tim një fëmijë si ky , më pranon mua dhe kush më pranon mua , nuk më pranon mua , por atë që më ka dërguar » .
41009038	Gjoni i tha Jezuit : « Mësues , pamë një njeri që dëbonte djajtë në emrin tënd dhe ia ndaluam , sepse nuk vinte pas nesh » .
41009039	Por Jezui i tha : « Mos ia ndaloni , se askush nuk mund të flasë keq për mua sapo bën një vepër të fuqishme në emrin tim .
41009040	Kush nuk është kundër nesh , është me ne .
41009041	Nëse dikush do t'ju japë të pini një gotë ujë për shkak se jeni të Krishtit , me të vërtetë po ju them se ai nuk do ta humbasë shpërblimin e tij » .
41009042	« Nëse dikush shtyn në mëkat njërin prej këtyre të vegjëlve që besojnë në mua , për atë do të ishte më mirë të lidhte në qafë një gur të madh mulliri dhe të hidhej në det .
41009043	Nëse dora jote të çon në mëkat , preje ! Është më mirë të hysh i gjymtuar në jetën e vërtetë , sesa t'i kesh të dyja duart e të shkosh në ferr , në zjarrin që nuk shuhet .
41009045	Dhe nëse këmba jote të çon në mëkat , preje ! Është më mirë të hysh i çalë në jetën e vërtetë , sesa t'i kesh të dyja këmbët e të të hedhin në ferr .
41009047	Nëse syri të çon në mëkat , nxirre ! Është më mirë të hysh me një sy në mbretërinë e Perëndisë , sesa t'i kesh të dy sytë e të të hedhin në ferr ,
41009048	atje ku tenja nuk ngordh dhe zjarri nuk shuhet .
41009049	Në të vërtetë , gjithçka do të kripet me zjarr .
41009050	Kripa është e mirë , por nëse e humbet shijen , si do t'ia ktheni ? Kini kripë në veten tuaj dhe jetoni në paqe me njëri-tjetrin » .
41010001	Jezui u largua që andej e shkoi në krahinën e Judesë , përtej Jordanit , e përsëri turmat u mblodhën pranë tij . Ai filloi përsëri t'i mësonte , siç e kishte zakon .
41010002	Disa farisenj iu afruan dhe , për ta zënë në kurth , e pyetën : « A është e lejueshme që burri ta ndajë gruan ? » .
41010003	Jezui u përgjigj : « Çfarë ju ka urdhëruar Moisiu ? » .
41010004	Ata i thanë : « Moisiu ka lejuar t'i shkruhet gruas letra e ndarjes dhe të lihet » .
41010005	Jezui u tha : « Ai jua ka shkruar këtë urdhërim për shkak të ngurtësisë së zemrës suaj ,
41010006	por që nga fillimi i krijimit Perëndia bëri mashkullin e femrën .
41010007	Për këtë arsye burri do ta lërë babanë e nënën e tij dhe do të bashkohet me gruan e vet
41010008	e të dy do të bëhen një trup i vetëm . Kështu , ata nuk do të jenë më dy , por një trup i vetëm .
41010009	Prandaj atë që ka bashkuar Perëndia , njeriu të mos e ndajë ! » .
41010010	Kur u kthyen në shtëpinë ku po rrinin , dishepujt e pyetën përsëri për këtë gjë .
41010011	Ai u tha : « Kushdo që e ndan gruan e vet dhe martohet me një tjetër , bën tradhti bashkëshortore ndaj saj ,
41010012	dhe kushdo që e ndan burrin e vet dhe martohet me një tjetër , bën tradhti bashkëshortore » .
41010013	Atëherë i sollën disa fëmijë , që të vinte duart mbi ta , por dishepujt i qortuan .
41010014	Kur i pa , Jezui u zemërua dhe u tha : « Lërini fëmijët të vijnë tek unë dhe mos i pengoni , sepse mbretëria e Perëndisë u përket atyre që janë si ata .
41010015	Me të vërtetë po ju them se ai që nuk e pranon mbretërinë e Perëndisë si një fëmijë , nuk do të hyjë në të » .
41010016	Pastaj i mori në krahë dhe i bekoi duke vënë duart mbi ta .
41010017	Ndërsa po nisej për rrugë , dikush erdhi me vrap , i ra në gjunjë dhe e pyeti : « Mësues i mirë , ç'duhet të bëj që të trashëgoj jetën e amshuar ? » .
41010018	Jezui i tha : « Përse më quan të mirë ? Askush nuk është i mirë , përveç Perëndisë .
41010019	Ti i njeh urdhërimet : Mos vrit , mos bëj tradhti bashkëshortore , mos vidh , mos bëj dëshmi të rreme , mos mashtro , ndero babanë e nënën ! » .
41010020	Ai i tha : « Mësues , të gjitha këto i kam bërë që nga rinia ime » .
41010021	Jezui e vështroi , ndjeu dashuri për të e i tha : « Të mungon një gjë : shko , shit çfarë ke , jepua të varfërve dhe do të kesh një thesar në qiell . Pastaj eja e më ndiq ! » .
41010022	Por ai u trishtua nga këto fjalë e u largua i mërzitur , se kishte shumë pasuri .
41010023	Jezui vështroi rreth e rrotull e u tha dishepujve : « Sa e vështirë është për ata që kanë pasuri të hyjnë në mbretërinë e Perëndisë ! » .
41010024	Dishepujt u shtangën nga fjalët e tij , por Jezui u tha përsëri : « Bijtë e mi , sa e vështirë është të hysh në mbretërinë e Perëndisë .
41010025	Është më e lehtë të kalojë një deve nëpër vrimën e gjilpërës , sesa të hyjë një i pasur në mbretërinë e Perëndisë » .
41010026	Ata u habitën tej mase e i thanë njëri-tjetrit : « Po atëherë , kush do të mund të shpëtohet ? » .
41010027	Jezui i vështroi e tha : « Kjo është e pamundur për njerëzit , por jo për Perëndinë , sepse për Perëndinë gjithçka është e mundur » .
41010028	Atëherë Pjetri mori fjalën e tha : « Ja , ne lamë gjithçka dhe erdhëm pas teje » .
41010029	Jezui tha : « Me të vërtetë po ju them se askush nga ata që lanë shtëpi , vëllezër a motra , nënë a babë , fëmijë ose ara për shkakun tim dhe për shkak të ungjillit
41010030	nuk do të mbetet pa marrë , tani , në këtë kohë , së bashku me përndjekjet , njëqindfish shtëpi , vëllezër , motra , nënë , fëmijë e ara , dhe jetën e amshuar në botën e ardhshme .
41010031	Por shumë nga ata që janë të parët do të jenë të fundit dhe të fundit do të jenë të parët » .
41010032	Rrugës për në Jerusalem Jezui u printe dishepujve . Dishepujt ishin të tmerruar , ndërsa të tjerët që i ndiqnin kishin frikë . Si i mori përsëri mënjanë të dymbëdhjetët , Jezui filloi t'u tregonte çfarë do t'i ndodhte :
41010033	« Ja , ne po shkojmë në Jerusalem dhe Biri i njeriut do t'u dorëzohet kryepriftërinjve dhe skribëve . Ata do ta dënojnë me vdekje dhe do t'ua dorëzojnë paganëve .
41010034	Këta do ta tallin e do ta pështyjnë , do ta fshikullojnë e do ta vrasin , por pas tri ditësh ai do të ngjallet » .
41010035	Jakobi e Gjoni , bijtë e Zebedeut , iu afruan dhe i thanë : « Mësues , duam të bësh për ne gjithçka që të kërkojmë » .
41010036	Ai u tha : « Çfarë doni të bëj për ju ? » .
41010037	Ata i thanë : « Na lejo që në lavdinë tënde të ulemi njëri në të djathtën e tjetri në të majtën tënde » .
41010038	Por Jezui u tha : « Ju nuk dini çfarë kërkoni . A mund ta pini ju kupën që do të pi unë , apo të pagëzoheni me pagëzimin me të cilin do të pagëzohem unë ? » .
41010039	Ata iu përgjigjën : « Mundemi » . Jezui u tha : « Kupën që do të pi unë do ta pini edhe ju dhe do të pagëzoheni me pagëzimin me të cilin do të pagëzohem edhe unë ,
41010040	por që të uleni në të djathtën a në të majtën time , nuk më takon mua ta vendos , sepse vendet u takojnë atyre për të cilët janë përgatitur » .
41010041	Kur e dëgjuan këtë gjë , dhjetë të tjerët u zemëruan me Jakobin dhe me Gjonin .
41010042	Por Jezui i thirri pranë vetes dhe u tha : « Ju e dini se ata që e mbajnë veten si krerë të kombeve sundojnë mbi to dhe të mëdhenjtë e tyre ushtrojnë pushtet mbi to .
41010043	Me ju nuk duhet të ndodhë kështu , por nëse dikush nga ju dëshiron të bëhet i madh , le të jetë shërbëtori juaj ,
41010044	dhe nëse dikush dëshiron të jetë i pari , le të bëhet shërbëtor i të gjithëve ,
41010045	sepse edhe Biri i njeriut nuk erdhi që t'i shërbejnë , por erdhi për të shërbyer e për të dhënë jetën e vet si shpengim për shumë njerëz » .
41010046	Kështu arritën në Jeriko . Ndërsa po nisej që andej bashkë me dishepujt dhe me një turmë të madhe , një lypës i verbër , Bartimeu , biri i Timeut , rrinte ulur në anë të rrugës .
41010047	Kur dëgjoi se po kalonte Jezui i Nazaretit , ai nisi të bërtiste : « Jezu , Biri i Davidit , ki mëshirë për mua ! » .
41010048	Shumë veta e qortonin që të heshtte , por ai thërriste edhe më fort : « Biri i Davidit , ki mëshirë për mua ! » .
41010049	Jezui ndaloi dhe tha : « Thirreni ! » . Ata e thirrën të verbrin e i thanë : « Merr zemër ! Ngrihu ! Ai po të thërret » .
41010050	Ai hodhi tej mantelin , brofi në këmbë e shkoi te Jezui .
41010051	Jezui i tha : « Çfarë dëshiron të bëj për ty ? » . I verbri iu përgjigj : « Mësues , dua që të shoh përsëri » .
41010052	Atëherë Jezui i tha : « Shko ! Besimi yt të shpëtoi » . Atij iu kthye menjëherë shikimi dhe shkoi pas Jezuit .
41011001	Kur iu afruan Jerusalemit , pranë Betfagës e Betanisë , afër Malit të Ullinjve , Jezui dërgoi dy prej dishepujve
41011002	dhe u tha : « Shkoni në fshatin përballë dhe sapo të hyni , do të gjeni të lidhur një kërriç mbi të cilin nuk ka hipur ende askush . Zgjidheni dhe silleni !
41011003	Nëse dikush ju thotë “ ç'po bëni ? ” , i thoni : “ Zoti ka nevojë për të dhe do t'jua kthejë përsëri ” » .
41011004	Ata shkuan dhe e gjetën kërriçin të lidhur afër një dere përjashta në rrugë dhe e zgjidhën .
41011005	Disa njerëz që po rrinin aty u thanë : « Përse po e zgjidhni kërriçin ? » .
41011006	Dy dishepujt u përgjigjën siç u kishte thënë Jezui dhe ata i lejuan .
41011007	Pastaj e sollën kërriçin te Jezui , i hodhën përsipër rrobat e tyre dhe Jezui u ul mbi të .
41011008	Shumë veta shtruan në rrugë rrobat e tyre , ndërsa të tjerë shtruan degë të këputura nëpër fusha .
41011009	Ata që ecnin përpara tij dhe ata pas tij , thërrisnin : « Hosana ! Bekuar qoftë ai që vjen në emër të Zotit !
41011010	Bekuar qoftë mbretëria që vjen , mbretëria e Davidit , atit tonë ! Hosana në lartësitë e qiejve ! » .
41011011	Jezui hyri në Jerusalem e shkoi në tempull . Ai vështroi gjithçka rreth e rrotull dhe meqenëse tashmë ishte vonë , doli për të shkuar në Betani bashkë me të dymbëdhjetët .
41011012	Të nesërmen , pasi u kthyen nga Betania , Jezuin e mori uria .
41011013	Nga larg pa një fik që kishte gjethe dhe shkoi të shihte nëse do të gjente ndonjë fryt . Kur iu afrua , nuk gjeti asgjë përveç gjetheve , se nuk ishte koha e fiqve .
41011014	Atëherë i tha fikut : « Mos ngrëntë njeri kurrë fryt prej teje ! » . Dhe dishepujt e dëgjuan .
41011015	Kur arritën në Jerusalem , Jezui hyri në tempull dhe nisi të dëbonte ata që shisnin e blinin aty . Pastaj përmbysi tryezat e këmbyesve të parave dhe tryezat e tregtarëve të pëllumbave
41011016	dhe s'lejonte njeri të mbartte sende nëpër tempull .
41011017	Jezui i mësonte dhe u thoshte : « A nuk thotë Shkrimi i shenjtë : Shtëpia ime do të quhet shtëpi lutjeje për të gjitha kombet ? Por ju e keni bërë shpellë kusarësh » .
41011018	Kryepriftërinjtë dhe skribët dëgjuan për këtë dhe kërkonin sesi ta vrisnin . Në të vërtetë e kishin frikë , sepse tërë turma mahnitej me mësimin e tij .
41011019	Kur ra muzgu , ata dolën nga qyteti .
41011020	Në mëngjes , ndërsa po kalonin andej , panë fikun të tharë që në rrënjë .
41011021	Pjetri u kujtua dhe i tha Jezuit : « Mësues , shiko ! Fiku që mallkove është tharë » .
41011022	Jezui u tha : « Kini besim në Perëndinë !
41011023	Me të vërtetë po ju them se nëse dikush i thotë këtij mali “ ngrihu e hidhu në det ” dhe nuk ka dyshime në zemër , por beson se ajo që thotë do të ndodhë , kështu do të bëhet .
41011024	Prandaj po ju them se çfarëdo që të kërkoni në lutje , besoni se do ta merrni dhe kështu do të bëhet .
41011025	Dhe kur ngriheni për t'u lutur , nëse keni diçka kundër dikujt , faleni atë , që edhe Ati juaj që është në qiell t'jua falë paudhësitë tuaja » .
41011027	Kur erdhën përsëri në Jerusalem , Jezui po ecte në tempull dhe kryepriftërinjtë , skribët e pleqtë iu afruan
41011028	dhe i thanë : « Me ç'autoritet i bën këto gjëra ? Kush ta ka dhënë këtë autoritet që të bësh këto gjëra ? » .
41011029	Jezui u tha : « Unë do t'ju bëj vetëm një pyetje . Përgjigjmuni dhe do t'ju tregoj me ç'autoritet i bëj këto gjëra .
41011030	Pagëzimi i Gjonit , vinte prej qiellit apo prej njerëzve ? Përgjigjmuni ! » .
41011031	Atëherë ata i thanë njëri-tjetrit : « Po të themi “ prej qiellit ” , do të na thotë : “ Pse nuk i besuat atij ? ” .
41011032	Po sikur të themi “ prej njerëzve ” ? » . Por kishin frikë nga turma , se të gjithë e mbanin Gjonin për profet të vërtetë .
41011033	Prandaj i thanë Jezuit : « Nuk e dimë » . Dhe Jezui u tha : « As unë nuk ju them se me ç'autoritet i bëj këto gjëra » .
41012001	Pastaj Jezui filloi t'u fliste me shëmbëlltyra : « Një njeri mbolli një vresht , e thuri me gardh , hapi një gropë për të shtrydhur rrushin dhe ngriti një kullë . Vreshtin ua dha me qira disa vreshtarëve dhe u largua në një vend të huaj .
41012002	Kur erdhi koha e të vjelave , dërgoi një shërbëtor te vreshtarët , që të merrte pjesën e vet nga prodhimi i vreshtit .
41012003	Vreshtarët e kapën , e rrahën dhe e kthyen duarzbrazët .
41012004	Atëherë ai dërgoi edhe një shërbëtor tjetër , por ata e goditën në kokë dhe e poshtëruan .
41012005	Dërgoi edhe një tjetër , por edhe këtë e vranë . Dërgoi edhe shumë të tjerë , por disa i rrahën e disa i vranë .
41012006	I kishte mbetur vetëm një , biri i tij i dashur . Në fund e dërgoi tek ata duke thënë : “ Për tim bir do të kenë respekt . ”
41012007	Por vreshtarët i thanë njëri-tjetrit : “ Ky është trashëgimtari . Ejani ta vrasim dhe trashëgimia do të na mbetet neve . ”
41012008	Atëherë e kapën , e vranë dhe e hodhën jashtë vreshtit .
41012009	Ç'do të bëjë i zoti i vreshtit ? Do të vijë , do t'i vrasë vreshtarët dhe do t'ua japë vreshtin të tjerëve .
41012010	A nuk i keni lexuar këto fjalë të Shkrimit të shenjtë : Guri që ndërtuesit e hodhën tej , u bë guri i qoshes .
41012011	Kjo është vepra e Zotit dhe është e mrekullueshme në sytë tanë » .
41012012	Atëherë ata kërkonin ta kapnin , sepse e kuptuan se shëmbëlltyrën e kishte thënë kundër tyre , por kishin frikë nga turma , prandaj e lanë dhe ikën .
41012013	Pastaj dërguan te Jezui disa nga farisenjtë dhe disa nga herodianët për ta zënë në kurth për ndonjë fjalë .
41012014	Kur erdhën , i thanë : « Mësues , e dimë se je i vërtetë dhe , pa pyetur për njeri e pa u ndikuar nga askush , u mëson të tjerëve me vërtetësi udhën e Perëndisë . A është e lejueshme t'i paguhen taksat Cezarit , apo jo ? Duhet t'ia paguajmë apo nuk duhet ? » .
41012015	Por Jezui , duke e njohur hipokrizinë e tyre , u tha : « Përse më vini në provë ? Më sillni një monedhë që ta shoh ! » .
41012016	Ata ia sollën . Atëherë ai u tha : « E kujt është kjo figurë e ky mbishkrim ? » . Ata i thanë : « Të Cezarit » .
41012017	Jezui u tha : « Jepini Cezarit ç'është e Cezarit dhe Perëndisë ç'është e Perëndisë » . Dhe ata u mrekulluan me të .
41012018	Atëherë erdhën te Jezui disa saducenj . Këta thonë se nuk ka ngjallje , prandaj e pyetën :
41012019	« Mësues , Moisiu na ka lënë të shkruar : Nëse një njeriu i vdes vëllai dhe lë pas gruan , por nuk lë fëmijë , ky duhet të martohet me gruan e ve për t'i dhënë trashëgimtarë të vëllait .
41012020	Na ishin shtatë vëllezër . I pari u martua dhe kur vdiq nuk la fëmijë .
41012021	Me të venë u martua edhe i dyti , por edhe ky vdiq pa lënë fëmijë . Po kështu edhe i treti ,
41012022	dhe që të shtatë nuk lanë fëmijë . Në fund vdiq edhe gruaja .
41012023	Pas ngjalljes , gruaja e kujt do të jetë ajo , meqenëse të shtatë e patën për grua ? » .
41012024	Jezui u tha : « Gaboheni , sepse nuk njihni as Shkrimet e shenjta , as fuqinë e Perëndisë .
41012025	Kur të ngjallen prej të vdekurve , njerëzit as nuk do të martohen , as nuk do të martojnë , por do të jenë si engjëjt në qiej .
41012026	Sa për ngjalljen e të vdekurve , a nuk e keni lexuar në librin e Moisiut , në pjesën që flet për shkurren , sesi Perëndia i tha : Unë jam Perëndia i Abrahamit , Perëndia i Isakut dhe Perëndia i Jakobit .
41012027	Ai nuk është Perëndia i të vdekurve , por i të gjallëve . Gaboheni rëndë ! » .
41012028	Një skrib , që i kishte dëgjuar tek diskutonin , kur pa se u ishte përgjigjur drejt , e pyeti : « Cili është urdhërimi më i rëndësishëm ? » .
41012029	Jezui u përgjigj : « Urdhërimi më i rëndësishëm është : Dëgjo Izrael ! Zoti , Perëndia ynë , është i vetmi Zot
41012030	dhe ti duaje Zotin , Perëndinë tënd , me gjithë zemrën tënde , me gjithë shpirtin tënd , me gjithë mendjen tënde dhe me gjithë forcën tënde .
41012031	Ndërsa urdhërimi i dytë është : Duaje tjetrin si veten ! Nuk ka urdhërime më të mëdha se këto » .
41012032	Skribi i tha : « Mirë , mësues , ti ke të drejtë kur thua se ai është një dhe se nuk ka të tjerë përveç tij .
41012033	Ta duash me gjithë zemër , me gjithë mendje , me gjithë forcë dhe të duash tjetrin si veten vlen më shumë se të gjitha shkrumbimet e kafshëve dhe flijimet » .
41012034	Kur pa se iu përgjigj me mend , Jezui i tha : « Ti nuk je larg nga mbretëria e Perëndisë » . Dhe askush nuk kishte guxim ta pyeste më .
41012035	Ndërsa po mësonte njerëzit në tempull , Jezui i pyeti : « E si mund të thonë skribët se Krishti është Biri i Davidit ?
41012036	Vetë Davidi ka thënë me anë të Shpirtit të Shenjtë : I tha Zoti Zotit tim : ulu në të djathtën time , derisa t'i vë armiqtë e tu nën këmbët e tua . Dhe turma e madhe e dëgjonte me ëndje .
41012037	Kur vetë Davidi e thërret Zot , si mund të jetë ai biri i tij ? » . Dhe turma e madhe e dëgjonte me ëndje .
41012038	Dhe ndërsa i mësonte , u thoshte : « Ruhuni nga skribët që kënaqen kur mbajnë rroba të gjata , me qëllim që të tjerët t'i përshëndesin shesheve publike ,
41012039	që zënë vendet e para nëpër sinagoga dhe kryet e vendit nëpër festa ,
41012040	që përlajnë pasuritë e vejushave dhe luten gjatë për të rënë në sy . Këta do të marrin ndëshkim më të rëndë » .
41012041	Si u ul përballë arkës së thesarit , Jezui shikonte turmën që hidhte monedha të vogla në thesar . Shumë të pasur hidhnin shumë para .
41012042	Aty erdhi një vejushë e varfër dhe hodhi dy monedha bakri , domethënë një kuadrant .
41012043	Jezui thirri dishepujt e u tha : « Me të vërtetë po ju them se kjo vejushë e varfër hodhi në arkën e thesarit më shumë se të gjithë të tjerët ,
41012044	sepse të gjithë dhanë nga tepricat e tyre , ndërsa ajo , në varfërinë e saj , dha gjithçka që kishte për të jetuar » .
41013001	Kur dolën nga tempulli , njëri prej dishepujve i tha : « Mësues , shiko ç'gurë e ç'ndërtesa ! » .
41013002	Jezui i tha : « A i sheh këto ndërtesa të mëdha ? Nuk do të mbesë gur mbi gur pa u rrëzuar » .
41013003	Kur u ul në Malin e Ullinjve përballë tempullit , Pjetri , Jakobi , Gjoni dhe Andrea e pyetën Jezuin veçmas :
41013004	« Na thuaj , kur do të ndodhin këto gjëra dhe cila do të jetë shenja se të gjitha ato do të përmbushen ? » .
41013005	Atëherë Jezui filloi t'u thoshte : « Hapni sytë se mos ju mashtron njeri .
41013006	Shumë veta do të vijnë në emrin tim e do të thonë : “ Unë jam Krishti ” dhe do të mashtrojnë shumë njerëz .
41013007	Kur të dëgjoni për luftëra e lajme luftërash , mos u tronditni . Këto duhet të ndodhin , por ky nuk do të jetë ende fundi .
41013008	Një komb do të ngrihet kundër një kombi tjetër dhe një mbretëri kundër një mbretërie tjetër . Në disa vende do të ketë tërmete e zi buke . Ky do të jetë fillimi i dhimbjeve të lindjes .
41013009	Por kini kujdes për veten , se do t'ju dorëzojnë nëpër sinedra dhe do t'ju rrahin nëpër sinagoga . Për shkakun tim do t'ju nxjerrin që të dëshmoni para princërve e mbretërve .
41013010	Por më parë ungjilli duhet t'u predikohet të gjitha kombeve .
41013011	Kur t'ju dorëzojnë , mos u shqetësoni se çfarë do të thoni , por thoni çfarë t'ju jepet në atë çast , sepse nuk do të jeni ju ata që flisni , por Shpirti i Shenjtë .
41013012	Vëllai do ta dorëzojë vëllanë , që ta dënojnë me vdekje e babai të birin . Bijtë do të ngrihen kundër prindërve dhe do t'i çojnë drejt vdekjes .
41013013	Të gjithë do t'ju urrejnë për shkak të emrit tim , por ai që do të qëndrojë deri në fund , do të shpëtohet . »
41013014	« Po kur të shihni tmerrin e shkretimit , që qëndron atje ku nuk i takon - kush lexon le ta kuptojë - atëherë ata që janë në Jude le të arratisen maleve .
41013015	Ai që do të ndodhet mbi çati , të mos zbresë e të mos hyjë brenda për të marrë gjë nga shtëpia e tij !
41013016	Ai që do të jetë në arë , të mos kthehet prapa për të marrë mantelin !
41013017	Mjerë gratë shtatzëna dhe ato që mëkojnë fëmijë në ato ditë !
41013018	Lutuni që kjo të mos ndodhë në dimër ,
41013019	sepse në ato ditë do të bjerë një mjerim i paparë ndonjëherë deri më sot , që kur Perëndia krijoi gjithçka , dhe të tillë mjerim nuk do të ketë më kurrë .
41013020	Po të mos i kishte shkurtuar Zoti ato ditë , nuk do të shpëtonte asnjeri , po për hir të atyre që ka zgjedhur , ai i shkurtoi ato ditë .
41013021	Nëse dikush ju thotë “ ja ku është Krishti ! ” , ose “ ja , është këtu ! ” , mos i besoni .
41013022	Do të dalin krishtë të rremë e profetë të rremë , që do të bëjnë mrekulli e shenja , që mundësisht të mashtrojnë edhe të zgjedhurit .
41013023	Por kini kujdes ! Unë ju paralajmërova për të gjitha . »
41013024	« Në ato ditë , pas pikëllimit , dielli do të errësohet dhe hëna nuk do të ndriçojë .
41013025	Yjet do të bien nga qielli dhe pushtetet që janë në qiell do të tronditen .
41013026	Pastaj do të shohin Birin e njeriut duke ardhur mbi re me pushtet të madh e me lavdi .
41013027	Atëherë ai do të dërgojë engjëjt dhe do të mbledhë të zgjedhurit e tij nga të katër anët , prej skajeve të dheut deri te skajet e qiellit . »
41013028	« Mësoni nga shëmbëlltyra e fikut . Sapo dega e tij bëhet e njomë dhe nxjerr gjethe , ju e dini se po afrohet vera .
41013029	Kështu edhe ju , kur të shihni se po ndodhin këto gjëra , ta dini se fundi është afër , te dera .
41013030	Me të vërtetë po ju them se kjo brezni nuk do të kalojë pa ndodhur të gjitha këto gjëra .
41013031	Qielli e toka do të shkojnë , por fjalët e mia jo . »
41013032	« Askush nuk e di atë ditë apo atë orë . As engjëjt në qiell , as Biri , por vetëm Ati .
41013033	Kini kujdes dhe rrini zgjuar , se nuk e dini kur do të vijë koha .
41013034	Kjo është si puna e atij njeriut që niset për rrugë . Ai largohet nga shtëpia , i cakton secilit shërbëtor punën e vet dhe e urdhëron rojtarin e derës që të rrijë zgjuar .
41013035	Prandaj rrini zgjuar se nuk e dini kur do të vijë i zoti i shtëpisë , në mbrëmje a në mesnatë , në agim a në mëngjes ,
41013036	që nëse vjen befasisht , të mos ju gjejë në gjumë .
41013037	Atë që ju them juve , ua them të gjithëve : rrini zgjuar ! » .
41014001	Pas dy ditësh ishte Pashka dhe Festa e Bukëve të Pambrujtura . Kryepriftërinjtë dhe skribët kërkonin sesi ta kapnin me dredhi e ta vrisnin Jezuin .
41014002	Prandaj thoshin : « Jo gjatë festës , që të mos ndodhë ndonjë trazirë në popull » .
41014003	Jezui ishte në Betani , në shtëpinë e Simon të lebrosurit . Ndërsa po rrinte në tryezë , erdhi një grua që mbante një enë alabastri me mirrë nardi të kulluar , që kushtonte shumë shtrenjtë . Ajo e theu enën dhe e derdhi mirrën mbi kokën e Jezuit .
41014004	Aty gjendeshin disa veta , që i thanë njëri-tjetrit të zemëruar : « Pse u bë gjithë ky shpenzim i kotë i mirrës ?
41014005	Kjo mirrë mund të ishte shitur për më shumë se treqind denarë dhe këto t'u ishin dhënë të varfërve » . Dhe e qortuan gruan .
41014006	Por Jezui u tha : « Lëreni të qetë ! Përse e mundoni ? Ajo bëri për mua një vepër të mirë .
41014007	Të varfrit i keni gjithmonë me ju dhe mund t'u bëni mirë kur të doni , por mua nuk më keni gjithmonë .
41014008	Ajo bëri atë që kishte mundësi . Që tani ma leu trupin me mirrë për varrim .
41014009	Me të vërtetë po ju them se kudo që të shpallet ungjilli , në mbarë botën , do të tregohet në kujtim të saj kjo që bëri » .
41014010	Atëherë Judë Iskarioti , njëri prej të dymbëdhjetëve , shkoi te kryepriftërinjtë , që t'ua dorëzonte Jezuin .
41014011	Kur e dëgjuan këtë gjë , ata u gëzuan dhe i premtuan se do t'i jepnin para . Kështu , ai kërkonte kohën e përshtatshme për ta tradhtuar .
41014012	Ditën e parë të Festës së Bukëve të Pambrujtura , kur flijohej qengji i Pashkës , dishepujt i thanë Jezuit : « Ku dëshiron të shkojmë e ta përgatisim darkën e Pashkës ? » .
41014013	Ai dërgoi dy prej dishepujve të tij dhe u tha : « Shkoni në qytet e do të takoni një njeri që mban një shtambë me ujë . Ndiqeni
41014014	dhe atje ku të hyjë ai , i thoni të zotit të shtëpisë : “ Mësuesi pyet ku është dhoma e pritjes ku mund të ha darkën e Pashkës me dishepujt e mi ? ” .
41014015	Dhe në katin e sipërm ai do t'ju tregojë një dhomë të madhe e të bërë gati . Aty na e shtroni darkën » .
41014016	Dishepujt u nisën , shkuan në qytet , gjetën gjithçka siç u kishte thënë Jezui dhe përgatitën darkën e Pashkës .
41014017	Në mbrëmje Jezui erdhi me të dymbëdhjetët .
41014018	Ndërsa ishin ulur e po hanin , Jezui tha : « Me të vërtetë po ju them se njëri nga ju që po ha me mua do të më tradhtojë » .
41014019	Ata filluan të trishtohen dhe i thoshin një nga një : « Mos jam unë ? »
41014020	Ai u tha : « Është njëri nga të dymbëdhjetët , ai që po ngjyen kafshatën në të njëjtën pjatë me mua .
41014021	Biri i njeriut po shkon , sikurse është shkruar për të , por mjerë ai njeri që tradhton Birin e njeriut ! Për atë njeri do të kishte qenë më mirë të mos kishte lindur » .
41014022	Kur po hanin , mori bukën , tha lutjen e bekimit , e theu , ua dha atyre dhe tha : « Merrni , ky është trupi im » .
41014023	Mori edhe kupën , tha lutjen e falënderimit , ua dha atyre e ata pinë të gjithë prej saj .
41014024	Dhe u tha : « Ky është gjaku im , gjaku i besëlidhjes , që derdhet për shumë njerëz .
41014025	Në të vërtetë po ju them se nuk do të pi më nga fryti i hardhisë , deri ditën që do ta pi të re në mbretërinë e Perëndisë » .
41014026	E si kënduan një himn , shkuan në Malin e Ullinjve .
41014027	Jezui u tha : « Ju të gjithë do të humbisni besimin në mua , sepse Shkrimi i shenjtë thotë : Do të godas bariun dhe delet do të shpërndahen .
41014028	Po kur të ngjallem , do të shkoj përpara jush në Galile » .
41014029	Pjetri i tha : « Edhe nëse të gjithë do të humbasin besimin , unë nuk do ta humbas » .
41014030	Jezui i tha : « Me të vërtetë po të them se po këtë natë , para se të këndojë gjeli dy herë , ti do të më mohosh tri herë » .
41014031	Por ai nguli këmbë : « Edhe nëse duhet të vdes me ty , nuk do të të mohoj » . Kështu thanë të gjithë .
41014032	Pastaj shkuan në një vend që quhej Gjetsemani dhe Jezui u tha dishepujve të tij : « Rrini këtu sa të lutem » .
41014033	Mori me vete Pjetrin , Jakobin e Gjonin dhe filloi të ndiente frikë dhe ankth .
41014034	Pastaj u tha : « Shpirti im është i trishtuar deri në vdekje . Qëndroni këtu dhe rrini zgjuar » .
41014035	Pasi shkoi pak më tej , ra përdhe dhe lutej që , po të ishte e mundur , të largoheshin prej tij ato çaste vuajtjesh .
41014036	Atëherë tha : « Abba , Atë , gjithçka është e mundur për ty ; largoje këtë kupë prej meje . Megjithatë , jo çfarë dua unë , por çfarë do ti » .
41014037	Pastaj erdhi e i gjeti duke fjetur dhe i tha Pjetrit : « Simon , po fle ? A nuk munde të rrish zgjuar as edhe një orë ?
41014038	Rrini zgjuar dhe lutuni që të mos bini në tundim , se shpirti është i gatshëm , por trupi është i dobët » .
41014039	Sërish u largua dhe u lut , duke thënë të njëjtat fjalë .
41014040	Kur u kthye përsëri , i gjeti duke fjetur , sepse u ishin rënduar sytë . Ata nuk dinin si t'i përgjigjeshin .
41014041	Pastaj erdhi për të tretën herë dhe u tha : « Ende po flini e po pushoni ? Mjafton . Erdhi ora . Ja , Biri i njeriut po dorëzohet në duart e mëkatarëve .
41014042	Ngrihuni të shkojmë . Ja , po afrohet ai që po më tradhton » .
41014043	Dhe në atë çast , ndërsa Jezui ishte ende duke folur , erdhi Juda , njëri prej të dymbëdhjetëve , bashkë me një turmë me shpata e shkopinj , të dërguar nga kryepriftërinjtë , skribët dhe pleqtë .
41014044	Tradhtari u kishte dhënë këtë shenjë : « Jezui është ai që unë do të puth . Kapeni dhe ruajeni mirë ! » .
41014045	Dhe menjëherë iu afrua Jezuit e i tha : « Mësues ! » dhe e puthi .
41014046	Atëherë ata e kapën dhe e arrestuan .
41014047	Njëri nga ata që ishin aty , nxori shpatën , goditi shërbëtorin e kryepriftit dhe i preu veshin .
41014048	Jezui u tha : « Paskeni ardhur të më merrni me shpata e shkopinj si të isha kusar ?
41014049	Unë isha çdo ditë mes jush në tempull duke mësuar njerëzit dhe nuk më kapët . Por kjo u bë që të përmbushen Shkrimet e shenjta » .
41014050	Atëherë të gjithë e braktisën dhe ikën .
41014051	Një i ri , i mbështjellë vetëm me një copë prej liri , po e ndiqte . Rojat e kapën ,
41014052	por ai lëshoi copën prej liri e iku lakuriq .
41014053	Atëherë e dërguan Jezuin te kryeprifti dhe mblodhën aty të gjithë kryepriftërinjtë , pleqtë dhe skribët .
41014054	Pjetri e ndoqi nga larg , deri brenda oborrit të pallatit të kryepriftit , dhe u ul mes shërbëtorëve , duke u ngrohur pranë zjarrit .
41014055	Ndërkohë kryepriftërinjtë dhe gjithë sinedri kërkonin dëshmi kundër Jezuit për ta dënuar me vdekje , por nuk gjenin .
41014056	Shumë veta jepnin dëshmi të rreme kundër tij , por dëshmitë e tyre nuk përkonin .
41014057	Disa të tjerë u ngritën e dhanë dëshmi të rreme kundër tij dhe thanë :
41014058	« Ne e kemi dëgjuar të thotë : “ Do ta shkatërroj këtë tempull të bërë nga duart e njeriut dhe për tri ditë do të ndërtoj një tjetër , që nuk është ndërtuar nga duart e njeriut ” » .
41014059	Por as dëshmia e tyre nuk përkonte .
41014060	Atëherë kryeprifti u ngrit në mes të sinedrit dhe e pyeti Jezuin : « Nuk ke asgjë për të thënë për çfarë po dëshmojnë kundër teje ? » .
41014061	Por Jezui heshti dhe nuk dha asnjë përgjigje . Kryeprifti e pyeti përsëri : « A je ti Krishti , Biri i të Bekuarit ? » .
41014062	Jezui iu përgjigj : « Unë jam . Do të shihni Birin e njeriut të ulur në të djathtën e Perëndisë të pushtetshëm , duke ardhur mbi retë e qiellit » .
41014063	Kryeprifti shqeu rrobat e veta e tha : « Ç'na duhen më dëshmitarët ?
41014064	Ju e dëgjuat fyerjen që i bëri Perëndisë . Cili është vendimi juaj ? » . Dhe të gjithë e gjykuan se ishte fajtor për vdekje .
41014065	Disa filluan ta pështynin , t'i mbulonin fytyrën dhe ta godisnin duke i thënë : « Gjeje kush të goditi ! » . Edhe rojat e godisnin me shuplaka .
41014066	Ndërsa Pjetri ishte poshtë në oborr , erdhi njëra nga shërbëtoret e kryepriftit
41014067	dhe , kur e pa Pjetrin duke u ngrohur , ia nguli sytë e i tha : « Edhe ti ishe me Jezuin e Nazaretit » .
41014068	Por ai e mohoi dhe tha : « Nuk po e marr vesh dhe as nuk po e kuptoj se ç'thua » . Pastaj doli jashtë , në hyrje të oborrit , dhe ndërkohë këndoi gjeli .
41014069	Shërbëtorja e pa dhe filloi t'u thoshte përsëri atyre që ishin aty : « Ky është një prej tyre » .
41014070	Por ai e mohoi përsëri . Pas pak , ata që ishin aty i thanë Pjetrit sërish : « Me siguri që je një nga ata , sepse je galileas » .
41014071	Por ai filloi të mallkojë e të bënte be : « Nuk e njoh këtë njeri për të cilin po flisni » .
41014072	Atë çast këndoi gjeli për të dytën herë . Atëherë Pjetrit iu kujtua ç'i kishte thënë Jezui : « Përpara se gjeli të këndojë dy herë , ti do të më mohosh tri herë » . Dhe filloi të qante .
41015001	Në mëngjes herët kryepriftërinjtë së bashku me pleqtë , skribët dhe gjithë sinedrin , pasi u këshilluan , e lidhën Jezuin , e morën dhe ia dorëzuan Pilatit .
41015002	Pilati e pyeti : « A je ti mbreti i judenjve ? » . Jezui iu përgjigj : « Ti vetë po e thua » .
41015003	Ndërkaq kryepriftërinjtë e padisnin për shumë gjëra .
41015004	Dhe Pilati e pyeti përsëri : « Nuk po jep asnjë përgjigje ? Shiko për sa gjëra po të padisin » .
41015005	Por Jezui nuk iu përgjigj për asgjë , gjë që e çuditi shumë Pilatin .
41015006	Për çdo festë Pashke Pilati lironte një të burgosur sipas kërkesës së turmës .
41015007	Një njeri që quhej Baraba gjendej në burg bashkë me disa kryengritës të tjerë , që kishin bërë një vrasje në një kryengritje .
41015008	Atëherë erdhi turma dhe filloi t'i kërkonte Pilatit atë që ai e kishte zakon të bënte për ta .
41015009	Pilati i pyeti : « A doni t'ju liroj mbretin e judenjve ? » .
41015010	Sepse ai e kishte kuptuar se kryepriftërinjtë ia kishin dorëzuar Jezuin nga smira .
41015011	Por kryepriftërinjtë e nxitën turmën që në vend të tij të lironte Barabën .
41015012	Pilati u tha përsëri : « Atëherë çfarë doni të bëj me atë që e quani mbret të judenjve ? » .
41015013	Ata thirrën përsëri : « Kryqëzoje ! » .
41015014	Por Pilati u tha : « Përse , ç'të keqe ka bërë ? » . Atëherë ata thirrën edhe më fort : « Kryqëzoje ! » .
41015015	Kështu Pilati , për të kënaqur turmën , liroi Barabën dhe , pasi e fshikulluan Jezuin , e dorëzoi që ta kryqëzonin .
41015016	Atëherë ushtarët e morën Jezuin dhe e futën në oborrin e pallatit , domethënë në pretorium dhe mblodhën gjithë kohortën .
41015017	E veshën me një mantel të purpurt dhe , pasi thurën një kurorë me gjemba , ia vunë në kokë .
41015018	Pastaj filluan t'i thoshin : « Të përshëndesim , o mbreti i judenjve ! » .
41015019	E godisnin në kokë me kallam , e pështynin dhe duke rënë në gjunjë , përkuleshin para tij .
41015020	Pasi e tallën , ia hoqën mantelin e purpurt dhe e veshën me rrobat e veta . Pastaj e nxorën jashtë për ta kryqëzuar .
41015021	Atëherë detyruan një kalimtar që po kthehej nga ara , një farë Simoni nga Kirena , i ati i Aleksandrit dhe i Rufit , të mbartte kryqin e Jezuit .
41015022	Kështu e çuan Jezuin në vendin e Golgotës , që do të thotë ‘ Vendi i Kafkës ’
41015023	dhe i dhanë verë të përzier me mirrë , por ai nuk e mori .
41015024	Pastaj e kryqëzuan dhe hodhën short për të ndarë rrobat e tij , që të shihnin çfarë do t'i binte secilit .
41015025	Ishte ora nëntë e mëngjesit kur e kryqëzuan .
41015026	Mbishkrimi me shkakun e dënimit thoshte : « Mbreti i judenjve » .
41015027	Bashkë me të kryqëzuan edhe dy kusarë , njërin në të djathtë e tjetrin në të majtë të tij .
41015029	Kalimtarët e fyenin , tundnin kokën e thoshin : « Ti që do ta shkatërroje tempullin dhe do ta ndërtoje për tri ditë ,
41015030	shpëto veten dhe zbrit nga kryqi ! » .
41015031	Edhe kryepriftërinjtë me skribët e tallnin dhe thoshin : « Të tjerët i shpëtoi , ndërsa veten nuk e shpëtuaka dot .
41015032	Krishti , mbreti i Izraelit , le të zbresë tani nga kryqi , që të shohim e të besojmë » . Edhe ata që ishin kryqëzuar bashkë me të e përqeshnin .
41015033	Në mesditë u bë errësirë në gjithë tokën deri në orën tre të pasdites .
41015034	Në orën tre pasdite Jezui thirri me zë të lartë : « Eloi , Eloi lema sabakthani ? » , që e përkthyer do të thotë : « Perëndia im , Perëndia im , përse më braktise ? »
41015035	Disa nga ata që ishin aty , kur e dëgjuan , thanë : « Ja , po thërret Elian » .
41015036	Dikush shkoi me vrap dhe , pasi ngjeu një sfungjer në uthull , e vuri në një kallam , ia drejtoi Jezuit dhe tha : « Prisni , të shohim nëse do të vijë Elia për ta zbritur » .
41015037	Jezui lëshoi një britmë të madhe e dha shpirt .
41015038	Atëherë veli i tempullit u gris më dysh nga lart deri poshtë .
41015039	Dhe centurioni që rrinte përballë tij , kur e pa duke dhënë shpirt në atë mënyrë , tha : « Me të vërtetë ky njeri paska qenë Biri i Perëndisë » .
41015040	Aty gjendeshin edhe disa gra , që shikonin nga larg . Ndër to ishin Maria Magdalena , Maria nëna e Jakobit të vogël dhe e Josesë , si dhe Saloma ,
41015041	të cilat e kishin ndjekur dhe i kishin shërbyer kur Jezui ishte në Galile ; ishin edhe shumë të tjera , që kishin ardhur me të në Jerusalem .
41015042	Tashmë kishte rënë mbrëmja dhe ishte e premte , domethënë vigjilja e së shtunës .
41015043	Jozefi nga Arimateja , anëtar i respektuar i sinedrit , që gjithashtu priste mbretërinë e Perëndisë , shkoi me guxim te Pilati dhe i kërkoi trupin e Jezuit .
41015044	Pilati , i çuditur që tashmë kishte vdekur , thirri centurionin dhe e pyeti nëse kishte shumë kohë që kishte vdekur .
41015045	Pasi u njoftua nga centurioni , ia dha kufomën Jozefit .
41015046	Ky bleu një pëlhurë prej liri , e zbriti kufomën nga kryqi dhe pasi e mbështolli , e vuri në një varr të hapur në shkëmb . Pastaj rrokullisi një gur mbi grykën e varrit .
41015047	Ndërkaq , Maria Magdalena dhe Maria , nëna e Josesë , e panë ku e vunë Jezuin .
41016001	Pasi kaloi e shtuna , Maria Magdalena , Maria nëna e Jakobit dhe Saloma blenë vajra erëmirë , që të shkonin për të lyer trupin e Jezuit .
41016002	Të dielën , herët në mëngjes , shkuan te varri sapo kishte lindur dielli .
41016003	Ato i thanë njëra-tjetrës : « Kush do të na e rrokullisë gurin nga gryka e varrit ? » .
41016004	Por panë dhe vunë re se guri ishte rrokullisur , edhe pse ishte tepër i madh .
41016005	Hynë , pra , në varr dhe panë një djalosh të veshur me një rrobë të bardhë , që rrinte ulur në të djathtë dhe u shtangën .
41016006	Por ai u tha : « Mos kini frikë ! Ju kërkoni Jezuin e Nazaretit , të kryqëzuarin . Ai u ngjall . Nuk është këtu . Ja vendi ku e kishin vënë .
41016007	Tani shkoni , u thoni dishepujve të tij dhe Pjetrit se ai po shkon përpara jush në Galile . Atje do ta shihni , siç ju ka thënë » .
41016008	Ato dolën dhe ikën nga varri , se ishin të frikësuara dhe të tmerruara . Nga frika nuk i thanë gjë askujt .
41016009	Pasi u ngjall në mëngjesin e së dielës , Jezui iu shfaq në fillim Maria Magdalenës , prej së cilës kishte dëbuar shtatë djaj .
41016010	Kjo shkoi të lajmëronte ata që kishin ndenjur me të , që ishin në zi dhe vajtonin .
41016011	Kur dëgjuan se Jezui ishte gjallë dhe se ajo e kishte parë , ata nuk deshën ta besonin .
41016012	Pas këtyre , Jezui iu shfaq në një trajtë tjetër dy dishepujve , që po ecnin drejt fshatit .
41016013	Edhe ata u kthyen për të lajmëruar të tjerët , por as këtyre nuk deshën t'u besonin .
41016014	Në fund iu shfaq të njëmbëdhjetëve , ndërsa po hanin , dhe i qortoi për mosbesimin e tyre dhe për ngurtësinë e zemrës , ngaqë nuk u kishin besuar atyre që e kishin parë të ngjallur .
41016015	Jezui u tha : « Shkoni në të gjithë botën dhe i predikoni ungjillin çdo krijese .
41016016	Ai që do të besojë dhe do të pagëzohet , do të shpëtojë ; por ai që nuk do të besojë , do të dënohet .
41016017	Këto do të jenë shenjat që do të shoqërojnë ata që besojnë : do të dëbojnë djaj në emrin tim , do të flasin gjuhë të reja ,
41016018	do të marrin gjarpërinj në duar dhe , nëse do të pijnë ndonjë helm , nuk do t'u bëjë dëm , do të vënë duart mbi të sëmurët dhe këta do të shërohen » .
41016019	Zoti Jezu , pasi foli me ta , u ngrit në qiell dhe u ul në të djathtën e Perëndisë .
41016020	Atëherë ata u nisën dhe predikuan kudo , ndërkohë që Zoti vepronte së bashku me ta dhe e vërtetonte fjalën me mrekullitë që e shoqëronin . Gratë ia treguan Pjetrit shkurtimisht të gjitha porositë . Pastaj vetë Jezui , nëpërmjet dishepujve , e përhapi nga lindja deri në perëndim predikimin e shenjtë dhe të paprishshëm të shpëtimit të amshuar . Amen !
42001001	Përderisa shumë veta kanë marrë përsipër të rrëfejnë ngjarjet që janë përmbushur ndër ne ,
42001002	siç na i kanë përçuar ata që i panë me sytë e tyre dhe që qenë shërbëtorë të fjalës që nga fillimi ,
42001003	edhe mua , meqë kam ndjekur me kujdes nga afër gjithçka që nga fillimi , më është dukur gjë e mirë të t'i shkruaj me radhë , i përndritshëm Teofil ,
42001004	me qëllim që të njohësh palëkundshmërinë e mësimeve që ke marrë .
42001005	Në ditët kur Herodi ishte mbreti i Judesë , një prift me emrin Zakaria , nga kasta e Abiut , kishte për grua njërën prej bijave nga fisi i Aaronit që quhej Elizabetë .
42001006	Që të dy ishin të drejtë para Perëndisë dhe jetonin pa të metë , sipas të gjitha ligjeve dhe urdhërimeve të Zotit .
42001007	Nuk kishin fëmijë , se Elizabeta ishte shterpë dhe të dy ishin të shkuar në moshë .
42001008	Ndërsa Zakaria po kryente shërbesën e tij priftërore , para Perëndisë , kur ishte radha e kastës së tij ,
42001009	sipas zakonit të shërbesës priftërore , i ra shorti të hynte në shenjtëroren e Zotit për të djegur temjanin .
42001010	Ndërsa digjej temjani , tërë populli lutej përjashta .
42001011	Zakarisë iu shfaq engjëlli i Zotit , i cili rrinte në të djathtë të altarit të temjanit .
42001012	Kur e pa , Zakaria u trondit dhe e pushtoi frika .
42001013	Por engjëlli i tha : « Mos ki frikë , Zakari , se lutja jote është dëgjuar dhe Elizabeta , gruaja jote , do të të lindë një djalë dhe ti do t'ia vësh emrin Gjon .
42001014	Do të gëzohesh e do të ngazëllehesh dhe shumë veta do t'i gëzohen lindjes së tij .
42001015	Ai do të jetë i madh para Zotit dhe nuk do të pijë verë dhe as pije dehëse . Do të jetë i mbushur me Shpirtin e Shenjtë që në bark të nënës .
42001016	Shumë bij të Izraelit do t'i kthejë te Zoti , Perëndia i tyre .
42001017	Do të vijë përpara Zotit me shpirtin dhe fuqinë e Elias , për t'i kthyer zemrat e etërve drejt bijve dhe kryeneçët në urtinë e të drejtëve , për t'i bërë gati Zotit një popull të përgatitur » .
42001018	Zakaria i tha engjëllit : « Si do ta marr vesh këtë gjë ? Se unë jam i vjetër dhe gruaja ime e moshuar » .
42001019	Engjëlli iu përgjigj : « Unë jam Gabrieli , që rri në praninë e Zotit dhe jam dërguar për të folur me ty dhe për të të dhënë këtë lajm të mirë .
42001020	Ja , ti do të mbetesh memec dhe nuk do të mund të flasësh deri ditën kur do të ndodhin këto gjëra , sepse nuk u ke besuar fjalëve të mia , që do të përmbushen kur t'u vijë koha » .
42001021	Populli priste Zakarian dhe ishte i habitur për vonesën e tij në tempull .
42001022	Po kur doli , ai nuk mundi t'u fliste dhe ata e kuptuan se kishte parë një vegim në tempull . Ai u bënte shenja dhe nuk fliste dot .
42001023	Kur u mbushën ditët e shërbesës së tij , Zakaria u kthye në shtëpi .
42001024	Pas këtyre ditëve , Elizabeta , gruaja e tij , mbeti shtatzënë dhe për pesë muaj rrinte fshehur dhe thoshte :
42001025	« Kështu bëri për mua Zoti në ditët kur hodhi sytë mbi mua , për të më hequr turpin para njerëzve » .
42001026	Në muajin e gjashtë engjëlli Gabriel u dërgua nga Perëndia në një qytet të Galilesë me emrin Nazaret ,
42001027	te një virgjëreshë që ishte e fejuar me një burrë që quhej Jozef , nga shtëpia e Davidit . Virgjëresha quhej Mari .
42001028	Engjëlli shkoi tek ajo dhe i tha : « Gëzohu , hirplotë , Zoti është me ty » .
42001029	Ajo u trondit nga këto fjalë dhe mendonte për domethënien e kësaj përshëndetjeje .
42001030	Engjëlli i tha : « Mos ki frikë , Mari , sepse ke gjetur hir para Perëndisë .
42001031	Ja , do të mbetesh shtatzënë , do të lindësh një djalë dhe do t'ia vësh emrin Jezu .
42001032	Ai do të jetë i madh dhe do të quhet Bir i më të Lartit dhe Zoti Perëndi do t'i japë fronin e Davidit , atit të tij .
42001033	Ai do të mbretërojë mbi shtëpinë e Jakobit përgjithmonë dhe mbretëria e tij nuk do të ketë mbarim » .
42001034	Por Maria i tha engjëllit : « Si do të ndodhë kjo , se unë nuk njoh burrë ? » .
42001035	Engjëlli iu përgjigj : « Shpirti i Shenjtë do të zbresë mbi ty dhe fuqia e më të Lartit do të të mbulojë me hijen e vet , prandaj i Shenjti që do të lindë do të quhet Bir i Perëndisë .
42001036	Ja , edhe Elizabeta , kushërira jote , pret t'i lindë një djalë në pleqërinë e saj dhe është në muajin e gjashtë , ajo që quhej shterpë .
42001037	Për Perëndinë asgjë nuk është e pamundur » .
42001038	Atëherë Maria tha : « Unë jam shërbëtorja e Zotit . Më ndodhtë sipas fjalës sate » . Dhe engjëlli u largua prej saj .
42001039	Ato ditë Maria u ngrit e shkoi me nxitim në një krahinë malore , në një qytet të Judesë .
42001040	Ajo hyri në shtëpinë e Zakarias dhe përshëndeti Elizabetën .
42001041	Sapo Elizabeta dëgjoi përshëndetjen e Marisë , i kërceu foshnja në bark . Elizabeta u mbush me Shpirtin e Shenjtë ,
42001042	thirri me zë të lartë e tha : « E bekuar je ndër gratë dhe i bekuar është fryti i barkut tënd !
42001043	Nga më vjen kjo dhuratë , që nëna e Zotit të vijë tek unë ?
42001044	Ja , sapo zëri i përshëndetjes sate arriti në veshët e mi , foshnja kërceu nga gëzimi në barkun tim .
42001045	Lum ajo që ka besuar , se do të përmbushet çfarë i qe thënë prej Zotit ! » .
42001046	Maria tha : « Gjithë qenia ime e madhëron Zotin
42001047	dhe shpirti im ngazëllehet për Perëndinë , Shpëtimtarin tim ,
42001048	sepse ai hodhi sytë mbi përulësinë e shërbëtores së vet dhe , ja , të gjitha breznitë do të më quajnë të lume .
42001049	Gjëra të mëdha ka bërë për mua i fuqishmi . I shenjtë është emri i tij .
42001050	Mëshira e tij zgjat nga breznia në brezni për ata që e druajnë .
42001051	Bëri vepra të fuqishme me krahun e tij , hodhi poshtë ata që mburreshin me mendimet e zemrës së tyre ,
42001052	rrëzoi të fuqishmit nga froni dhe lartësoi të përulurit .
42001053	Të uriturit i mbushi me të mira , ndërsa të pasurit i nisi duarzbrazët .
42001054	E ndihmoi Izraelin , shërbëtorin e vet , duke sjellë ndër mend mëshirën ,
42001055	siç u kishte thënë etërve tanë , Abrahamit dhe pasardhësve të tij përgjithmonë » .
42001056	Maria ndenji rreth tre muaj me Elizabetën , pastaj u kthye në shtëpinë e vet .
42001057	Elizabetës i erdhi koha për të lindur dhe lindi djalë .
42001058	Fqinjët dhe farefisi i saj dëgjuan se Zoti tregoi mëshirë të madhe për Elizabetën dhe gëzoheshin bashkë me të .
42001059	Ditën e tetë erdhën për të rrethprerë fëmijën dhe donin t'i vinin emrin Zakaria , sipas emrit të të atit .
42001060	Atëherë e ëma e tij tha : « Jo , ai do të quhet Gjon » .
42001061	Ata i thanë : « Askush nga të afërmit tuaj nuk quhet me këtë emër » .
42001062	Atëherë e pyetën të atin me shenja se ç'emër donte t'i vinte .
42001063	Ai kërkoi një dërrasë , mbi të cilën shkroi : « Gjon është emri i tij » . Të gjithë u mrekulluan .
42001064	Përnjëherë Zakarias iu hap goja dhe iu zgjidh gjuha dhe filloi të fliste duke bekuar Perëndinë .
42001065	Të gjithë banorët aty pranë i zuri frika dhe në mbarë krahinën malore të Judesë flitej për këto gjëra .
42001066	Ata që i dëgjuan këto gjëra i mbajtën në zemër dhe thanë : « Ç'do të bëhet vallë ky djalë ? » . Dhe dora e Zotit ishte me të .
42001067	Zakaria , ati i tij , u mbush me Shpirtin e Shenjtë dhe profetizoi kështu :
42001068	« Bekuar qoftë Zoti , Perëndia i Izraelit , se erdhi dhe shpengoi popullin e tij .
42001069	Ai ngriti për ne bririn e shpëtimit në shtëpinë e Davidit , shërbëtorit të vet ,
42001070	siç e kishte thënë me gojën e profetëve të tij të shenjtë që prej shekujsh ;
42001071	shpëtim nga armiqtë tanë dhe nga dora e të gjithëve atyre që na urrejnë ,
42001072	për të treguar mëshirë me etërit tanë dhe për t'u kujtuar për besëlidhjen e tij të shenjtë ;
42001073	për betimin që i bëri Abrahamit , atit tonë , për të na lejuar
42001074	që , pasi të na çlironte nga duart e armiqve tanë , t'i shërbenim pa frikë ,
42001075	në shenjtëri dhe në drejtësi para tij për të gjitha ditët e jetës sonë .
42001076	Dhe ti , foshnjë , do të quhesh profet i më të Lartit , sepse do të ecësh përpara Zotit për të përgatitur udhët e tij ,
42001077	për t'i dhënë popullit të tij njohjen e shpëtimit me anë të faljes së mëkateve ,
42001078	falë zemrës së mëshirshme të Perëndisë tonë , me të cilën do të na vijë së larti agimi ,
42001079	që shndrit mbi ata që rrinë në errësirë e në hijen e vdekjes dhe për të drejtuar hapat tanë në udhën e paqes » .
42001080	Fëmija rritej , forcohej shpirtërisht dhe rrinte shkretëtirave gjer në ditën kur do t'i dëftohej Izraelit .
42002001	Në ato ditë Cezar Augusti nxori një dekret për regjistrimin e tërë popullsisë .
42002002	Regjistrimi i parë ishte bërë kur Kuirini qeveriste Sirinë .
42002003	Të gjithë shkonin për t'u regjistruar , secili në qytetin e vet .
42002004	Edhe Jozefi , që ishte nga Galileja , nga qyteti i Nazaretit , shkoi në Jude , në qytetin e Davidit , që quhet Betlehem , sepse ishte nga shtëpia dhe nga fisi i Davidit ,
42002005	për t'u regjistruar së bashku me Marinë , të fejuarën e tij , që ishte shtatzënë .
42002006	Ndërsa ndodheshin në Betlehem , i erdhën ditët për të lindur
42002007	dhe lindi djalin e saj të parë . E mbështolli në pelena dhe e vuri në grazhd , sepse në bujtinë nuk kishte vend për ta .
42002008	Në atë vend gjendeshin disa barinj që kalonin natën nëpër ara duke ruajtur tufën e tyre .
42002009	Një engjëll i Zotit iu shfaq atyre dhe lavdia e Zotit i mbështolli me dritë . Ata u trembën shumë ,
42002010	por engjëlli u tha : « Mos kini frikë ! Ja , po ju jap lajmin e mirë , një gëzim të madh për të gjithë popullin :
42002011	Sot , në qytetin e Davidit ka lindur për ju një shpëtimtar që është Krishti Zot .
42002012	Shenja për ju do të jetë kjo : do të gjeni një fëmijë të mbëshjellë në pelena dhe të shtrirë në grazhd » .
42002013	Papritur bashkë me engjëllin u duk një ushtri e madhe qiellore , që lavdëronte Perëndinë kështu :
42002014	« Lavdi i qoftë Perëndisë në lartësitë qiellore dhe paqe në tokë njerëzve që ai i ka për zemër » .
42002015	Kur u larguan engjëjt prej tyre dhe u kthyen në qiell , barinjtë i thanë njëri-tjetrit : « Të shkojmë në Betlehem e të shohim çfarë ka ndodhur , atë që na ka bërë të ditur Zoti » .
42002016	Ata shkuan me nxitim dhe gjetën Marinë me Jozefin dhe fëmijën të shtrirë në grazhd .
42002017	Kur e panë , shpallën çfarë u qe thënë për foshnjën .
42002018	Dhe të gjithë ata që dëgjuan mbetën të habitur nga tregimi i barinjve .
42002019	Maria i ruante dhe i shqyrtonte të gjitha këto në zemrën e saj .
42002020	Atëherë barinjtë u kthyen duke përlëvduar Perëndinë e duke i thurur lavde për gjithçka panë e dëgjuan , ashtu siç u qe thënë .
42002021	Pas tetë ditësh , kur e rrethprenë , i vunë emrin Jezu , emrin që i kishte vënë engjëlli para se të ngjizej .
42002022	Kur erdhi koha e pastrimit të tyre në tempull , sipas ligjit të Moisiut , Jozefi dhe Maria e çuan Jezuin në Jerusalem për t'ia paraqitur Zotit ,
42002023	siç është shkruar në ligjin e Zotit : Çdo djalë i parë do t'i kushtohet Zotit ,
42002024	dhe për të kushtuar flinë siç thuhet në ligjin e Zotit : Një çift turtujsh ose dy pëllumba të vegjël .
42002025	Në atë kohë jetonte në Jerusalem një njeri me emrin Simeon . Ky njeri ishte i drejtë e i përkushtuar ndaj Perëndisë . Ai priste ngushëllimin e Izraelit dhe Shpirti i Shenjtë ishte me të .
42002026	Shpirti i Shenjtë i kishte zbuluar se nuk do të vdiste pa e parë Krishtin e Zotit .
42002027	I udhëhequr nga Shpirti i Shenjtë ai erdhi në tempull dhe kur prindërit sollën Jezuin foshnjë , për të përmbushur me të kërkesat e ligjit të Moisiut ,
42002028	Simeoni e mori Jezuin në krahë dhe bekoi Perëndinë kështu :
42002029	« Tani , o Zot , lëre shërbëtorin tënd të shkojë në paqe , sipas fjalës sate ,
42002030	sepse me sytë e mi e pashë shpëtimin tënd ,
42002031	që ti e përgatite në sytë e të gjithë popujve ,
42002032	dritë për të ndriçuar kombet dhe lavdi për popullin tënd , Izraelin » .
42002033	I ati dhe e ëma e Jezuit mrekulloheshin nga gjërat që thuheshin për të .
42002034	Atëherë Simeoni i bekoi dhe i tha Marisë , nënës së Jezuit : « Ja , ky fëmijë do të jetë shkak për rënien dhe ngritjen e shumë vetave në Izrael dhe shenjë kundërshtimi ,
42002035	që të zbulohen mendimet e shumë zemrave . Ndërsa ty një shpatë do të ta përshkojë shpirtin » .
42002036	Aty gjendej edhe një profeteshë , Ana , bija e Fanuelit , nga fisi i Asherit . Ajo ishte e shkuar në moshë , kishte jetuar shtatë vjet me burrin e saj
42002037	e pastaj jetoi si vejushë derisa u bë tetëdhjetë e katër vjeç . Ajo nuk largohej nga tempulli , por adhuronte Zotin ditë e natë , duke agjëruar e duke u lutur .
42002038	Meqenëse ndodhej aty në atë çast , filloi edhe ajo të lavdëronte Zotin dhe u fliste për fëmijën atyre që prisnin shpengimin e Jerusalemit .
42002039	Kur kryen gjithçka sipas ligjit të Zotit , u kthyen në Galile , në qytetin e tyre Nazaret .
42002040	Fëmija rritej e forcohej plot urti dhe hiri i Zotit ishte me të .
42002041	Prindërit e Jezuit shkonin çdo vit në Jerusalem për festën e Pashkës .
42002042	Kur ai mbushi dymbëdhjetë vjeç , shkuan përsëri atje , sipas zakonit .
42002043	Si kaluan ditët e festës , ata u nisën për t'u kthyer . Fëmija Jezu mbeti në Jerusalem , por prindërit nuk e morën vesh këtë gjë .
42002044	Meqë mendonin se ai ishte bashkë me udhëtarët e tjerë , ata udhëtuan gjithë ditën dhe pastaj filluan ta kërkonin te të afërmit e të njohurit ,
42002045	por nuk e gjetën dhe u kthyen në Jerusalem për ta kërkuar .
42002046	Pas tri ditësh e gjetën në tempull . Ishte ulur në mes të mësuesve që i dëgjonte dhe i pyeste .
42002047	Të gjithë ata që e dëgjonin mahniteshin nga zgjuarsia dhe përgjigjet e tij .
42002048	Kur e panë , u habitën dhe e ëma i tha : « Bir , pse na e bëre këtë ? Unë dhe yt atë po të kërkonim gjithë ankth » .
42002049	Jezui u përgjigj : « Pse po më kërkonit ? A nuk e dinit se duhet të merrem me punët e Atit tim ? » .
42002050	Por ata nuk i kuptuan fjalët e tij .
42002051	Pastaj u nis bashkë me ta , u kthye në Nazaret dhe u bindej . Nëna e tij i ruante të gjitha këto gjëra në zemër .
42002052	Jezui rritej në urti , në moshë e në hir para Perëndisë dhe njerëzve .
42003001	Në vitin e pesëmbëdhjetë të mbretërimit të Cezar Tiberit , kur Ponc Pilati ishte qeveritar i Judesë dhe Herodi , tetrark i Galilesë , ndërsa vëllai i tij Filipi , tetrark i krahinës së Ituresë dhe Trakonitidës , kur Lisania ishte tetrark i Abilenës
42003002	dhe kryepriftërinj ishin Hanai dhe Kajafa , Gjonit , birit të Zakarisë , iu dha fjala e Perëndisë në shkretëtirë .
42003003	Ai shkoi në mbarë krahinën përreth Jordanit dhe u predikonte njerëzve që të pendoheshin e të pagëzoheshin , që t'u faleshin mëkatet .
42003004	Siç është shkruar në librin e profetit Isaia : Një zë thërret në shkretëtirë : bëni gati udhën për Zotin , drejtoni shtigjet e tij .
42003005	Çdo luginë le të mbushet dhe çdo mal e kodër le të rrafshohet . Drejtoni udhët e shtrembra dhe rrafshoni rrugët e ashpra .
42003006	Çdo njeri do ta shohë shpëtimin e Perëndisë .
42003007	Gjoni u thoshte turmave që vinin për t'u pagëzuar tek ai : « Pjellë nepërkash ! Kush ju mësoi t'i ikni zemërimit që po vjen ?
42003008	Tregojeni me vepra se jeni penduar dhe mos filloni t'i thoni vetes : kemi për atë Abrahamin . Unë po ju them se Perëndia mund t'i japë bij Abrahamit edhe nga këta gurë .
42003009	Që tani pemëve u është vënë sëpata në rrënjë . Çdo pemë që nuk jep fryt të mirë , pritet e hidhet në zjarr » .
42003010	Turmat e pyetën : « Ç'duhet të bëjmë , atëherë ? » .
42003011	Gjoni u përgjigj : « Kush ka dy tunika , le t'ia japë njërën atij që nuk ka . Ai që ka për të ngrënë , le të veprojë po kështu » .
42003012	Erdhën për t'u pagëzuar edhe tagrambledhësit dhe i thanë : « Mësues , ç'duhet të bëjmë ? » .
42003013	Ai u tha : « Mos mblidhni më shumë nga ç'ju është ngarkuar » .
42003014	Edhe disa ushtarë e pyetën : « Po ne , ç'duhet të bëjmë ? » . Gjoni u tha : « Mos i merrni askujt gjë me dhunë dhe duke mashtruar , por kënaquni me pagën tuaj » .
42003015	Populli ishte në pritje dhe të gjithë mendonin në zemrat e tyre se mos Gjoni ishte Krishti .
42003016	Atëherë Gjoni u tha : « Unë po ju pagëzoj me ujë , por po vjen dikush më i fuqishëm se unë , të cilit unë nuk jam i denjë as t'i zgjidh sandalet . Ai do t'ju pagëzojë me Shpirtin e Shenjtë dhe me zjarr .
42003017	Ai e mban në dorë terploten për ta ndarë grurin nga kashta . Grurin do ta mbledhë në grunarin e tij , ndërsa kashtën do ta djegë në zjarrin që nuk shuhet kurrë » .
42003018	Gjoni ia shpallte lajmin e mirë popullit edhe me shumë porosi të tjera .
42003019	Herod Tetrarku , të cilin Gjoni e kishte qortuar për shkak të Herodiadës , gruas së vëllait të vet , si edhe për të gjitha të këqijat që kishte bërë ,
42003020	bëri edhe këtë të keqe : e futi Gjonin në burg .
42003021	Kur u pagëzua gjithë populli , u pagëzua edhe Jezui dhe kur po lutej , u hap qielli
42003022	dhe mbi të zbriti Shpirti i Shenjtë në trajtë trupore si pëllumb . Atëherë u dëgjua një zë nga qielli : « Ti je Biri im i dashur . Me ty jam i kënaqur » .
42003023	Kur Jezui e filloi shërbesën e vet , ishte rreth tridhjetë vjeç . Jezuin e pandehnin se ishte biri i Jozefit . Jozefi ishte bir i Eliut ,
42003024	bir i Matatit , bir i Levit , bir i Melkiut , bir i Janait , bir i Jozefit ,
42003025	bir i Matatisë , bir i Amosit , bir i Naumit , bir i Esliut , bir i Nagait ,
42003026	bir i Mahatit , bir i Matatisë , bir i Semeinit , bir i Josekut , bir i Jodës ,
42003027	bir i Joananit , bir i Resës , bir i Zorobabelit , bir i Salatielit , bir i Nerit ,
42003028	bir i Melkiut , bir i Adiut , bir i Kosamit , bir i Elmadamit , bir i Erit ,
42003029	bir i Jozueut , bir i Eliezerit , bir i Jorimit , bir i Matatit , bir i Levit ,
42003030	bir i Simeonit , bir i Judës , bir i Jozefit , bir i Jonamit , bir i Eliakimit ,
42003031	bir i Meleas , bir i Menait , bir i Matatës , bir i Natamit , bir i Davidit ,
42003032	bir i Jeseut , bir i Jobedit , bir i Boozit , bir i Salait , bir i Naasonit ,
42003033	bir i Aminadabit , bir i Adminit , bir i Arnit , bir i Esromit , bir i Faresit , bir i Judës ,
42003034	bir i Jakobit , bir i Isakut , bir i Abrahamit , bir i Tarait , bir i Nahorit ,
42003035	bir i Serukut , bir i Ragaut , bir i Falekut , bir i Eberit , bir i Salait ,
42003036	bir i Kainamit , bir i Arfaksadit , bir i Semit , bir i Noeut , bir i Lamekut ,
42003037	bir i Matusalait , bir i Enokut , bir i Jaretit , bir i Maleleelit , bir i Kainamit ,
42003038	bir i Enout , bir i Setit , bir i Adamit , bir i Perëndisë .
42004001	Jezui , plot me Shpirtin e Shenjtë , u kthye nga Jordani dhe Shpirti i Shenjtë e çoi në shkretëtirë .
42004002	Atje u tundua nga djalli për dyzet ditë . Gjatë këtyre ditëve nuk hëngri asgjë dhe kur kaluan ato ditë , e mori uria .
42004003	Djalli i tha : « Nëse je Biri i Perëndisë , thuaji këtij guri të bëhet bukë » .
42004004	Por Jezui iu përgjigj : « Shkrimi i shenjtë thotë : Njeriu nuk jeton vetëm me bukë » .
42004005	Pastaj djalli e ngjiti lart , i tregoi të gjitha mbretëritë e botës në një çast
42004006	dhe i tha : « Unë do të ta jap gjithë pushtetin dhe lavdinë e tyre , sepse më është dhënë mua dhe unë mund t'ia jap kujt të dua .
42004007	Gjithçka do të jetë e jotja nëse bie në gjunjë para meje » .
42004008	Dhe Jezui i tha : « Shkrimi i shenjtë thotë : Adhuro Zotin , Perëndinë tënd dhe shërbeji vetëm atij » .
42004009	Pastaj djalli e çoi në Jerusalem , e vuri në pikën më të lartë të tempullit dhe i tha : « Nëse je Biri i Perëndisë , hidhu që këtu ,
42004010	sepse Shkrimi i shenjtë thotë : Do t'i urdhërojë engjëjt e tij të të ruajnë
42004011	dhe do të të mbajnë në duart e tyre , që mos të të ndeshë këmba në gur » .
42004012	Por Jezui iu përgjigj : « Shkrimi i shenjtë thotë : Mos e tundo Zotin , Perëndinë tënd » .
42004013	Pasi e tundoi Jezuin në të gjitha mënyrat , djalli u largua prej tij për një farë kohe .
42004014	Jezui u kthye në Galile me fuqinë e Shpirtit të Shenjtë dhe për të u hap fjala në mbarë rrethinat e atij vendi .
42004015	Ai i mësonte njerëzit nëpër sinagogat e tyre dhe të gjithë e përlëvdonin .
42004016	Jezui shkoi në Nazaret , atje ku ishte rritur . Ditën e shtunë , sipas zakonit , shkoi në sinagogë . U ngrit për të lexuar
42004017	dhe i dhanë librin e profetit Isaia . Ai e hapi librin dhe gjeti vendin ku ishte shkruar :
42004018	« Shpirti i Zotit është mbi mua , sepse ai më ka vajosur për t'u shpallur ungjillin të varfërve . Më ka dërguar për t'u shpallur robërve lirinë dhe për t'u kthyer të verbërve shikimin , për të çliruar të shtypurit
42004019	dhe për të shpallur vitin e hirit të Zotit » .
42004020	E mbylli librin , ia dha shërbestarit dhe u ul . Sytë e të gjithëve në sinagogë ishin drejtuar tek ai .
42004021	Jezui filloi t'u thoshte : « Sot u përmbush kjo pjesë e Shkrimit të shenjtë që e dëgjuat me veshët tuaj » .
42004022	Të gjithë flisnin mirë për të dhe mrekulloheshin nga fjalët plot hir që dilnin nga goja e tij dhe thoshin : « A nuk është ky i biri i Jozefit ? » .
42004023	Jezui u tha : « Ju do të më përmendni padyshim këtë thënie : mjek , shëro veten . Bëj edhe këtu në vendin tënd çfarë kemi dëgjuar se ke bërë në Kafarnaum » .
42004024	Dhe vazhdoi : « Me të vërtetë po ju them se asnjë profet nuk pranohet në vendlindjen e tij .
42004025	Por , me të vërtetë po ju them : në kohën e Elias kishte shumë vejusha në Izrael kur qielli ishte i mbyllur për tre vjet e gjashtë muaj , kur në mbarë tokën ra zia e bukës .
42004026	Megjithatë , Elia nuk qe dërguar tek asnjëra prej tyre , por vetëm në Sarepta , në tokën e Sidonit , te një grua e ve .
42004027	Në kohën e profetit Elise kishte shumë të lebrosur në Izrael e , megjithatë , asnjëri prej tyre nuk u pastrua , por vetëm Namani nga Siria » .
42004028	Të gjithë ata që ishin në sinagogë u mbushën me zemërim kur e dëgjuan këtë .
42004029	U ngritën , e nxorën jashtë qytetit dhe e çuan në majë të kodrës , ku ishte ndërtuar qyteti i tyre , që ta hidhnin në humnerë .
42004030	Por Jezui kaloi përmes tyre dhe u largua .
42004031	Jezui shkoi në Kafarnaum , në një qytet të Galilesë dhe po i mësonte njerëzit ditën e shtunë .
42004032	Ata mahniteshin nga mësimi i tij , se fliste me autoritet .
42004033	Në sinagogë gjendej një njeri që ishte i pushtuar nga shpirti i një demoni të ndyrë . Ai bërtiti me zë të lartë :
42004034	« Çfarë ke me ne , o Jezui i Nazaretit ? Ke ardhur të na shkatërrosh ? Unë e di kush je : ti je i Shenjti i Perëndisë » .
42004035	Por Jezui e qortoi e i tha : « Hesht e dil prej tij ! » . Shpirti i ndyrë e përplasi njeriun në mes të turmës dhe doli prej tij pa e dëmtuar .
42004036	Të gjithë u mrekulluan dhe i thoshin njëri-tjetrit : « Ç'është kjo fjalë ? Ai i urdhëron shpirtrat e ndyrë me pushtet e me fuqi dhe ata dalin » .
42004037	Dhe për të u hap fjala kudo në ato rrethina .
42004038	Jezui u ngrit , doli nga sinagoga dhe shkoi në shtëpinë e Simonit . Vjehrra e Simonit ishte sëmurë me ethe të forta , prandaj iu lutën që ta shëronte .
42004039	Jezui u përkul mbi të , qortoi ethet dhe ato e lanë . Ajo u ngrit menjëherë dhe filloi t'u shërbente .
42004040	Në perëndim të diellit , të gjithë ata që kishin të sëmurë që vuanin nga sëmundje të ndryshme i sillnin te Jezui . Ai vendoste duart mbi secilin prej tyre dhe i shëronte .
42004041	Prej shumë vetave dilnin shpirtra të ndyrë që bërtisnin : « Ti je Biri i Perëndisë ! » . Por Jezui i qortonte dhe nuk i lejonte të flisnin , sepse ata e dinin se ai ishte Krishti .
42004042	Kur agoi dita , Jezui doli nga qyteti e shkoi drejt një vendi të shkretë . Një turmë e madhe shkoi për ta kërkuar dhe kur e gjetën , nuk donin që ai të largohej prej tyre ,
42004043	por Jezui u tha : « Më duhet ta shpall ungjillin e mbretërisë së Perëndisë edhe në qytetet e tjera , se për këtë gjë jam dërguar » .
42004044	Dhe predikonte nëpër sinagogat e Judesë .
42005001	Jezui gjendej pranë Liqenit të Gjenesaretit dhe turma shtyhej drejt tij për të dëgjuar fjalën e Perëndisë .
42005002	Ai pa dy varka në breg të liqenit , por peshkatarët kishin dalë nga varkat e po lanin rrjetat .
42005003	Si hipi në njërën prej tyre , në atë të Simonit , i kërkoi ta largonte pak nga bregu . Pastaj u ul dhe mësonte turmën nga varka .
42005004	Kur mbaroi së foluri , i tha Simonit : « Shko drejt thellësisë e hidhi rrjetat për peshkim » .
42005005	Simoni iu përgjigj : « Mësues , jemi munduar gjithë natën e nuk kemi zënë asgjë , po për hir të fjalës sate do t'i hedh rrjetat » .
42005006	Si bënë kështu , kapën aq shumë peshk , saqë po u griseshin rrjetat .
42005007	Atëherë u bënë shenjë atyre që ishin në varkën tjetër që të vinin e t'i ndihmonin . Ata erdhën dhe të dyja varkat u mbushën aq shumë sa po fundoseshin .
42005008	Kur e pa këtë gjë , Simon Pjetri ra në gjunjë para Jezuit dhe tha : « O Zot , largohu prej meje , se jam njeri mëkatar » .
42005009	Ai dhe të gjithë ata që ishin me të u çuditën nga sasia e madhe e peshkut që kishin zënë .
42005010	Aty ishin edhe Jakobi e Gjoni , bijtë e Zebedeut , që ishin të afërm të Simonit . Atëherë Jezui i tha Simonit : « Mos ki frikë , që tani do të bëhesh peshkatar njerëzish » .
42005011	Si i nxorën varkat në breg , ata lanë gjithçka dhe shkuan pas Jezuit .
42005012	Ndërsa Jezui gjendej në një qytet , erdhi një burrë që e kishte mbuluar lebra . Kur e pa Jezuin , ra përmbys dhe iu lut : « O Zot , po të duash , ti mund të më pastrosh » .
42005013	Jezui shtriu dorën , e preku dhe i tha : « Dua . Pastrohu ! » . Dhe lebra e la menjëherë .
42005014	Jezui e urdhëroi të mos i tregonte askujt dhe i tha : « Shko e paraqitu te prifti dhe kushto një fli për pastrimin tënd , siç ka urdhëruar Moisiu . Kjo t'u shërbejë si dëshmi » .
42005015	Megjithatë , fjala për Jezuin përhapej gjithnjë e më shumë dhe turma të mëdha mblidheshin për ta dëgjuar e për t'u shëruar nga sëmundjet e tyre .
42005016	Por ai u tërhoq në vende të shkreta dhe lutej .
42005017	Një ditë Jezui po mësonte njerëzit dhe aty gjendeshin disa farisenj dhe mësues të ligjit të Moisiut , që kishin ardhur nga çdo fshat i Galilesë , nga Judeja e nga Jerusalemi . Fuqia e Zotit ishte me Jezuin që ai të shëronte .
42005018	Atëherë disa burra po sillnin në një vig një njeri të paralizuar . Ata po mundoheshin ta fusnin në shtëpinë ku ishte Jezui dhe ta vinin para tij ,
42005019	por nuk dinin nga të hynin për shkak të turmës . Atëherë hipën mbi çati , hoqën tjegullat dhe e ulën në mes bashkë me vigun , para Jezuit .
42005020	Kur e pa besimin e tyre , Jezui i tha të paralizuarit : « O njeri , të janë falur mëkatet » .
42005021	Skribët dhe farisenjtë filluan të thonë me vete : « Kush është ky që fyen Perëndinë ? E kush tjetër , përveç Perëndisë , mund t'i falë mëkatet ? » .
42005022	Jezui i kuptoi mendimet e tyre dhe u tha : « Përse mendoni kështu në zemrat tuaja ?
42005023	Çfarë është më e lehtë , të thuash “ të janë falur mëkatet ” , apo të thuash “ ngrihu dhe ec ” ?
42005024	Mirëpo , që ta dini se Biri i njeriut ka pushtetin të falë mëkatet mbi tokë » — i tha të paralizuarit — « po të them : ngrihu , merre vigun e shko në shtëpi » .
42005025	Ai u ngrit menjëherë para tyre , mori vigun dhe shkoi në shtëpi duke përlëvduar Perëndinë .
42005026	Të gjithë u mahnitën , përlëvduan Perëndinë dhe plot frikë thanë : « Sot kemi parë gjëra të çuditshme » .
42005027	Pastaj Jezui doli , pa një tagrambledhës me emrin Levi që rrinte ulur në bankën e tagrave dhe i tha : « Më ndiq ! » .
42005028	Ai la gjithçka , u ngrit dhe i shkoi pas .
42005029	Levi shtroi për Jezuin një festë të madhe në shtëpinë e tij . Në tryezë me ta ishin ulur një turmë e madhe tagrambledhësish dhe njerëzish të tjerë .
42005030	Atëherë farisenjtë dhe skribët e tyre murmurisnin kundër dishepujve e thoshin : « Përse hani e pini me tagrambledhës e mëkatarë ? » .
42005031	Jezui iu përgjigj : « Nuk janë të shëndoshët ata që kanë nevojë për mjekun , por të sëmurët .
42005032	Unë nuk kam ardhur të thërras të drejtët , por mëkatarët që të pendohen » .
42005033	Atëherë farisenjtë i thanë Jezuit : « Dishepujt e Gjonit agjërojnë shpesh e luten . Po kështu bëjnë edhe dishepujt e farisenjve , ndërsa të tutë hanë e pijnë » .
42005034	Jezui u tha : « A mund të agjërojnë dasmorët kur dhëndri është me ta ?
42005035	Por do të vijnë ditët kur do t'ua rrëmbejnë dhëndrin dhe atëherë , në ato ditë , do të agjërojnë » .
42005036	Pastaj u tregoi këtë shëmbëlltyrë : « Askush nuk pret një copë prej një rrobe të re për të arnuar me të një rrobë të vjetër , sepse copa nga rroba e re do të griset dhe nuk do t'i përshtatet së vjetrës .
42005037	Askush nuk hedh verë të re në kacekë të vjetër , se vera e re do t'i çajë kacekët dhe do të derdhet , ndërsa vetë kacekët do të shkojnë dëm .
42005038	Prandaj vera e re hidhet në kacekë të rinj .
42005039	Askush nuk dëshiron të pijë verë të re pasi ka pirë verë të vjetër , sepse thotë : “ E vjetra është më e mirë ” » .
42006001	Një të shtunë , ndërsa Jezui po ecte përmes një fushe me grurë , dishepujt këpusnin kallinj , i shkoqnin me duar dhe hanin .
42006002	Disa nga farisenjtë thanë : « Përse po bëni atë që nuk është e lejueshme të shtunën ? » .
42006003	Jezui u përgjigj : « A nuk e keni lexuar se çfarë bëri Davidi kur e mori uria , atë dhe ata që ishin me të ?
42006004	Se si hyri në shtëpinë e Perëndisë , mori bukën e kushtimit , hëngri vetë dhe u dha edhe atyre që ishin me të , bukë që nuk lejohet t'i hajë askush përveç priftërinjve ? » .
42006005	Pastaj u tha : « Biri i njeriut është Zot i së shtunës » .
42006006	Një të shtunë tjetër Jezui hyri në një sinagogë dhe filloi të mësonte njerëzit . Aty gjendej një njeri që e kishte dorën e djathtë të tharë .
42006007	Skribët dhe farisenjtë e vëzhgonin me kujdes Jezuin për të parë nëse do të shëronte të shtunën , që të gjenin një shkak për ta paditur .
42006008	Jezui , edhe pse e dinte se çfarë mendonin ata , i tha njeriut që e kishte dorën të tharë : « Ngrihu e qëndro në mes ! » . Dhe ai u ngrit .
42006009	Pastaj u tha atyre : « Po ju pyes : a është e lejueshme të bësh mirë apo të bësh keq të shtunën ? Të shpëtosh një jetë apo ta shkatërrosh atë ? » .
42006010	Dhe , ndërsa po i shikonte të gjithë ata që ishin përreth , i tha të sëmurit : « Shtrije dorën ! » . Ai e shtriu dhe dora iu shërua tërësisht .
42006011	Por ata u tërbuan dhe filluan të flisnin me njëri-tjetrin se çfarë mund t'i bënin Jezuit .
42006012	Gjatë këtyre ditëve Jezui shkoi në mal për t'u lutur dhe e gdhiu duke iu lutur Perëndisë .
42006013	Kur u bë ditë , i thirri dishepujt pranë vetes , zgjodhi dymbëdhjetë prej tyre dhe i quajti apostuj .
42006014	Këta ishin : Simoni , të cilit ia vuri emrin Pjetër , dhe vëllai i tij Andrea , Jakobi dhe Gjoni , Filipi dhe Bartolomeu ,
42006015	Mateu dhe Thomai , Jakobi i Alfeut dhe Simoni që quhej Zelltar ,
42006016	Juda i Jakobit dhe Judë Iskarioti , që u bë tradhtar .
42006017	Jezui zbriti së bashku me ta dhe u ndal në një vend të rrafshët , ku gjendeshin shumë nga dishepujt e tij . Aty gjendej edhe një turmë e madhe njerëzish nga e gjithë Judeja , Jerusalemi dhe bregu i Tirit e i Sidonit .
42006018	Kishin ardhur për ta dëgjuar dhe për t'u shëruar nga sëmundjet e tyre . Ata që vuanin nga shpirtrat e ndyrë shëroheshin
42006019	dhe të gjithë përpiqeshin ta preknin , sepse prej tij dilte një forcë që i shëronte .
42006020	Atëherë Jezui ngriti sytë , pa nga dishepujt e tha : « Lum ju që jeni të varfër , se e juaja do të jetë mbretëria e Perëndisë !
42006021	Lum ju që tani keni uri , se do të ngopeni ! Lum ju që tani qani , se do të qeshni !
42006022	Lum ju kur njerëzit t'ju urrejnë , kur t'ju përjashtojnë , kur t'ju shajnë dhe të shpifin për ju , për shkak se keni besuar në Birin e njeriut .
42006023	Kur të vijë ajo ditë , gëzohuni e kërceni nga hareja , se shpërblimi juaj do të jetë i madh në qiell . Kështu kanë bërë etërit e tyre edhe me profetët .
42006024	Por mjerë ju që jeni të pasur , se ju e keni marrë ngushëllimin tuaj në këtë jetë !
42006025	Mjerë ju që tani e keni barkun plot , se do të keni uri ! Mjerë ju që tani qeshni , se do t'ju zërë trishtimi dhe do të qani !
42006026	Mjerë ju kur të gjithë do të flasin mirë për ju , se kështu kanë bërë etërit e tyre me profetët e rremë ! »
42006027	« Por unë po ju them juve që më dëgjoni : Duajini armiqtë tuaj , bëjuni mirë atyre që ju urrejnë .
42006028	Bekojini ata që ju mallkojnë dhe lutuni për ata që ju keqtrajtojnë .
42006029	Nëse dikush të qëllon në njërën faqe , ktheja edhe tjetrën . Kushdo që të merr mantelin , mos e pengo të të marrë edhe tunikën .
42006030	Jepi kujtdo që të kërkon ndonjë gjë dhe , nëse dikush të merr ndonjë gjë tënden , mos ia kërko .
42006031	Bëjuni të tjerëve ashtu siç do të donit t'ju bëjnë ata juve .
42006032	Sepse , nëse doni vetëm ata që ju duan , çfarë merite keni ? Edhe mëkatarët i duan ata që i duan .
42006033	Dhe nëse u bëni mirë vetëm atyre që ju bëjnë mirë , çfarë merite keni ? Edhe mëkatarët bëjnë kështu .
42006034	Nëse u jepni hua vetëm atyre prej të cilëve shpresoni se do t'jua kthejnë , çfarë merite keni ? Edhe mëkatarët u japin hua mëkatarëve , që të marrin prej tyre çfarë kanë dhënë .
42006035	Ju , përkundrazi , duajini armiqtë tuaj , bëjuni mirë atyre dhe jepni hua pa pritur që t'ju kthehet . Kështu do të merrni një shpërblim të madh dhe do të jeni bij të më të lartit Perëndi , sepse ai është i mirë me mosmirënjohësit dhe të këqijtë .
42006036	Jini të mëshirshëm , sikurse është i mëshirshëm edhe Ati juaj . »
42006037	« Mos gjykoni dhe Perëndia nuk do t'ju gjykojë . Mos dënoni dhe Perëndia nuk do t'ju dënojë . Falni dhe Perëndia do t'ju falë .
42006038	Jepni dhe Perëndia do t'ju japë . Ai do të vendosë në prehrin tuaj një dhuratë të mirë , të begatë , të përsosur e të pamasë , sepse me masën që do të matni të tjerët , do të mateni edhe ju nga Perëndia » .
42006039	Jezui u foli përsëri me shëmbëlltyra : « A mund t'i prijë një i verbër një të verbri tjetër ? A nuk do të bien të dy në gropë ?
42006040	Dishepulli nuk është më i madh se mësuesi . Edhe po të mësojë gjithçka , do të jetë si mësuesi i tij .
42006041	Përse shikon ashklën në syrin e vëllait tënd dhe nuk shikon traun që është në syrin tënd ?
42006042	Si mund t'i thuash vëllait tënd “ vëlla , më lër të ta heq ashklën nga syri ” , ti që nuk sheh traun që është në syrin tënd ? Hipokrit ! Hiq më parë traun nga syri yt dhe atëherë do të shohësh qartë për të hequr ashklën nga syri i vëllait tënd . »
42006043	« Nuk ka pemë të mirë që jep fryte të këqija dhe as pemë të kalbur që jep fryte të mira .
42006044	Çdo pemë njihet nga frytet e saj . Askush nuk mund të vjelë fiq nga ferrat dhe as rrush nga shkurret .
42006045	Njeriu i mirë nxjerr të mirën nga thesari i mirë i zemrës së tij dhe njeriu i keq nxjerr të keqen nga thesari i tij i keq , sepse ç'ka zemra , nxjerr goja . »
42006046	« Përse më thërrisni “ Zot , Zot ” dhe nuk bëni çfarë ju them unë ?
42006047	Po ju tregoj kujt i ngjan ai që vjen tek unë dhe që i dëgjon e i zbaton fjalët e mia .
42006048	Ai i ngjan një njeriu që ndërtoi një shtëpi , gërmoi thellë dhe i hodhi themelet në shkëmb . Kur erdhi përmbytja , lumi vërshoi drejt asaj shtëpie , por nuk e tundi dot vendit , sepse shtëpia ishte ndërtuar mirë .
42006049	Ndërsa ai që i dëgjon , por nuk i zbaton fjalët e mia , i ngjan një njeriu që ndërtoi një shtëpi mbi dhè , pa themele . Kur vërshoi lumi , ajo u shemb menjëherë e i madh qe shkatërrimi i saj » .
42007001	Kur mbaroi së thëni të gjitha fjalët për popullin që po e dëgjonte , Jezui shkoi në Kafarnaum .
42007002	Aty gjendej një centurion që kishte një shërbëtor të cilin e vlerësonte shumë , por që ishte shumë i sëmurë , gati duke vdekur .
42007003	Kur dëgjoi për Jezuin , centurioni dërgoi tek ai disa pleq të judenjve , që t'i luteshin të vinte për t'i shëruar shërbëtorin .
42007004	Si arritën te Jezui , ata iu lutën me këmbëngulje e i thanë : « Ai e meriton ta ndihmosh ,
42007005	sepse e do popullin tonë dhe na ka ndërtuar edhe sinagogën » .
42007006	Atëherë Jezui shkoi me ta , por nuk ishin larg nga shtëpia kur centurioni dërgoi disa miq për t'i thënë : « O Zot , mos u shqetëso ! Unë nuk jam i denjë që të hysh nën çatinë time .
42007007	Prandaj nuk m'u duk vetja i denjë të vija vetë , por thuaj një fjalë e shërbëtori im do të shërohet .
42007008	Sepse edhe unë jam nën urdhrat e eprorëve të mi dhe kam nën vete ushtarë . Kur i them njërit : “ shko ” , ai shkon dhe kur i them tjetrit : “ eja ” , ai vjen . Kur i them shërbëtorit tim : “ bëje këtë ” , ai e bën » .
42007009	Kur dëgjoi këto fjalë , Jezui u mrekullua me centurionin . Atëherë u kthye dhe i tha turmës që po e ndiqte : « Po ju them se as në Izrael nuk e kam gjetur një besim kaq të madh » .
42007010	Pastaj të dërguarit u kthyen në shtëpinë e centurionit dhe e gjetën shërbëtorin të shëruar .
42007011	Jezui shkoi në një qytet që quhej Nain , i shoqëruar nga dishepujt e tij e nga një turmë e madhe .
42007012	Kur iu afruan portës së qytetit , pa se po çonin për të varrosur një të vdekur . Ai kishte qenë djalë i vetëm dhe e ëma ishte e ve . Një turmë e madhe nga qyteti po e shoqëronte .
42007013	Kur Zoti e pa , ndjeu dhembshuri për të e i tha : « Mos qaj ! » .
42007014	Pastaj u afrua dhe preku vigun . Ata që e mbanin , u ndalën . Jezui tha : « Djalosh , po të them : ngrihu ! » .
42007015	I vdekuri u ngrit e filloi të fliste . Jezui e çoi tek e ëma .
42007016	Të gjithë i zuri frika dhe përlëvdonin Perëndinë duke thënë : « Një profet i madh është shfaqur mes nesh » dhe « Perëndia i ka kthyer sytë mbi popullin e vet » .
42007017	Atëherë u përhap fjala për të në mbarë Judenë e në krahinat përreth .
42007018	Dishepujt e Gjonit i treguan atij për gjithçka . Gjoni thirri dy prej tyre
42007019	e i dërgoi te Zoti për ta pyetur : « A je ti ai që duhet të vijë , apo duhet të presim një tjetër ? » .
42007020	Kur arritën te Jezui i thanë : « Gjon Pagëzori na ka dërguar te ti për të të pyetur : “ A je ti ai që duhet të vijë , apo duhet të presim një tjetër ? ” » .
42007021	Jezui sapo kishte shëruar shumë njerëz nga sëmundjet e nga mundimet , i kishte çliruar nga shpirtrat e këqij e u kishte kthyer shikimin shumë të verbërve .
42007022	Atëherë u përgjigj : « Shkoni e i tregoni Gjonit për ato që patë e dëgjuat . Të verbërit po shohin përsëri dhe të çalët po ecin , të lebrosurit po pastrohen dhe të shurdhrit po dëgjojnë , të vdekurit po ngjallen dhe të varfërve po u shpallet ungjilli .
42007023	Lum ai që nuk humbet besimin në mua » .
42007024	Kur u larguan të dërguarit e Gjonit , Jezui filloi t'u fliste turmave për Gjonin e tha : « Çfarë shkuat të shihnit në shkretëtirë ? Një kallam që e lëkund era ?
42007025	Çfarë shkuat të shihnit , pra ? Një njeri të veshur me rroba të buta ? Ata që vishen me rroba të kushtueshme e që jetojnë në kënaqësi gjenden në pallatet mbretërore .
42007026	Çfarë shkuat të shihnit , atëherë ? Një profet ? Po , po ju them madje më shumë se një profet .
42007027	Gjoni është ai për të cilin Shkrimi i shenjtë thotë : Ja , unë po dërgoj lajmëtarin tim përpara teje , që të përgatisë udhën tënde .
42007028	Me të vërtetë po ju them se asnjë grua nuk ka lindur njeri më të madh se Gjon Pagëzorin . Por më i vogli në mbretërinë e Perëndisë është më i madh se ai . »
42007029	Të gjithë ata që e dëgjuan këtë gjë , përfshirë edhe tagrambledhësit , pranuan se Perëndia është i drejtë dhe u pagëzuan nga Gjoni .
42007030	Por farisenjtë dhe mësuesit e ligjit të Moisiut iu kundërvunë vullnetit të Perëndisë e nuk u pagëzuan nga Gjoni .
42007031	Pastaj Jezui tha : « Me kë mund t'i krahasoj njerëzit e kësaj breznie , me kë ngjajnë ?
42007032	Ata u ngjajnë fëmijëve që ulen shesheve dhe i thërrasin njëri-tjetrit e i thonë : “ I ramë fyellit për ju e nuk kërcyet , vajtuam e ju nuk qatë . ”
42007033	Erdhi Gjon Pagëzori , që as ha bukë e as pi verë , e ju thoni : “ Është i pushtuar nga djalli . ”
42007034	Erdhi Biri i njeriut , që ha e pi , e ju thoni : “ Ja grykësi e pijaneci , miku i tagrambledhësve e i mëkatarëve . ”
42007035	Por urtia e Perëndisë dëftehet se është e drejtë nga të gjithë bijtë e saj » .
42007036	Një farise e ftoi Jezuin për të ngrënë me të . Jezui shkoi në shtëpinë e fariseut e u ul në tryezë .
42007037	Një grua nga ai qytet , që ishte mëkatare , kur mori vesh se Jezui ishte në shtëpinë e fariseut , solli një enë alabastri me mirrë .
42007038	Ajo rrinte prapa Jezuit te këmbët e tij duke qarë e filloi t'ia lagte këmbët me lot e t'ia thante me flokët e saj . Pastaj vazhdoi t'i puthte këmbët e t'ia lyente me mirrë .
42007039	Kur fariseu që e kishte ftuar Jezuin e pa këtë gjë , tha me vete : « Po të ishte profet ky njeri , do ta dinte kush është e çfarë është kjo grua që po e prek : ajo është mëkatare » .
42007040	Jezui i tha fariseut : « Simon , kam diçka për të të thënë » . Simoni iu përgjigj : « Fol , mësues » .
42007041	« Dy njerëz kishin detyrime ndaj një huadhënësi . Njëri detyrohej pesëqind denarë e tjetri pesëdhjetë .
42007042	Meqë as njëri e as tjetri nuk mund ta shlyenin detyrimin , ai ua fali atë të dyve . Cili prej të dyve do ta dojë më shumë ? » .
42007043	Simoni iu përgjigj : « Ma do mendja se ai të cilit i fali detyrimin më të madh » . E Jezui i tha : « Ke gjykuar drejt » .
42007044	Pastaj u kthye nga gruaja e i tha Simonit : « A e sheh këtë grua ? Erdha në shtëpinë tënde e ti nuk më dhe as ujë për këmbët , ndërsa ajo m'i lau me lotët e saj e m'i thau me flokët e saj .
42007045	Ti nuk më përshëndete me puthje , ndërsa ajo nuk ka pushuar së puthuri këmbët e mia që kur hyra brenda .
42007046	Ti nuk ma leve kokën me mirrë , ndërsa ajo m'i leu këmbët me mirrë .
42007047	Po të them se dashuria e madhe që ajo shfaqi tregon se mëkatet e saj të shumta janë falur . Por ai të cilit i është falur pak , tregon pak dashuri » .
42007048	Pastaj i tha asaj : « Të janë falur mëkatet » .
42007049	Por ata që ishin me të në tryezë filluan të thoshin me njëri-tjetrin : « Kush është ky që fal edhe mëkatet ? » .
42007050	Ndërsa Jezui i tha gruas : « Besimi yt të shpëtoi , shko në paqe » .
42008001	Pas këtyre gjërave Jezui shkoi nëpër qytete e fshatra duke predikuar e duke shpallur ungjillin e mbretërisë së Perëndisë e të dymbëdhjetët ishin me të .
42008002	Ishin edhe disa gra që Jezui i kishte shëruar nga shpirtrat e këqij e nga sëmundjet : Maria , që quhej Magdalenë , prej së cilës ishin dëbuar shtatë djaj ,
42008003	Joana , gruaja e Kuzit , kujdestarit të pasurisë së Herodit , Suzana dhe shumë të tjera që kishin vënë pasuritë e veta në shërbim të Jezuit e të dishepujve .
42008004	Kur u mblodh një turmë e madhe me njerëz që vinin tek ai nga qytete të ndryshme , Jezui foli me shëmbëlltyra :
42008005	« Një mbjellës doli për të mbjellë farën . Ndërsa po mbillte , disa fara ranë në rrugë dhe njerëzit i shkelën dhe zogjtë e qiellit i hëngrën .
42008006	Disa të tjera ranë në gurishtë dhe sapo mbinë , u thanë se nuk kishin ujë .
42008007	Disa të tjera ranë ndër ferra . Ferrat u rritën së bashku me to e ua zunë frymën .
42008008	Por disa të tjera ranë në tokë të mirë dhe kur u rritën , prodhuan njëqindfish » . Pastaj tha : « Kush ka veshë për të dëgjuar , le të dëgjojë ! » .
42008009	Pastaj dishepujt e pyetën se çfarë kuptimi kishte kjo shëmbëlltyrë .
42008010	Jezui u përgjigj : « Juve ju janë bërë të njohura të fshehtat e mbretërisë së Perëndisë , ndërsa të tjerëve u flas me shëmbëlltyra , që të kenë sy e të mos shohin dhe të dëgjojnë e të mos kuptojnë . »
42008011	« Shëmbëlltyra është kjo : fara është fjala e Perëndisë .
42008012	Farat që ranë në rrugë janë ata që e dëgjojnë atë . Pastaj vjen djalli dhe e rrëmben fjalën nga zemrat e tyre , që të mos besojnë e të mos shpëtohen .
42008013	Farat që ranë në gurishtë janë ata që e dëgjojnë fjalën dhe e pranojnë me gëzim , por nuk e lënë të zërë rrënjë . Ata besojnë vetëm për pak dhe në kohën e sprovës e braktisin besimin .
42008014	Fara që ra ndër ferra janë ata që e dëgjojnë , por gjatë udhës ua zënë frymën shqetësimet , pasuria dhe kënaqësitë e jetës dhe frytet e tyre nuk piqen .
42008015	Fara që bie në tokë të mirë janë ata që e dëgjojnë fjalën dhe e ruajnë në një zemër të ndershme e të mirë . Këta mbesin besnikë e japin fryte » .
42008016	« Askush nuk e ndez kandilin për ta vënë nën magje apo nën shtrat . Përkundrazi , vihet në mbajtësen e vet , që ta shohin dritën ata që hyjnë brenda .
42008017	Asgjë e fshehur nuk do të mbetet pa u zbuluar dhe asnjë e fshehtë nuk do të mbetet pa u njohur e pa dalë në dritë .
42008018	Kini kujdes për mënyrën sesi dëgjoni , sepse atij që ka do t'i jepet edhe më shumë , por atij që nuk ka do t'i merret edhe ajo pak që mendon se ka » .
42008019	Nëna dhe vëllezërit e Jezuit shkuan për ta takuar , por nuk mundën të arrinin tek ai për shkak të turmës .
42008020	Atëherë i thanë Jezuit : « Nëna jote e vëllezërit e tu janë përjashta dhe duan të të shohin » .
42008021	Por ai u tha : « Nëna ime dhe vëllezërit e mi janë ata që e dëgjojnë dhe e zbatojnë fjalën e Perëndisë » .
42008022	Një ditë Jezui hipi në një varkë me dishepujt e u tha : « Le të shkojmë në bregun tjetër të liqenit » . Kështu u nisën .
42008023	Ndërsa po lundronin , Jezuin e zuri gjumi . Papritur filloi një erë e fortë mbi liqen . Varka po mbushej me ujë e ata ishin në rrezik .
42008024	Dishepujt iu afruan Jezuit , e zgjuan dhe i thanë : « Mësues , mësues , po mbytemi » . Ai u zgjua e qortoi erën dhe dallgët kërcënuese , të cilat pushuan . Pastaj u bë bunacë .
42008025	Jezui u tha dishepujve : « Ku është besimi juaj ? » . Ata ishin të trembur e të mahnitur dhe i thanë njëri-tjetrit : « Vallë , kush është ky që urdhëron edhe erërat , edhe ujin e ata i binden ? » .
42008026	Pastaj arritën në krahinën e gerasenëve , që është nga ana tjetër e liqenit , përballë Galilesë .
42008027	Kur zbriti në breg , Jezuit i doli përpara një njeri nga ai qytet . Ky njeri ishte i pushtuar nga djajtë dhe kishte kohë që nuk vishej e nuk banonte në shtëpi , por në varreza .
42008028	Kur e pa Jezuin , lëshoi një britmë , ra përmbys para tij e tha me zë të lartë : « Çfarë ke me mua , o Jezu , Biri i Perëndisë më të lartë ? Të lutem , mos më mundo ! » ,
42008029	sepse Jezui e urdhëroi shpirtin e ndyrë të dilte prej atij njeriu . Shpirti i ndyrë e kishte pushtuar atë disa herë , prandaj e lidhnin me zinxhirë dhe e mbanin në pranga , por ai i thyente prangat dhe djalli e shtynte në shkretëtirë .
42008030	Atëherë Jezui e pyeti : « Si e ke emrin ? » . Ai u përgjigj : « Legjion » , sepse brenda tij kishin hyrë shumë djaj .
42008031	Dhe djajtë i luteshin Jezuit që të mos i urdhëronte të shkonin në humnerë .
42008032	Aty gjendej një tufë e madhe derrash që po kullosnin në mal dhe djajtë iu lutën Jezuit që t'i lejonte të hynin te derrat . Jezui i lejoi .
42008033	Sapo dolën nga ai njeri , djajtë u futën te derrat . Tufa vrapoi të hidhej nga humnera në liqen e u mbyt .
42008034	Kur panë çfarë ndodhi , ata që ruanin derrat ua mbathën këmbëve dhe e përhapën lajmin në qytet e nëpër fshatra .
42008035	Njerëzit erdhën për të parë çfarë kishte ndodhur . Kur arritën te Jezui , gjetën njeriun prej të cilit kishin dalë djajtë . Ai ishte ulur te këmbët e Jezuit , ishte i veshur e me mendje në rregull . Ata i zuri frika .
42008036	Ata që e kishin parë ngjarjen treguan sesi ishte shëruar i pushtuari nga djalli .
42008037	Atëherë tërë populli i krahinës së gerasenëve i kërkoi Jezuit të largohej prej tyre , sepse kishin shumë frikë . Jezui hipi në një varkë e u kthye .
42008038	Njeriu prej të cilit kishin dalë djajtë i kërkoi të rrinte me të , por Jezui e nisi dhe i tha :
42008039	« Kthehu në shtëpinë tënde e trego çfarë ka bërë Perëndia për ty » . Ai u largua duke shpallur në mbarë qytetin çfarë kishte bërë për të Jezui .
42008040	Kur po kthehej , Jezuit i doli para turma , sepse të gjithë po e prisnin .
42008041	Atëherë iu afrua një njeri me emrin Jair , që ishte kryetar i sinagogës . Ai i ra ndër këmbë Jezuit dhe iu lut që të shkonte në shtëpinë e tij ,
42008042	se vajza e tij e vetme , që ishte dymbëdhjetë vjeç , ishte duke vdekur . Gjatë udhës turmat e shtynin nga të gjitha anët .
42008043	Dhe një grua që vuante prej dymbëdhjetë vjetësh nga hemorragjia , megjithëse kishte shpenzuar gjithçka që kishte pasur , askush nuk kishte mundur ta shëronte .
42008044	Ajo iu afrua nga pas , i preku cepin e mantelit e menjëherë iu ndal hemorragjia .
42008045	Atëherë Jezui tha : « Kush më preku ? » . Meqenëse të gjithë e mohuan , Pjetri i tha : « Mësues , turmat po të rrethojnë e po të shtyjnë » .
42008046	Por Jezui tha : « Dikush më preku , sepse ndjeva fuqinë që doli prej meje » .
42008047	Atëherë gruaja , kur pa se nuk mund të fshihej , erdhi duke u dridhur , i ra ndër këmbë dhe tregoi para gjithë popullit përse e kishte prekur Jezuin e si ishte shëruar menjëherë .
42008048	Jezui i tha : « Bijë , besimi yt të shpëtoi . Shko në paqe » .
42008049	Ndërsa po fliste , erdhi dikush nga shtëpia e kryetarit të sinagogës dhe i tha : « Jot bijë vdiq . Mos e shqetëso më mësuesin » .
42008050	Kur e dëgjoi këtë , Jezui i tha : « Mos ki frikë , vetëm beso e ajo do të shpëtojë » .
42008051	Kur arriti te shtëpia , nuk lejoi askënd të hynte me të , përveç Pjetrit , Gjonit , Jakobit dhe nënës e babait të vajzës .
42008052	Të gjithë e qanin dhe e vajtonin , por Jezui tha : « Mos qani ! Ajo nuk ka vdekur , por po fle » .
42008053	Por ata e përqeshën , sepse e dinin se kishte vdekur .
42008054	Atëherë Jezui e mori për dore dhe thirri : « Vashëz , ngrihu ! » .
42008055	Asaj iu kthye shpirti e u ngrit menjëherë . Pastaj Jezui u tha t'i jepnin për të ngrënë .
42008056	Prindërit e saj u mrekulluan , por ai i urdhëroi të mos i tregonin askujt për çfarë kishte ndodhur .
42009001	Jezui i thirri të dymbëdhjetët dhe u dha fuqi e pushtet mbi të gjithë djajtë si edhe për të shëruar sëmundjet .
42009002	Pastaj i dërgoi të predikonin mbretërinë e Perëndisë e të shëronin të sëmurët .
42009003	Atëherë u tha : « Mos merrni asgjë me vete për udhëtim , as shkop , as trastë , as bukë , as para e mos mbani dy tunika .
42009004	Në atë shtëpi që të hyni , rrini aty derisa të niseni .
42009005	Nëse ndokush nuk ju pranon , kur të dilni prej atij qyteti shkundni pluhurin nga këmbët tuaja , si dëshmi kundër tyre » .
42009006	Dishepujt u nisën e shkuan nëpër fshatra , duke shpallur ungjillin e duke shëruar kudo .
42009007	Herod tetrarku dëgjoi për gjithçka që kishte ndodhur e u shqetësua , sepse disa thoshin se Gjoni ishte ngjallur prej të vdekurve ,
42009008	disa të tjerë thoshin se ishte shfaqur Elia e të tjerë se ishte ngjallur një nga profetët e vjetër .
42009009	Herodi tha : « Gjonit ia kam prerë kokën , por kush është ky për të cilin po dëgjoj këto gjëra ? » . Dhe kërkonte ta shihte .
42009010	Kur u kthyen , apostujt i treguan Jezuit për gjithçka që kishin bërë . Ai i mori apostujt e u largua vetëm me ta drejt një qyteti të quajtur Betsaidë .
42009011	Kur turmat e morën vesh këtë gjë , i shkuan pas . Jezui i mirëpriti , u foli për mbretërinë e Perëndisë dhe shëroi ata që kishin nevojë për shërim .
42009012	Dita po mbaronte e të dymbëdhjetët iu afruan Jezuit e i thanë : « Nise turmën që të shkojë në fshatrat e fushat përreth , që të strehohen e të ushqehen , sepse ky vend është i shkretë » .
42009013	Por Jezui u tha : « Jepuni ju ndonjë gjë për të ngrënë ! » . Ata iu përgjigjën : « Ne kemi vetëm pesë bukë e dy peshq . A të shkojmë e të blejmë ushqim për gjithë këtë popull ? » .
42009014	Aty ishin rreth pesë mijë burra . Jezui u tha dishepujve : « Ulini njerëzit në grupe nga pesëdhjetë veta ! » .
42009015	Ata vepruan ashtu dhe i ulën të gjithë .
42009016	Jezui mori pesë bukët e dy peshqit , ngriti sytë drejt qiellit , tha lutjen e bekimit , i theu bukët dhe ua dha dishepujve t'ia shtronin turmës .
42009017	Të gjithë hëngrën e u ngopën . Çfarë teproi u mblodh dhe u mbushën dymbëdhjetë shporta me copa buke .
42009018	Një herë , kur Jezui po lutej në një vend të veçuar e dishepujt ishin me të , ai i pyeti : « Kush thonë turmat se jam unë ? » .
42009019	Ata iu përgjigjën : « Disa thonë se je Gjon Pagëzori , të tjerë se je Elia , të tjerë se është ngjallur ndonjëri nga profetët e vjetër » .
42009020	Atëherë u tha : « Po ju , kush thoni se jam unë ? » . Pjetri u përgjigj : « Ti je Krishti i Perëndisë » .
42009021	Jezui i urdhëroi rreptësisht të mos i tregonin askujt për këtë
42009022	dhe u tha se Biri i njeriut duhej të vuante shumë dhe se nuk do të pranohej nga pleqtë , kryepriftërinjtë dhe skribët . Pastaj do ta vrisnin , por ditën e tretë do të ngjallej .
42009023	Atëherë u tha të gjithëve : « Kush dëshiron të vijë pas meje , le ta mohojë veten , të marrë kryqin e vet çdo ditë dhe të më ndjekë .
42009024	Sepse kushdo që dëshiron ta shpëtojë jetën e vet , do ta humbasë atë dhe kushdo që e humbet jetën e vet për shkakun tim , do ta shpëtojë atë .
42009025	Ç'dobi do të kishte njeriu po të fitonte mbarë botën , por të humbte dhe të rrënonte veten ?
42009026	Por edhe Biri i njeriut , kur të vijë me lavdinë e tij e me lavdinë e Atit dhe të engjëjve të shenjtë , do të ketë turp për ata që kanë turp nga unë ose nga fjalët e mia .
42009027	Me të vërtetë po ju them se disa nga ata që janë këtu , nuk do të provojnë vdekjen pa e parë mbretërinë e Perëndisë » .
42009028	Rreth tetë ditë pasi tha këto fjalë , Jezui mori me vete Pjetrin , Gjonin , Jakobin dhe u ngjit në mal për t'u lutur .
42009029	Ndërsa po lutej , pamja e fytyrës së tij ndryshoi e rrobat morën një bardhësi vezulluese .
42009030	Pastaj panë dy burra që po flisnin me Jezuin . Ishin Moisiu dhe Elia ,
42009031	që u shfaqën në lavdi e po flisnin për veprën që do të përmbushte Jezui me vdekjen e tij në Jerusalem .
42009032	Pjetri dhe ata që e shoqëronin kishin rënë në gjumë të thellë , por u zgjuan dhe panë lavdinë e tij dhe të dy burrave që ishin me të .
42009033	Kur po ndaheshin , Pjetri i tha Jezuit : « Mësues , sa mirë që jemi këtu ! Le të ngremë tri tenda , një për ty , një për Moisiun e një për Elian » . Pjetri nuk dinte çfarë po thoshte .
42009034	Ndërsa po fliste , erdhi një re e i mbështolli . Kur hynë në re , dishepujt i zuri frika .
42009035	Pastaj nga reja u dëgjua një zë që tha : « Ky është Biri im i zgjedhur . Dëgjojeni ! » .
42009036	Si u dëgjua zëri , Jezui mbeti vetëm . Ata heshtën e në ato ditë nuk i treguan askujt për gjërat që kishin parë .
42009037	Të nesërmen , pasi kishin zbritur nga mali , Jezuin e takoi një turmë e madhe .
42009038	Atëherë një burrë nga turma thirri : « Mësues , të lutem shikoje tim bir , se e kam djalë të vetëm !
42009039	Atë e pushton një shpirt që e bën të bërtasë , e shkund me dhunë , derisa nxjerr shkumë nga goja . E mundon dhe largohet me vështirësi prej tij .
42009040	Iu luta dishepujve të tu që ta dëbonin , por nuk mundën » .
42009041	Jezui u përgjigj : « O brezni e pafe dhe e mbrapshtë ! Edhe sa kohë do të jem me ju ? Deri kur do t'ju duroj ? Sille këtu tët bir ! » .
42009042	Kur po e sillnin , djalli e përplasi përtokë djaloshin dhe e përpëliti . Por Jezui e qortoi shpirtin e ndyrë , e shëroi djaloshin dhe ia ktheu të atit .
42009043	Të gjithë u mrekulluan nga madhështia e Perëndisë . Ndërsa të gjithë mrekulloheshin me gjithçka që kishte bërë , Jezui u tha dishepujve :
42009044	« Vëruni veshin mirë fjalëve që po ju them : Biri i njeriut do të dorëzohet në duart e njerëzve » .
42009045	Por ata nuk i kuptuan këto fjalë . Kuptimi i tyre u mbeti i fshehur , kështu që nuk e morën vesh dhe kishin frikë ta pyesnin .
42009046	Mes dishepujve lindi pyetja se kush prej tyre ishte më i madhi .
42009047	Por Jezui , që i njihte mendimet e zemrës së tyre , mori një fëmijë dhe e mbajti pranë .
42009048	Atëherë u tha dishepujve : « Kush e pranon këtë fëmijë në emrin tim , më pranon mua dhe kush më pranon mua , pranon atë që më ka dërguar . Më i vogli ndër të gjithë ju , ai është më i madhi » .
42009049	Atëherë Gjoni i tha : « Mësues , pamë një njeri që dëbonte djajtë në emrin tënd dhe ia ndaluam , sepse nuk të ndjek pas bashkë me ne » .
42009050	Por Jezui i tha : « Mos ia ndaloni , sepse kush nuk është kundër jush , është me ju » .
42009051	Kur po afroheshin ditët e ngritjes së tij në qiell , Jezui mori vendim të prerë për të shkuar në Jerusalem
42009052	dhe dërgoi përpara lajmëtarët . Gjatë rrugës u ndalën në një fshat samaritanësh për të bërë përgatitjet për Jezuin ,
42009053	por ata nuk e pranuan , sepse po shkonte drejt Jerusalemit .
42009054	Kur dishepujt e tij , Jakobi dhe Gjoni , e panë këtë gjë , i thanë : « Zot , a do që të urdhërojmë të zbresë zjarri nga qielli e t'i përpijë ? » .
42009055	Por Jezui u kthye e i qortoi .
42009056	Pastaj shkuan në një fshat tjetër .
42009057	Ndërsa po ecnin rrugës , dikush i tha : « Do të të ndjek kudo që të shkosh » .
42009058	Por Jezui i tha : « Dhelprat kanë strofka dhe zogjtë e qiellit kanë fole , ndërsa Biri i njeriut nuk ka as ku të mbështesë kokën » .
42009059	Një tjetri i tha : « Më ndiq ! » . Por ai iu përgjigj : « Zot , më lejo të shkoj e të varros më parë tim atë ! » .
42009060	Jezui i tha : « Lëri të vdekurit të varrosin të vdekurit e tyre , ndërsa ti shko e shpall mbretërinë e Perëndisë » .
42009061	Një tjetër i tha : « Unë do të të ndjek , Zot , por më lejo të ndahem më parë me ata të shtëpisë » .
42009062	Jezui iu përgjigj : « Kushdo që vë dorë në parmendë dhe e kthen kokën pas , nuk është i përshtatshëm për mbretërinë e Perëndisë » .
42010001	Pas këtyre gjërave , Zoti caktoi shtatëdhjetë e dy të tjerë dhe i dërgoi përpara dy nga dy në çdo qytet dhe në çdo vend ku do të shkonte ai vetë .
42010002	Dhe u tha : « Të korrat janë të mëdha , por punëtorë ka pak . Lutjuni të zotit të të korrave të dërgojë punëtorë në të korrat e veta .
42010003	Shkoni ! Ja , po ju dërgoj si qengjat mes ujqërve .
42010004	Mos merrni me vete as para , as trastë , as sandale . Udhës mos përshëndetni askënd .
42010005	Në cilëndo shtëpi të hyni , së pari thoni : “ Paqja me këtë shtëpi ! ”
42010006	Nëse dikush aty është bir i paqes , paqja juaj do të zbresë mbi të ; nëse jo , do të kthehet te ju .
42010007	Qëndroni në atë shtëpi dhe hani e pini çfarë t'ju shtrojnë përpara , sepse punëtori ka të drejtë të shpërblehet . Mos u endni nga një shtëpi në tjetrën .
42010008	Në çdo qytet që të hyni e t'ju mirëpresin , hani çfarë t'ju vënë përpara ,
42010009	shëroni të sëmurët që gjenden aty e u thoni : “ Mbretëria e Perëndisë është pranë jush . ”
42010010	Por nëse hyni në një qytet e nuk ju mirëpresin , dilni nëpër sheshet e tij e thoni :
42010011	“ Edhe pluhurin e qytetit tuaj që na është ngjitur këmbëve , po e shkundim kundër jush . Por veç ta dini se mbretëria e Perëndisë është afër . ”
42010012	Unë po ju them se atë ditë Sodoma do ta ketë më të lehtë se ai qytet . »
42010013	« Mjerë ti , Korazin ! Mjerë ti , Betsaidë ! Po të ishin bërë në Tir e në Sidon mrekullitë që u bënë ndër ju , ata do të ishin penduar me kohë , duke veshur thasë e duke u ulur në hi .
42010014	Megjithatë , Tiri e Sidoni do ta kenë më të lehtë se ju në ditën e gjykimit .
42010015	Po ti , Kafarnaum , mos vallë do të lartësohesh deri në qiell ? Në ferr do të plandosesh .
42010016	Kush ju dëgjon ju , më dëgjon mua dhe kush nuk ju pranon ju , nuk më pranon as mua . Kush nuk më pranon mua , nuk pranon as atë që më ka dërguar » .
42010017	Të shtatëdhjetë e dy dishepujt u kthyen me gëzim dhe i thanë : « Zot , edhe djajtë na nënshtrohen në emrin tënd ! » .
42010018	Jezui u tha : « E pashë Satanin tek binte nga qielli si rrufe .
42010019	Ja , ju kam dhënë pushtet që të shkelni mbi gjarpërinj e akrepa , si edhe mbi tërë fuqinë e armikut . Asgjë nuk do t'ju bëjë keq .
42010020	Megjithatë , mos u gëzoni që ju nënshtrohen shpirtrat , por gëzohuni që emrat tuaj janë shkruar në qiell » .
42010021	Në atë çast Jezui u mbush me gëzim nga Shpirti i Shenjtë e tha : « Të falënderoj , o Atë , Zot i qiellit e i tokës , se ua ke fshehur këto gjëra të urtëve e të mençurve dhe ua ke zbuluar fëmijëve të vegjël . Po , o Atë , se kështu të ka pëlqyer ty .
42010022	Gjithçka më është dhënë nga Ati im . Askush nuk e njeh Birin përveç Atit dhe askush nuk e njeh Atin përveç Birit dhe atij të cilit Biri dëshiron t'ia zbulojë » .
42010023	Pastaj Jezui u kthye drejt dishepujve dhe u tha veçmas : « Lum sytë që shohin çfarë shihni ju !
42010024	Sepse po ju them se shumë profetë e mbretër kanë dëshiruar të shohin çfarë po shihni ju e nuk i panë , të dëgjonin çfarë po dëgjoni ju e nuk i dëgjuan » .
42010025	Atëherë një mësues i ligjit të Moisiut u ngrit për ta vënë në provë Jezuin dhe i tha : « Mësues , çfarë duhet të bëj për të trashëguar jetën e amshuar ? » .
42010026	Jezui i tha : « Çfarë shkruhet në ligjin e Moisiut ? Çfarë lexon atje ? » .
42010027	Ai iu përgjigj : « Duaje Zotin , Perëndinë tënd , me gjithë zemrën tënde , me gjithë shpirtin tënd , me gjithë forcën tënde e me gjithë mendjen tënde dhe duaje tjetrin si veten » .
42010028	Jezui i tha : « U përgjigje drejt . Bëj kështu e do të jetosh » .
42010029	Por ai , meqenëse donte t'i jepte të drejtë vetes , i tha Jezuit : « Kush është tjetri ? » .
42010030	Jezui iu përgjigj : « Një njeri po zbriste nga Jerusalemi për në Jeriko dhe ra në duart e kusarëve që e zhveshën , e rrahën e pastaj ikën dhe e lanë gjysmë të vdekur .
42010031	Rastësisht një prift po zbriste asaj rruge dhe , kur e pa , kaloi në anën tjetër .
42010032	Po kështu edhe një levit , kur arriti tek ai vend dhe e pa , kaloi në anën tjetër .
42010033	Por një samaritan që po udhëtonte andej , iu afrua dhe kur e pa , ndjeu dhembshuri për të .
42010034	Shkoi tek ai , i derdhi vaj e verë mbi plagë dhe ia lidhi . Pastaj e ngarkoi mbi kafshën e vet , e çoi në një bujtinë dhe u kujdes për të .
42010035	Të nesërmen nxori dy denarë , ia dha të zotit të bujtinës e i tha : “ Kujdesu për të dhe kur të kthehem , do të të paguaj për çfarë do të shpenzosh më tepër . ”
42010036	Cili prej këtyre të treve , mendon ti , u bë “ tjetri ” për atë që ra në duart e kusarëve ? » .
42010037	Ai tha : « Ai që tregoi mëshirë » . Jezui i tha : « Shko e bëj edhe ti kështu ! » .
42010038	Ndërsa po udhëtonin , Jezui hyri në një fshat , ku një grua me emrin Marta e priti në shtëpi .
42010039	Ajo kishte një motër që quhej Mari , që u ul te këmbët e Zotit dhe dëgjonte fjalët e tij .
42010040	Por Marta ishte e zënë me punë të shumta , prandaj erdhi te Jezui e i tha : « Zot , a nuk e vë re se motra ime më ka lënë t'i bëj të gjitha punët vetëm ? Thuaji , pra , të më ndihmojë ! » .
42010041	Por Zoti iu përgjigj : « Martë , Martë , ti je e shqetësuar dhe e zënë me shumë gjëra ,
42010042	por vetëm një gjë është e nevojshme . Maria zgjodhi pjesën më të mirë , që nuk do t'i merret » .
42011001	Jezui po lutej në një vend . Kur mbaroi , njëri nga dishepujt i tha : « Zot , na mëso të lutemi , sikurse Gjoni mësoi dishepujt e vet » .
42011002	Ai u tha : « Kur të luteni thoni : Atë , u shenjtëroftë emri yt , ardhtë mbretëria jote !
42011003	Bukën tonë të përditshme na e jep çdo ditë
42011004	e na i fal mëkatet tona , sepse edhe ne ua falim fajtorëve tanë . E mos na shtjer në tundim » .
42011005	Pastaj u tha : « E zëmë se njëri nga ju ka një mik , shkon tek ai në mesnatë e i thotë : “ Mik , m'i jep tri bukë ,
42011006	se më ka ardhur një miku im e nuk kam asgjë për t'i vënë përpara . ”
42011007	E ai përgjigjet nga brenda : “ Mos më shqetëso ! Tani e kam mbyllur derën dhe kemi rënë në gjumë edhe unë , edhe fëmijët . Nuk mund të çohem për të të dhënë gjë . ”
42011008	Unë po ju them se edhe pse nuk do të çohet për t'i dhënë gjë ngaqë e ka mik , do të çohet për t'i dhënë aq sa ka nevojë të paktën për shkak të këmbënguljes së tij .
42011009	Dhe unë po ju them : lypni e do t'ju jepet ; kërkoni e do të gjeni ; trokitni e do t'ju hapet ,
42011010	sepse kush lyp , merr ; kush kërkon , gjen dhe atij që troket , do t'i hapet .
42011011	A ka ndër ju ndonjë baba që do t'i jepte fëmijës së vet , që i kërkon peshk , gjarpër në vend të peshkut ?
42011012	Ose , nëse fëmija i lyp vezë , do t'i jepte një akrep ?
42011013	Nëse ju që jeni të këqij , dini t'u jepni fëmijëve tuaj gjëra të mira , aq më shumë Ati juaj do t'ua japë prej qiellit Shpirtin e Shenjtë atyre që ia kërkojnë ! » .
42011014	Jezui po dëbonte një djall që ishte djalli i memecërisë . Kur u dëbua djalli , memeci foli dhe turmat u mrekulluan .
42011015	Por disa prej tyre thanë : « Ai i dëbon djajtë me fuqinë e Beelzebulit , kryetarit të djajve » .
42011016	Të tjerë , për ta vënë në provë , i kërkonin një mrekulli nga qielli .
42011017	Por Jezui që i njihte mendimet e tyre u tha : « Çdo mbretëri e përçarë shkretohet dhe shtëpitë e saj shemben njëra pas tjetrës .
42011018	Nëse edhe Satani është i përçarë , si mund të qëndrojë mbretëria e tij meqë ju po thoni se unë i dëbuakam djajtë me fuqinë e Beelzebulit ?
42011019	Nëse unë i dëboj djajtë me fuqinë e Beelzebulit , me fuqinë e kujt i dëbojnë bijtë tuaj ? Për këtë arsye ata do të jenë gjykatësit tuaj .
42011020	Por nëse unë i dëboj djajtë me fuqinë e Perëndisë , atëherë mbretëria e Perëndisë ka ardhur te ju .
42011021	Kur një njeri i fortë dhe i armatosur mirë e ruan shtëpinë e vet , pasuria e tij është e sigurt .
42011022	Por nëse dikush më i fortë se ai e sulmon dhe e mund , ia merr armët te të cilat kishte varur shpresën dhe u shpërndan të tjerëve ato që ka plaçkitur .
42011023	Kush nuk është me mua , është kundër meje dhe kush nuk mbledh me mua , shpërndan . »
42011024	« Kur del nga njeriu , shpirti i ndyrë endet nëpër vende pa ujë , duke kërkuar prehje dhe kur nuk gjen , thotë : “ Po kthehem te shtëpia ime prej nga dola . ”
42011025	Kur vjen , e gjen të pastruar e të zbukuruar .
42011026	Pastaj shkon e sjell me vete shtatë shpirtra të tjerë më të këqij se vetja dhe hyjnë e banojnë aty . Kështu , gjendja e fundit e atij njeriu bëhet më e keqe se e mëparshmja » .
42011027	Ndërsa po thoshte këto gjëra , një grua nga turma ngriti zërin e i tha : « Lum barku që të ka mbajtur dhe gjinjtë që të kanë mëkuar ! » .
42011028	Por Jezui i tha : « Më mirë , lum ata që e dëgjojnë fjalën e Perëndisë dhe e zbatojnë ! » .
42011029	Ndërsa turmat po shtoheshin , Jezui filloi të thoshte : « Kjo brezni është e mbrapshtë . Ajo kërkon një mrekulli , por asaj nuk do t'i jepet asnjë mrekulli , përveç mrekullisë së Jonait .
42011030	Sikurse Jonai u bë shenjë mrekullie për popullin e Ninivës , ashtu do të jetë edhe Biri i njeriut për këtë brezni .
42011031	Mbretëresha e Jugut do të ngjallet ditën e gjykimit bashkë me njerëzit e kësaj breznie e do t'i dënojë , se ajo erdhi nga fundi i dheut për të dëgjuar urtinë e Solomonit . Dhe ja , këtu është dikush më i madh se Solomoni .
42011032	Njerëzit e Ninivës do të ngjallen ditën e gjykimit bashkë me këtë brezni e do ta dënojnë , sepse ata u penduan kur predikoi Jonai . Dhe ja , këtu është dikush më i madh se Jonai . »
42011033	« Askush nuk e ndez kandilin për ta vënë në një vend të fshehtë apo nën magje . Përkundrazi , vihet në mbajtësen e vet , që ta shohin dritën ata që hyjnë brenda .
42011034	Drita e trupit është syri . Nëse syri yt është i fortë , tërë trupi yt do të jetë i ndriçuar , por nëse syri yt është i sëmurë , trupi yt do të jetë në errësirë .
42011035	Prandaj ki kujdes që drita që është në ty të mos jetë errësirë .
42011036	Nëse , pra , tërë trupi yt është plot me dritë e pa asnjë pjesë në errësirë , gjithçka do të jetë e shndritshme , siç është kur një kandil shndrit me tërë shkëlqimin e tij » .
42011037	Ndërsa Jezui po fliste , një farise e ftoi për të ngrënë në shtëpinë e tij . Jezui shkoi e u ul në tryezë .
42011038	Fariseu u çudit kur pa se Jezui nuk bëri ritin e larjes para se të hante .
42011039	Atëherë Zoti i tha : « Tani , ju farisenjtë pastroni pjesën e jashtme të kupës e të pjatës , por përbrenda jeni plot grykësi e ligësi .
42011040	Të marrë ! Ai që bëri pjesën e jashtme , a nuk bëri edhe të brendshmen ?
42011041	Prandaj , jepni lëmoshë me gjërat e brendshme dhe kështu do të keni të pastër gjithçka .
42011042	Por , mjerë ju , farisenj ! Ju i kushtoni Perëndisë një të dhjetën e mendrës , të ryzës e të çdo barishteje , por lini pas dore drejtësinë dhe dashurinë e Perëndisë . Këto duhet të zbatoni , pa lënë pas dore të tjerat .
42011043	Mjerë ju , farisenj , që ju pëlqen të zini vendet e para nëpër sinagoga e të merrni përshëndetje nëpër sheshe !
42011044	Mjerë ju që jeni si varre pa shenjë , që njerëzit i shkelin pa e ditur » .
42011045	Njëri nga mësuesit e ligjit të Moisiut iu përgjigj : « Mësues , ti na fyen edhe ne duke thënë këto gjëra » .
42011046	Por Jezui i tha : « Mjerë edhe ju , mësues të ligjit të Moisiut , sepse i ngarkoni njerëzit me barrë të rënda , por vetë nuk lëvizni as gishtin për t'i mbajtur !
42011047	Mjerë ju , se ndërtoni varret e profetëve që etërit tuaj i vranë !
42011048	Kështu dëshmoni se i miratoni veprat e etërve tuaj , sepse ata i vranë profetët , ndërsa ju u ndërtoni varret .
42011049	Prandaj edhe Perëndia në urtinë e tij ka thënë : “ Unë do t'u dërgoj profetë dhe apostuj , por ata do t'i vrasin e disa do t'i përndjekin ” ,
42011050	që kjo brezni të fajësohet për gjakun e derdhur të të gjithë profetëve që nga themelimi i botës ,
42011051	që nga gjaku i Abelit , te gjaku i Zakarias , që e vranë mes altarit dhe shenjtërores . Po , po ju them se për këtë gjë do të fajësohet kjo brezni .
42011052	Mjerë ju , mësues të ligjit të Moisiut , sepse keni marrë për vete çelësin e dijes ! Kështu , as vetë nuk hytë , por edhe të tjerët i penguat që të hyjnë » .
42011053	Kur Jezui doli , skribët dhe farisenjtë filluan të zemëroheshin e ta sulmonin me lloj-lloj pyetjesh ,
42011054	duke i ngritur kurth që ta kapnin për ndonjë gjë që do të thoshte .
42012001	Atëherë , ndërsa mijëra njerëz ishin mbledhur turmë , aq sa shkelnin njëri-tjetrin , Jezui filloi t'u fliste më parë dishepujve të vet : « Ruhuni nga tharmi i farisenjve , që është hipokrizia .
42012002	Nuk ka asgjë të mbuluar që s'do të zbulohet dhe asnjë të fshehtë që s'do të merret vesh .
42012003	Prandaj , çfarëdo që keni thënë në errësirë , do të dëgjohet në dritë dhe çfarë keni pëshpëritur me dyer të mbyllura , do të shpallet nga çatitë . »
42012004	« Miqtë e mi , unë po ju them : mos kini frikë nga ata që vrasin trupin , por pastaj nuk mund të bëjnë asgjë më tepër .
42012005	Ja cilin duhet të kini frikë : atë që pas vdekjes ka pushtetin t'ju hedhë në ferr . Po , po ju them , nga ky të keni frikë .
42012006	A nuk shiten pesë harabela për dy qindarka ? Megjithatë Perëndia nuk lë në harresë asnjërin prej tyre .
42012007	Madje edhe fijet e flokëve tuaj janë të gjitha të numëruara . Prandaj mos kini frikë ! Ju vleni më tepër se shumë harabela . »
42012008	« Unë po ju them se kushdo që më rrëfen para njerëzve , edhe Biri i njeriut do ta rrëfejë atë para engjëjve të Perëndisë .
42012009	Por , kush më mohon para njerëzve , edhe Biri i njeriut do ta mohojë atë para engjëjve të Perëndisë .
42012010	Kush flet kundër Birit të njeriut do të falet , por ai që do të fyejë Shpirtin e Shenjtë , nuk do të falet .
42012011	Kur t'ju dërgojnë para sinagogave , krerëve dhe autoriteteve , mos u shqetësoni sesi do të mbroheni apo se çfarë do të thoni .
42012012	Shpirti i Shenjtë do t'ju mësojë se çfarë të thoni në atë çast » .
42012013	Pastaj dikush nga turma i tha : « Mësues , thuaji vëllait tim ta ndajë trashëgiminë me mua » .
42012014	Por Jezui i tha : « Kush më vuri mua gjykatës apo ndarës mes jush , o njeri ? » .
42012015	Pastaj u tha : « Kini kujdes ! Ruhuni nga çdo dëshirë për pasuri , se jeta e njeriut nuk varet nga pasuria e tij » .
42012016	Atëherë u tregoi një shëmbëlltyrë : « Toka e një pasaniku dha shumë prodhim .
42012017	Kështu ai mendoi me vete : “ Çfarë të bëj , se nuk kam vend ku të mbledh të korrat ? ”
42012018	Pastaj tha : “ Ja çfarë do të bëj : do të rrëzoj grunarët e mi e do të ndërtoj disa më të mëdhenj . Kështu do të mbledh në ta gjithë grurin e të gjitha të mirat e mia .
42012019	E do t'i them shpirtit tim : Shpirti im , ke shumë të mira për shumë vite . Pusho , ha , pi e kënaqu ! ”
42012020	Por Perëndia i tha : “ I pamend ! Pikërisht këtë natë do të të merret shpirti . Po ato që grumbullove , kujt do t'i mbeten ? ”
42012021	Kështu u ndodh atyre që mbledhin thesare për vete dhe nuk bëhen të pasur në sytë e Perëndisë » .
42012022	Jezui u tha dishepujve të vet : « Prandaj po ju them : mos u shqetësoni për jetën tuaj se çfarë do të hani , as për trupin tuaj se çfarë do të vishni .
42012023	Se jeta vlen më shumë se ushqimi dhe trupi më shumë se veshja .
42012024	Shikoni korbat ! Ata as mbjellin , as korrin , as nuk kanë qilarë apo grunarë , e megjithatë Perëndia i ushqen . Por ju vleni shumë më tepër se shpendët .
42012025	Kush nga ju , me gjithë përkujdesjen për veten , do të mund ta zgjaste qoftë edhe pak jetën e vet ?
42012026	Nëse ju , pra , nuk mund të bëni një vogëlsirë si kjo , pse shqetësoheni për të tjerat ?
42012027	Shikoni si rriten zambakët . Ata as nuk punojnë e as nuk endin , por unë po ju them se as vetë Solomoni në gjithë madhështinë e tij nuk ishte veshur si ndonjë prej tyre .
42012028	Nëse Perëndia vesh barin e fushës që sot është e nesër hidhet në furrë , a nuk do të kujdeset shumë më tepër për ju , o besimpakë ?
42012029	Mos u shqetësoni se çfarë do të hani e çfarë do të pini dhe mos u brengosni .
42012030	Janë paganët e kësaj bote që i kërkojnë të gjitha këto gjëra , ndërsa Ati juaj e di se ju keni nevojë për këto .
42012031	Kërkoni mbi të gjitha mbretërinë e Perëndisë dhe ai do t'jua japë edhe ato .
42012032	Mos ki frikë , grigjë e vogël , se Atit i ka pëlqyer t'jua japë mbretërinë .
42012033	Shitini pasuritë tuaja dhe jepni lëmoshë . Bëni për vete pasuri që nuk vjetrohen dhe mblidhni në qiej një thesar që nuk shteron kurrë . Atje vjedhësi nuk mund të afrohet e tenja nuk mund të brejë .
42012034	Sepse , atje ku është thesari juaj , atje do të jetë edhe zemra juaj . »
42012035	« Ngjeshini ijët për punë e mbajini kandilat ndezur .
42012036	Jini si ata që presin të zotin e tyre që kthehet nga dasma , për t'i hapur derën sapo të trokasë .
42012037	Lum ata shërbëtorë që , kur vjen i zoti , i gjen zgjuar . Me të vërtetë po ju them se ai do të ngjeshë ijët dhe do t'u thotë të ulen për të ngrënë . Pastaj do të vijë dhe do t'u shërbejë .
42012038	Nëse vjen nga mesnata apo në mëngjes herët e i gjen zgjuar , lum ata !
42012039	Por dijeni këtë : po ta dinte i zoti i shtëpisë se në ç'orë do të vinte vjedhësi , nuk do të lejonte t'i vidhej shtëpia .
42012040	Jini gati , se nuk e dini orën kur do të vijë Biri i njeriut » .
42012041	Pjetri i tha : « Zot , këtë shëmbëlltyrë po e thua për ne apo për të gjithë ? » .
42012042	Atëherë Zoti i tha : « Cili është ai shërbëtor besnik e i mençur , të cilin i zoti e ka vënë mbi shërbëtorët e tjerë për t'u dhënë ushqimin në kohën e duhur ?
42012043	Lum ai shërbëtor që , kur të vijë i zoti , do ta gjejë duke vepruar kështu .
42012044	Me të vërtetë po ju them se këtij shërbëtori do t'ia besojë të gjitha pasuritë e veta .
42012045	Por nëse ai shërbëtor thotë me vete : “ Zotëria im po vonon të vijë ” dhe fillon të rrahë shërbëtorët e tjerë , burra e gra , të hajë e të pijë dhe të dehet ,
42012046	atëherë i zoti i këtij shërbëtori do të vijë ditën që ai nuk e pret dhe në orën që ai nuk e di , do ta dënojë ashpër dhe do ta hedhë atje ku dënohen të pafetë .
42012047	Ai shërbëtor që e di se çfarë dëshiron i zoti i tij , por nuk është gati të veprojë sipas dëshirës së të zotit , do të marrë shumë të rrahura .
42012048	Por ai që nuk e dinte dhe bëri gjëra për të cilat meriton të rrihet , do të rrihet më pak . Kujt i është dhënë shumë , do t'i kërkohet shumë . Kujt i është besuar shumë , do t'i kërkohet edhe më shumë . »
42012049	« Unë erdha që të sjell zjarrin mbi tokë e sa shumë dëshiroj të ndizet !
42012050	Kam një pagëzim me të cilin do të pagëzohem e me sa padurim e pres të përmbushet .
42012051	Mos vallë mendoni se erdha të sjell paqen mbi tokë ? Jo paqe , po ju them , por përçarje .
42012052	Që tani e tutje nëse në një shtëpi do të jenë pesë veta , do të ndahen tre kundër dyve e dy kundër treve .
42012053	Do të ndahen ati nga i biri dhe biri nga i ati , nëna nga e bija dhe bija nga e ëma , vjehrra nga nusja dhe nusja nga e vjehrra » .
42012054	Pastaj u tha turmave : « Kur shihni renë që ngrihet në perëndim , ju menjëherë thoni se do të bjerë shi e kështu ndodh .
42012055	Kur shihni se po fryn juga , ju thoni se do të bëjë i nxehtë i madh e kështu ndodh .
42012056	Hipokritë ! Dukuritë e tokës e të qiellit dini t'i shpjegoni , po si nuk ditkeni të shpjegoni kohën e tanishme ? »
42012057	« Pse nuk gjykoni vetë se ç'është e drejtë ?
42012058	Nëse je rrugës për te gjykatësi bashkë me kundërshtarin tënd , përpiqu të merresh vesh me të rrugës , që kur të dalësh para gjykatësit , ai të mos të dorëzojë te roja e pastaj roja të të fusë në burg .
42012059	Unë po të them se nuk do të dalësh që andej pa paguar deri edhe qindarkën e fundit » .
42013001	Në atë kohë erdhën disa njerëz te Jezui e i treguan për galileasit , gjakun e të cilëve Pilati e kishte përzier me gjakun e flijimeve .
42013002	Jezui i pyeti : « A mendoni se galileasit që vuajtën këtë gjë ishin më mëkatarë se galileasit e tjerë ?
42013003	Jo po ju them , por nëse nuk pendoheni , do të përfundoni të gjithë si ata .
42013004	Po për ata të tetëmbëdhjetët , mbi të cilët ra kulla e Siloamit e i vrau , a mendoni se ishin fajtorë më të mëdhenj se njerëzit e tjerë që banojnë në Jerusalem ?
42013005	Jo po ju them , por nëse nuk pendoheni , do të përfundoni të gjithë si ata » .
42013006	Pastaj Jezui tregoi këtë shëmbëlltyrë : « Një njeri kishte një fik të mbjellë në vreshtin e tij . Erdhi që të kërkonte ndonjë fryt në të , por nuk gjeti .
42013007	Atëherë i tha vreshtarit : “ Ja , erdha tre vjet me radhë që të kërkoja ndonjë fryt nga ky fik , por ende nuk kam gjetur asnjë . Preje ! Pse ta zërë tokën kot ? ” .
42013008	Vreshtari iu përgjigj : “ Zotëri , lëre edhe këtë vit , që ta prashis e ta plehëroj ,
42013009	se mos jep fryt vitin e ardhshëm . Nëse jo , preje ” » .
42013010	Një të shtunë Jezui po mësonte njerëzit në një sinagogë .
42013011	Aty gjendej edhe një grua e pushtuar nga një shpirt që e kishte mbajtur për tetëmbëdhjetë vjet të kërrusur . Ajo nuk mund të rrinte drejt .
42013012	Jezui e pa , e thirri dhe i tha : « Grua , je e çliruar nga sëmundja jote » .
42013013	Kur e preku gruan me dorën e tij , ajo u drejtua e filloi të përlëvdonte Perëndinë .
42013014	Por , kryetari i sinagogës u zemërua që Jezui shëroi ditën e shtunë , prandaj i tha turmës : « Ka gjashtë ditë në të cilat mund të punohet . Gjatë këtyre ditëve ejani për t'u shëruar e jo ditën e shtunë » .
42013015	Atëherë Zoti iu përgjigj : « Hipokritë ! A nuk e zgjidh secili nga ju kaun ose gomarin nga grazhdi ditën e shtunë dhe e çon për t'i dhënë ujë ?
42013016	Atëherë kjo grua , që është bijë e Abrahamit e që Satani e ka lidhur për tetëmbëdhjetë vjet , nuk u dashka çliruar nga këto pranga ditën e shtunë ? » .
42013017	Pasi i tha Jezui këto , të gjithë kundërshtarët e tij u turpëruan dhe mbarë turma gëzohej për gjërat e mrekullueshme që bënte ai .
42013018	Atëherë Jezui tha : « Me çfarë ngjan mbretëria e Perëndisë ? Me çfarë mund ta krahasoj ?
42013019	Ajo ngjan me farën e sinapit , që një njeri e mori dhe e mbolli në kopsht . Fara u rrit , u bë pemë dhe zogjtë e qiellit bënë foletë në degët e saj » .
42013020	Jezui tha përsëri : « Me çfarë ta krahasoj mbretërinë e Perëndisë ?
42013021	Ajo ngjan me tharmin që e mori një grua dhe e përzjeu me tri masa mielli , derisa u mbrujt i gjithë brumi » .
42013022	Rrugës për në Jerusalem , Jezui përshkonte qytete e fshatra duke mësuar njerëzit .
42013023	Dikush e pyeti : « Zot , a janë pak ata që shpëtohen ? » . Atëherë Jezui i tha :
42013024	« Përpiquni të hyni nëpër derën e ngushtë , sepse po ju them se shumë do të mundohen të hyjnë , por nuk do të mundin .
42013025	Nëse i zoti i shtëpisë është ngritur dhe e ka mbyllur derën e ju filloni të rrini përjashta e të trokisni në derë duke thënë : “ Zot , na e hap derën ! ” , ai do të përgjigjet : “ Nuk e di nga vini . ”
42013026	Atëherë do të filloni të thoni : “ Ne kemi ngrënë e kemi pirë me ty dhe ti na ke mësuar nëpër sheshe . ”
42013027	Por ai do të thotë : “ Nuk e di nga vini . Largohuni nga unë të gjithë ju që bëni padrejtësi . ”
42013028	Atje do të ketë të qara e kërcëllimë dhëmbësh kur të shihni Abrahamin , Isakun e Jakobin bashkë me të gjithë profetët në mbretërinë e Perëndisë , ndërsa juve do t'ju kenë hedhur përjashta .
42013029	Atëherë do të vijnë nga lindja e nga perëndimi , nga veriu e nga jugu dhe do të hanë në mbretërinë e Perëndisë .
42013030	Dhe ja , të fundit do të jenë të parët e të parët do të jenë të fundit » .
42013031	Në atë çast disa farisenj erdhën e i thanë Jezuit : « Largohu që këtej se Herodi kërkon të të vrasë » .
42013032	Dhe Jezui u tha : « Shkoni e i thoni asaj dhelpre : “ Ja , unë po dëboj djajtë e po shëroj sot e nesër . Ditën e tretë e mbaroj veprën time .
42013033	Megjithatë , sot , nesër e pasnesër unë do të eci udhës sime , sepse nuk është e mundur që një profet të vritet jashtë Jerusalemit . ”
42013034	Jerusalem , Jerusalem , ti që vret profetët dhe që me gurë vret të dërguarit e Perëndisë ! Sa herë kam dashur t'i mbledh bijtë e tu , siç mbledh klloçka zogjtë e vet nën krahë , por ju nuk deshët .
42013035	Ja , shtëpia juaj do të mbetet e shkretë . Unë po ju them se nuk do të më shihni më , derisa të thoni : Bekuar qoftë ai që vjen në emër të Zotit ! » .
42014001	Një të shtunë Jezui shkoi për të ngrënë në shtëpinë e njërit prej kryetarëve të farisenjve dhe ata po e vëzhgonin me kujdes .
42014002	Përballë Jezuit gjendej një njeri që vuante nga hidropizia .
42014003	Jezui i pyeti mësuesit e ligjit të Moisiut dhe farisenjtë : « E lejon ligji i Moisiut që të shërosh ditën e shtunë apo jo ? » .
42014004	Por ata heshtën . Atëherë Jezui e preku të sëmurin , e shëroi dhe e lejoi të shkonte .
42014005	Pastaj u tha atyre : « Kush është ai që , po t'i binte fëmija apo kau në pus ditën e shtunë , nuk do ta nxirrte menjëherë ? » .
42014006	Ata nuk mundën t'i përgjigjeshin .
42014007	Jezui vuri re sesi të ftuarit zgjidhnin vendet e nderit dhe u tregoi një shëmbëlltyrë :
42014008	« Kur të ftojnë në dasmë , mos u ul në vendin e nderit , se ndoshta është i ftuar ndokush më i nderuar se ti
42014009	dhe ai që ju ka ftuar të dyve mund të vijë e të të thotë : “ lërja këtë vend këtij . ” Dhe atëherë , i turpëruar , do të zësh vendin e fundit .
42014010	Po kur të të ftojnë , shko e ulu në vendin e fundit , që kur të vijë ai që të ka ftuar , të të thotë : “ Mik , eja më lart ! ” . E kështu do të jesh i nderuar nga të gjithë ata që janë në tryezë me ty .
42014011	Sepse kush e lartëson vetveten , do të përulet , e kush e përul vetveten , do të lartësohet » .
42014012	Atij që e kishte ftuar , Jezui i tha : « Kur të shtrosh një drekë a një darkë , mos fto miqtë e tu , vëllezërit , të afërmit e tu apo fqinjët e pasur , duke shpresuar se edhe ata do të të ftojnë e kështu do të shpërblehesh .
42014013	Përkundrazi , kur të shtrosh një gosti , fto njerëz të varfër , të kërrusur , të çalë e të verbër .
42014014	Atëherë do të jesh i lum , se ata nuk do të kenë me çfarë të të shpërblejnë , por ti do ta marrësh shpërblimin në ngjalljen e të drejtëve . »
42014015	Njëri nga të ftuarit , pasi kishte dëgjuar gjithçka , i tha Jezuit : « Lum kush ha bukë në mbretërinë e Perëndisë ! » .
42014016	Por Jezui i tha : « Dikush shtroi një darkë të madhe e thirri shumë veta .
42014017	Kur erdhi koha e darkës , dërgoi shërbëtorin e vet që t'u thoshte atyre që kishte ftuar : “ Ejani , se çdo gjë është gati . ”
42014018	Por të gjithë , njëri pas tjetrit , filluan të gjenin shkaqe për të mos shkuar . I pari i tha : “ Kam blerë një copë tokë e më duhet të dal e ta shoh . Të lutem më ndje ! ”
42014019	Dikush tjetër tha : “ Unë kam blerë pesë pendë qe e po shkoj t'i provoj . Të lutem më ndje ! ”
42014020	Dikush tjetër tha : “ Sapo jam martuar , prandaj nuk mund të vij . ”
42014021	E kështu shërbëtori u kthye dhe e njoftoi të zotin për të gjitha . Atëherë i zoti i shtëpisë u zemërua dhe i tha shërbëtorit të vet : “ Dil menjëherë në sheshet e në rrugët e qytetit e sill këtu të varfrit , të kërrusurit , të verbërit e të çalët . ”
42014022	Dhe shërbëtori i tha : “ Zotëri , bëmë siç urdhërove dhe ka prapë vend . ”
42014023	Atëherë i zoti i tha shërbëtorit : “ Dil nëpër rrugë e shtigje dhe detyroji njerëzit të hyjnë brenda , që të mbushet shtëpia ime . ”
42014024	Unë po ju them : asnjë nga ata që ishin të ftuar nuk do ta shijojë darkën time » .
42014025	Jezuin po e ndiqnin turma të mëdha , por ai u kthye dhe u tha :
42014026	« Kush vjen pas meje dhe nuk e urren babanë e nënën , gruan e fëmijët , vëllezërit e motrat , madje edhe vetë jetën e tij , nuk mund të jetë dishepulli im .
42014027	Kush nuk e mbart kryqin e vet për të ardhur pas meje , nuk mund të jetë dishepulli im .
42014028	Kush nga ju nëse dëshiron të ndërtojë një kullë , nuk ulet më parë të bëjë llogaritë për të parë a ka sa i duhen për ta mbaruar ?
42014029	Përndryshe , nëse i ka hedhur themelet e nuk është në gjendje ta përfundojë , ata që e shohin do të fillojnë ta tallin
42014030	e do t'i thonë : “ Ky njeri filloi të ndërtonte , por nuk qe i zoti ta mbaronte . ”
42014031	Ose , cili mbret , kur del në luftë për t'u ndeshur me një mbret tjetër , nuk ulet më parë të shqyrtojë a është i aftë që me dhjet mijë veta t'i bëjë ballë atij që vjen me njëzet mijë ?
42014032	Atëherë , nëse nuk mundet , i dërgon një përfaqësi për t'i kërkuar kushtet e paqes ndërsa ai është ende larg .
42014033	Prandaj , asnjëri nga ju nuk mund të bëhet dishepulli im nëse nuk heq dorë nga tërë pasuria që zotëron . »
42014034	« Kripa është e mirë , por nëse e humbet shijen , si mund ta rifitojë atë ?
42014035	Nuk është e përshtatshme më as për tokën , as për plehun , por vetëm për t'u hedhur . Kush ka veshë , le të dëgjojë » .
42015001	Të gjithë tagrambledhësit dhe mëkatarët po i afroheshin Jezuit për ta dëgjuar .
42015002	Farisenjtë dhe skribët murmurisnin e thoshin : « Ky pranuaka mëkatarët e ha me ta » .
42015003	Atëherë Jezui u tregoi këtë shëmbëlltyrë :
42015004	« Cili nga ju nëse ka njëqind dele dhe njëra prej tyre i humb , nuk i lë të nëntëdhjetë e nëntat në shkretëtirë për të kërkuar atë që ka humbur , derisa ta gjejë ?
42015005	Dhe kur e gjen , e ngarkon mbi shpatulla i gëzuar .
42015006	Pasi kthehet në shtëpi , mbledh miqtë e vet e të afërmit e u thotë : “ Gëzohuni me mua , se e gjeta delen që më kishte humbur . ”
42015007	Unë po ju them se kështu ndodh edhe në qiell . Aty ka më shumë gëzim për një mëkatar që pendohet sesa për nëntëdhjetë e nëntë të drejtë që nuk kanë nevojë të pendohen . »
42015008	« Ose , përsëri , nëse një grua ka dhjetë monedha argjendi dhe njëra i humb , a nuk shkon e ndez një kandil për të ndriçuar shtëpinë , që të kërkojë me kujdes derisa ta gjejë ?
42015009	E pasi e ka gjetur , thërret shoqet e saj e fqinjat e u thotë : “ Gëzohuni me mua , se e gjeta monedhën që më kishte humbur . ”
42015010	Unë po ju them : kështu gëzohen edhe engjëjt e Perëndisë për një mëkatar që pendohet » .
42015011	Pastaj Jezui tha : « Një njeri kishte dy djem .
42015012	Më i vogli i tha të atit : “ Baba , ma jep pjesën e pasurisë që më takon . ” Kështu i ati ua ndau pasurinë djemve .
42015013	Pak ditë më vonë djali i vogël mblodhi gjithçka kishte e shkoi në një vend të largët . Atje ai e çoi dëm pasurinë duke jetuar në shthurje .
42015014	Dhe si shpenzoi gjithçka , në atë vend ra një zi e madhe buke dhe ai filloi të mbetej pa gjë .
42015015	Atëherë shkoi e gjeti punë te njëri nga qytetarët e atij vendi dhe ky e dërgoi në ara që të ruante derrat .
42015016	Atje do të kishte dashur shumë të ushqehej me lendet që hanin derrat , por askush nuk ia jepte .
42015017	Si erdhi në vete , tha : “ Shumë nga punëtorët e tim ati kanë bukë e u tepron , ndërsa unë këtu po vdes urie .
42015018	Do të çohem , do të shkoj tek im atë e do t'i them : Atë , kam mëkatuar kundër qiellit dhe para teje .
42015019	Nuk jam më i denjë të quhem biri yt . Më mbaj si një nga punëtorët e tu . ”
42015020	Kështu u nis e shkoi tek i ati . Por ndërsa ishte ende larg , i ati e pa dhe ndjeu dhembshuri për të . Vrapoi , e mbështolli në krahët e tij dhe e puthi .
42015021	Atëherë i biri i tha : “ Atë , kam mëkatuar kundër qiellit dhe para teje . Nuk jam më i denjë të quhem biri yt . ”
42015022	Por i ati u tha shërbëtorëve : “ Sillni shpejt rrobën më të mirë e vishjani . Vërjani unazën në gisht e sandalet në këmbë .
42015023	Merrni viçin e majmë e thereni . Le të hamë e të bëjmë festë ,
42015024	se ky biri im kishte vdekur e u ngjall , kishte humbur e u gjet ! ” . Dhe filluan të festonin .
42015025	Djali i tij më i madh gjendej në arë . Kur erdhi dhe iu afrua shtëpisë , dëgjoi muzikë e valle .
42015026	Atëherë thirri njërin nga shërbëtorët dhe e pyeti se çfarë po ndodhte .
42015027	Ai iu përgjigj : “ Vëllai yt ka ardhur dhe yt atë ka therur viçin e majmë , se ai është kthyer shëndoshë e mirë . ”
42015028	Atëherë ai u zemërua dhe nuk pranoi të hynte brenda . I ati doli përjashta për t'iu lutur që të hynte ,
42015029	por ai iu përgjigj : “ Unë kam punuar si një shërbëtor gjatë gjithë këtyre viteve për ty e nuk të kam thyer asnjë urdhër , megjithatë ti nuk më ke dhënë as edhe një kec që të bëj festë me miqtë e mi .
42015030	Ndërsa kur u kthye yt bir , ai që e prishi pasurinë tënde me lavire , ti there për të viçin e majmë . ”
42015031	Pastaj i ati i tha : “ Bir , ti je gjithmonë me mua e gjithçka që kam unë është edhe jotja .
42015032	Por ne duhet të festojmë e të gëzohemi , se vëllai yt kishte vdekur e u kthye në jetë , kishte humbur e u gjet ” » .
42016001	Pastaj Jezui u tha dishepujve të vet : « Një i kamur kishte për kujdestar të pasurisë një njeri , të cilin e paditi se i shpërdoronte pasurinë .
42016002	Atëherë ai e thirri e i tha : “ Ç'është kjo që po dëgjoj për ty ? Më jep llogari për punën tënde , se nuk mund të jesh më kujdestari i pasurisë . ”
42016003	Atëherë kujdestari tha me vete : “ Zotëria im do të ma heqë kujdestarinë . Ç'të bëj ? Të gërmoj nuk kam fuqi , të lyp kam turp .
42016004	E di se çfarë do të bëj që kur të më heqin si kujdestar , njerëzit të më pranojnë në shtëpitë e tyre . ”
42016005	Kështu i thirri një nga një huamarrësit e zotërisë së vet e i tha të parit : “ Sa i detyrohesh zotërisë tim ? ”
42016006	Ai i tha : “ Njëqind masa vaj . ” Kujdestari i tha : “ Ja , merre shkresën , ulu menjëherë e shkruaj pesëdhjetë . ”
42016007	Pastaj pyeti një tjetër : “ Po ti , sa i detyrohesh ? ” . Ai u përgjigj : “ Njëqind masa drithë . ” Kujdestari i tha : “ Ja , merre shkresën e shkruaj tetëdhjetë . ”
42016008	Dhe zotëria i tij e lavdëroi kujdestarin e pandershëm , sepse kishte vepruar me zgjuarsi . Bijtë e kësaj bote janë më të zgjuar se bijtë e dritës në punët me njëri-tjetrin .
42016009	Dhe unë po ju them : bëni miq me anë të pasurive të padrejta , që pasi të mbarojë pasuria , t'ju pranojnë në banesat e tyre të amshuara .
42016010	Kush është besnik në pak , është besnik edhe në shumë e kush është i pandershëm në pak , është i pandershëm edhe në shumë .
42016011	Nëse nuk keni qenë besnikë në pasuritë e pandershme , kush do t'jua besojë pasuritë e vërteta ?
42016012	Dhe nëse nuk keni qenë besnikë në atë që i përket dikujt tjetër , kush do t'jua japë atë që është juaja ?
42016013	Asnjë shërbëtor nuk mund t'u shërbejë dy zotërinjve . Ai ose do të urrejë njërin e do të dojë tjetrin , ose do të jepet pas njërit e do të lërë pas dore tjetrin . Nuk mund t'i shërbeni edhe Perëndisë , edhe parasë » .
42016014	Farisenjtë , që janë lakmitarë parash , dëgjonin gjithçka dhe e përqeshnin Jezuin .
42016015	Atëherë ai u tha : « Ju jeni ata që para njerëzve shfaqeni si të drejtë , por Perëndia i njeh zemrat tuaja . Megjithatë , ajo që është e madhërishme për njerëzit , për Perëndinë është fundërrinë .
42016016	Ligji i Moisiut e profetët ishin deri te Gjoni . Pastaj u shpall ungjilli i mbretërisë së Perëndisë dhe të gjithë mundohen ta fitojnë atë me përpjekje të mëdha .
42016017	Megjithatë , është më e lehtë që të kalojnë qielli e toka , sesa t'i hiqet ligjit të Moisiut qoftë edhe një pikë .
42016018	Kushdo që e ndan gruan e vet e martohet me një tjetër , bën tradhti bashkëshortore dhe kushdo që martohet me një grua të ndarë , bën tradhti bashkëshortore . »
42016019	« Ishte një njeri i pasur , që vishej me rroba purpuri e liri të çmueshëm dhe jetonte çdo ditë në luks .
42016020	Te dera e tij rrinte një i varfër me emrin Lazar . Ai ishte i mbuluar me plagë
42016021	e dëshironte të ngopej me thërrimet që binin nga tryeza e pasanikut . Edhe qentë vinin e i lëpinin plagët .
42016022	I varfri vdiq dhe engjëjt e çuan të rrinte me Abrahamin . Edhe pasaniku vdiq e u varros .
42016023	Në ferr , ku po vuante torturat , ngriti sytë e pa diku larg Abrahamin me Lazarin përbri .
42016024	Atëherë tha me zë të lartë : “ Atë Abraham , ki mëshirë për mua e dërgoje Lazarin që ta ngjyejë gishtin në ujë e të më freskojë gjuhën , se këto flakë po më mundojnë . ”
42016025	Por Abrahami i tha : “ Biri im , kujtohu se ti i more të mirat e tua gjatë jetës sate , ndërsa Lazari mori të këqijat . Tani ky gëzon këtu , ndërsa ti vuan .
42016026	Pastaj , midis jush e nesh është caktuar një hendek i madh , në mënyrë që ata që do të donin të kalonin që këndej te ju , të mos munden dhe askush nuk mund të kalojë që andej te ne . ”
42016027	Pasaniku i tha : “ Atëherë , o atë , po të lutem ta dërgosh te shtëpia e tim ati ,
42016028	se kam pesë vëllezër . Le t'i paralajmërojë që të mos vijnë edhe ata në këtë vend mundimesh . ”
42016029	Abrahami u përgjigj : “ Kanë Moisiun e profetët . Ata duhet të dëgjojnë . ”
42016030	Ai tha : “ Jo , atë Abraham , por nëse shkon dikush nga të vdekurit , do të pendohen . ”
42016031	Abrahami i tha : “ Nëse nuk dëgjojnë Moisiun e profetët , atëherë nuk do të binden edhe sikur dikush të ngjallet prej të vdekurve ” » .
42017001	Jezui u tha dishepujve të vet : « Është e pamundur të mos vijnë tundimet për të mëkatuar , por mjerë kush i shkakton !
42017002	Për të do të ishte më mirë që të lidhte në qafë një gur mulliri dhe të hidhej në det , sesa të bëhej shkak mëkati për këta të vegjlit .
42017003	Kini kujdes ! Nëse vëllai yt mëkaton , qortoje . Nëse pendohet , fale .
42017004	Nëse mëkaton kundër teje shtatë herë në ditë e shtatë herë kthehet e të thotë “ pendohem ” , fale » .
42017005	Atëherë apostujt i thanë Zotit : « Na e shto besimin ! » .
42017006	Dhe Zoti u tha : « Po të kishit besim sa fara e sinapit , do t'i thoshit këtij mani “ shkulu që këtu e mbillu në det ” , dhe ai do t'ju bindej .
42017007	Cili nga ju po të kishte një shërbëtor që plugon ose ruan dhentë , do t'i thoshte atij kur të kthehej nga ara : “ Eja menjëherë e ulu në tryezë ! ” ?
42017008	A nuk do t'i thoshte : “ Ma bëj gati darkën , përvish mëngët e më shërbe që të ha e të pi unë e pastaj mund të hash e të pish edhe ti . ” ?
42017009	Mos vallë e falënderon shërbëtorin sepse bëri detyrën ?
42017010	Kështu edhe ju , kur të bëni çfarë keni për detyrë , thoni : “ Jemi shërbëtorë të padobishëm . Kemi bërë detyrën ” » .
42017011	Kur po shkonte drejt Jerusalemit , Jezui kaloi përmes Samarisë e Galilesë .
42017012	Si hyri në një fshat , iu afruan dhjetë të lebrosur . Ata rrinin larg
42017013	dhe thërrisnin : « Jezu , mësues , ki mëshirë për ne ! » .
42017014	Jezui i pa dhe u tha : « Shkoni e paraqituni te priftërinjtë » . Dhe ndërsa po shkonin , u pastruan .
42017015	Pastaj njëri prej tyre , kur pa se ishte pastruar , u kthye e përlëvdonte Perëndinë me zë të lartë .
42017016	Ai ra përmbys para këmbëve të Jezuit dhe e falënderoi . Ai ishte samaritan .
42017017	Atëherë Jezui pyeti : « A nuk ishin dhjetë ata që u pastruan ? Po nëntë të tjerët , ku janë ?
42017018	Nuk u gjet asnjë prej tyre që të kthehej e t'i jepte lavdi Perëndisë përveç këtij të huaji ? » .
42017019	Pastaj i tha atij : « Ngrihu e shko . Besimi yt të shpëtoi » .
42017020	Një herë , kur farisenjtë e pyetën Jezuin se kur do të vinte mbretëria e Perëndisë , Jezui u përgjigj : « Mbretëria e Perëndisë nuk vjen me bujë .
42017021	Nuk do të thonë : “ Ja ku është këtu ! ” , apo “ Ja atje ! ” . Sepse Mbretëria e Perëndisë është brenda jush » .
42017022	Jezui u tha dishepujve : « Po vijnë ditë në të cilat do të dëshironi të shihni njërën nga ditët e Birit të njeriut , por nuk do ta shihni .
42017023	Atëherë do t'ju thonë : “ Ja ku është atje ! ” , apo “ Ja këtu ! ” . Mos shkoni atje e mos i ndiqni !
42017024	Sikurse vetëtima shkëlqen nga qielli dhe e ndriçon atë nga njëri skaj në tjetrin , ashtu do të jetë edhe Biri i njeriut në ditën e tij .
42017025	Por më parë ai duhet të vuajë shumë dhe nuk do të pranohet nga kjo brezni .
42017026	Dhe sikurse ndodhi në ditët e Noeut , kështu do të ndodhë edhe në ditët e Birit të njeriut .
42017027	Në atë kohë njerëzit hanin e pinin , martoheshin e martonin deri ditën kur Noeu hyri në arkë e pastaj erdhi përmbytja e përmbyti gjithçka .
42017028	Sikurse ndodhi edhe në ditët e Lotit , njerëzit hanin e pinin , blinin e shisnin , mbillnin e ndërtonin ,
42017029	por ditën kur Loti u largua nga Sodoma , ra zjarr e squfur nga qielli e i vrau të gjithë ,
42017030	kështu do të ndodhë atë ditë kur do të shfaqet Biri i njeriut .
42017031	Nëse atë ditë dikush do të ndodhet mbi çati , por do t'i ketë gjërat e veta në shtëpi , të mos zbresë për t'i marrë . Dhe nëse dikush do të ndodhet në arë , as ai të mos kthehet .
42017032	Kujtoni gruan e Lotit !
42017033	Kush mundohet ta ruajë jetën e vet , do ta humbasë atë dhe ai që do ta humbasë jetën e vet , do ta shpëtojë atë .
42017034	Unë po ju them : atë natë , prej dy vetave që do të jenë në të njëjtin shtrat , njëri do të merret e tjetri do të lihet .
42017035	Prej dy grave që do të jenë te mulliri për të bluar , njëra do të merret e tjetra do të lihet » .
42017037	Pastaj e pyetën : « Po ku , o Zot ? » . Ai u tha : « Ku është kufoma , mblidhen edhe skifterët » .
42018001	Pastaj Jezui u tha një shëmbëlltyrë për t'u treguar se duhet të luten gjithmonë , pa hequr dorë .
42018002	Ai u tha : « Në një qytet ishte një gjykatës që nuk e druante Perëndinë e as kishte respekt për njerëzit .
42018003	Në atë qytet gjendej edhe një vejushë që shkonte tek ai e i thoshte : “ Më jep të drejtë para kundërshtarit tim ! ” .
42018004	Për një farë kohe ai nuk donte , por pastaj tha me vete : “ Edhe pse nuk e druaj Perëndinë e as kam respekt për njerëzit ,
42018005	meqë kjo vejushë po më shqetëson , do t'ia jap të drejtën , se përndryshe , duke ardhur vazhdimisht , do të më bëjë ta humb durimin ” » .
42018006	E Zoti tha : « Dëgjoni se çfarë thotë gjykatësi i padrejtë .
42018007	Po Perëndia , a nuk do të vendosë drejtësi për të zgjedhurit e tij që e thërrasin ditë e natë ? A do të vonohet t'i ndihmojë ?
42018008	Unë po ju them se ai do të vendosë shpejt drejtësi . Por prapëseprapë , kur të vijë Biri i njeriut , a do të gjejë ende besim në tokë ? » .
42018009	Edhe disave që e mbanin veten si të drejtë dhe përçmonin të tjerët , Jezui u tregoi këtë shëmbëlltyrë :
42018010	« Dy njerëz shkuan për t'u lutur në tempull . Njëri ishte farise , tjetri tagrambledhës .
42018011	Fariseu rrinte në këmbë e lutej duke thënë me vete : “ Perëndi , unë të falënderoj që nuk jam si njerëzit e tjerë , vjedhës , i padrejtë , burrë që bën tradhti bashkëshortore apo si ky tagrambledhës .
42018012	Unë agjëroj dy herë në javë dhe jap të dhjetën e gjithë të ardhurave të mia . ”
42018013	Ndërsa tagrambledhësi që rrinte larg e nuk guxonte as të ngrinte sytë drejt qiellit , godiste gjoksin e thoshte : “ Perëndi , ki mëshirë për mua mëkatarin ! ”
42018014	Unë po ju them : ky njeri e jo fariseu u kthye në shtëpi i bërë i drejtë nga Perëndia . Sepse kush e lartëson vetveten , do të përulet e kush e përul vetveten , do të lartësohet » .
42018015	Disa njerëz sillnin foshnjat te Jezui , që ai t'i prekte , po kur i shihnin , dishepujt i ndalonin .
42018016	Atëherë Jezui i thirri fëmijët pranë vetes e tha : « Lërini fëmijët të vijnë tek unë dhe mos i pengoni , sepse mbretëria e Perëndisë u përket atyre që janë si ata .
42018017	Me të vërtetë po ju them se ai që nuk e pranon mbretërinë e Perëndisë si një fëmijë , nuk do të hyjë në të » .
42018018	Një nga krerët e judenjve e pyeti : « Mësues i mirë , ç'duhet të bëj që të trashëgoj jetën e amshuar ? » .
42018019	Jezui i tha : « Përse më quan të mirë ? Askush nuk është i mirë , përveç Perëndisë .
42018020	Ti i njeh urdhërimet : Mos bëj tradhti bashkëshortore , mos vrit , mos vidh , mos bëj dëshmi të rreme , ndero babanë e nënën ! » .
42018021	Atëherë ai i tha : « Të gjitha këto i kam bërë që nga rinia ime » .
42018022	Kur e dëgjoi këtë , Jezui i tha : « Të mungon vetëm një gjë : shit gjithçka që ke , jepua të varfërve dhe do të kesh një thesar në qiell . Pastaj eja e më ndiq ! » .
42018023	Po kur i dëgjoi këto , ai u trishtua , se ishte shumë i pasur .
42018024	Jezui pa se ai u trishtua , prandaj tha : « Sa e vështirë është për ata që kanë pasuri të hyjnë në mbretërinë e Perëndisë !
42018025	Është më e lehtë të kalojë një deve nëpër vrimën e gjilpërës , sesa të hyjë një i pasur në mbretërinë e Perëndisë » .
42018026	Ata që po e dëgjonin e pyetën : « Po atëherë , kush do të mund të shpëtohet ? » .
42018027	Jezui u përgjigj : « Ajo që është e pamundur për njerëzit , është e mundur për Perëndinë » .
42018028	Atëherë Pjetri i tha : « Ja , ne lamë gjithçka kishim dhe erdhëm pas teje » .
42018029	Dhe Jezui u përgjigj : « Me të vërtetë po ju them se askush nga ata që kanë lënë shtëpi a grua , vëllezër a fëmijë për shkakun e mbretërisë së Perëndisë ,
42018030	nuk do të mbetet pa marrë shumë më tepër në këtë kohë dhe do të marrë jetën e amshuar në botën tjetër » .
42018031	Jezui i mori mënjanë të dymbëdhjetët e u tha : « Po shkojmë në Jerusalem dhe gjithçka që shkruan profetët për Birin e njeriut do të përmbushet .
42018032	Ai do t'u dorëzohet paganëve që do ta tallin , do ta shajnë e do ta pështyjnë
42018033	dhe , pasi ta kenë fshikulluar , do ta vrasin , por ditën e tretë ai do të ngjallet » .
42018034	Ata nuk kuptuan asgjë , sepse ajo që u tha Jezui ishte e fshehtë për ta dhe nuk e morën vesh çfarë tha .
42018035	Ndërsa Jezui po i afrohej Jerikosë , një i verbër rrinte ulur ndanë udhës e lypte .
42018036	Kur dëgjoi se po kalonte një turmë , pyeti se çfarë po ndodhte .
42018037	Ata i thanë : « Po kalon Jezui i Nazaretit . »
42018038	Atëherë ai thirri me zë të lartë : « Jezu , Biri i Davidit , ki mëshirë për mua ! » .
42018039	Ata që ecnin përpara e urdhëruan të heshtte , por ai thirri edhe më fort : « Biri i Davidit , ki mëshirë për mua ! » .
42018040	Jezui ndaloi dhe urdhëroi t'i sillnin të verbrin . Kur ai u afrua , Jezui e pyeti :
42018041	« Çfarë dëshiron të bëj për ty ? » . Ai i tha : « Zot , dua që të shoh përsëri ! » .
42018042	Dhe Jezui i tha : « Shih përsëri ! Besimi yt të shpëtoi » .
42018043	Atij iu kthye menjëherë shikimi dhe shkoi pas Jezuit , duke përlëvduar Perëndinë . Të gjithë ata që e panë , lavdëruan Perëndinë .
42019001	Jezui hyri në Jeriko dhe po kalonte nëpër qytet .
42019002	Aty ishte një njeri me emrin Zake . Ai ishte kryetagrambledhës dhe ishte i pasur .
42019003	Zakeu po përpiqej të shihte kush ishte Jezui , por ishte i shkurtër e nuk mund ta shihte për shkak të turmës .
42019004	Atëherë vrapoi përpara dhe hipi në një fik për ta parë , sepse Jezui po kalonte asaj rruge .
42019005	Kur Jezui arriti aty , ngriti sytë e i tha : « Zake , zbrit shpejt , se sot duhet të ndalem në shtëpinë tënde » .
42019006	Zakeu zbriti me nxitim dhe u gëzua që do të priste Jezuin në shtëpi .
42019007	Të gjithë ata që e panë këtë , filluan të murmurisnin : « Ky shkoi mik te një mëkatar » .
42019008	Zakeu , që rrinte në këmbë , i tha Zotit : « Ja , Zot , unë po u jap të varfërve gjysmën e pasurisë sime e nëse i kam marrë ndokujt para me mashtrim , do t'ia kthej katërfish » .
42019009	Atëherë Jezui i tha : « Sot erdhi shpëtimi në këtë shtëpi , sepse edhe ky është bir i Abrahamit .
42019010	Biri i njeriut ka ardhur për të kërkuar e për të shpëtuar atë që kishte humbur » .
42019011	Ndërsa po e dëgjonin , Jezui u tregoi edhe këtë shëmbëlltyrë , meqë ishte afër Jerusalemit dhe ata besonin se mbretëria e Perëndisë do të shfaqej nga çasti në çast .
42019012	Ai u tha : « Një fisnik shkoi në një vend të largët të kurorëzohej mbret e pastaj do të kthehej .
42019013	Thirri dhjetë nga shërbëtorët e vet , u dha dhjetë monedha e u tha : “ Vërini në punë derisa të kthehem unë ! ”
42019014	Por qytetarët e tij e urrenin dhe i dërguan nga pas një përfaqësi për t'i thënë : “ Nuk duam që ky të mbretërojë mbi ne . ”
42019015	Kur ai u kthye , pasi u bë mbret , urdhëroi të thërrisnin shërbëtorët që u kishte dhënë para për të parë sesi i kishin përdorur .
42019016	Erdhi i pari e i tha : “ Zotëri , monedha jote ka dhënë dhjetë të tjera . ”
42019017	Ai i tha : “ Të lumtë , shërbëtor i mirë ! Meqenëse u tregove besnik në gjënë më të vogël , do të kesh pushtet mbi dhjetë qytete . ”
42019018	Pastaj erdhi i dyti e i tha : “ Zotëri , monedha jote ka dhënë pesë të tjera . ”
42019019	Ai i tha : “ Edhe ti qeveris pesë qytete ! ”
42019020	Pastaj erdhi tjetri e tha : “ Zotëri , ja ku e ke monedhën tënde . Unë e mbështolla me një garzë ,
42019021	se kisha frikë nga ti , që je i rreptë , që merr çfarë nuk ke dhënë e korr çfarë nuk ke mbjellë . ”
42019022	Ai i tha : “ Shërbëtor i mbrapshtë , unë do të të gjykoj nga fjalët e tua . Ti e paske ditur se unë qenkam i rreptë , se marrkam çfarë nuk kam dhënë dhe korrkam çfarë nuk kam mbjellë ?
42019023	Atëherë pse nuk e fute në bankë paranë time , që kur të kthehesha ta merrja bashkë me fitimin ? ”
42019024	Pastaj u tha atyre që ishin aty : “ Merrjani monedhën e jepjani atij që ka dhjetë ! ”
42019025	Ata i thanë : “ Zotëri , po ai i ka dhjetë monedha . ”
42019026	Ai u përgjigj : “ Unë po ju them se kujtdo që ka , do t'i jepet edhe më shumë , por atij që nuk ka , do t'i merret edhe ajo që ka .
42019027	Ndërsa ata armiqtë e mi që nuk dëshironin të bëhesha mbreti i tyre , sillini këtu e vritini para syve të mi ! ” » .
42019028	Pasi tha këto , Jezui u priu për në Jerusalem .
42019029	Kur iu afrua Betfagës dhe Betanisë , në vendin që quhet Mali i Ullinjve , dërgoi dy prej dishepujve
42019030	dhe u tha : « Shkoni në fshatin përballë dhe kur të hyni , do të gjeni të lidhur një kërriç , mbi të cilin nuk ka hipur kurrë njeri . Zgjidheni dhe silleni .
42019031	Nëse dikush ju pyet “ përse po e zgjidhni ? ” , i thoni kështu : “ Zoti ka nevojë për të ” » .
42019032	Atëherë , ata që dërgoi Jezui , u nisën dhe gjetën gjithçka , siç u kishte thënë ai .
42019033	Kur po e zgjidhnin kërriçin , të zotët i pyetën : « Përse po e zgjidhni kërriçin ? » .
42019034	Ata thanë : « Zoti ka nevojë për të » .
42019035	Atëherë ia sollën kërriçin Jezuit , i hodhën përsipër rrobat e tyre dhe Jezui u ul mbi të .
42019036	Gjatë udhës njerëzit shtronin në rrugë rrobat e tyre .
42019037	Kur iu afrua rrugës që zbret nga Mali i Ullinjve , mbarë turma e dishepujve filloi të lavdërojë Perëndinë me gëzim e me zë të lartë për të gjitha veprat e fuqishme që kishin parë .
42019038	Ata thoshin : « Bekuar qoftë mbreti që vjen në emër të Zotit ! Paqe në qiell e lavdi në lartësitë e qiejve ! » .
42019039	Disa nga farisenjtë që ishin në turmë i thanë Jezuit : « Mësues , urdhëroji dishepujt të heshtin » .
42019040	Por Jezui u përgjigj : « Unë po ju them , edhe po të heshtnin këta , gurët do të bërtisnin » .
42019041	Kur iu afrua qytetit dhe e pa , Jezui qau për të
42019042	e tha : « Ah sikur ta kuptoje edhe ti sot se nga vjen paqja ! Por kjo është e fshehtë për sytë e tu .
42019043	Po vijnë ditët kur armiqtë e tu do të hapin llogore rreth teje , do të të rrethojnë e do të të shtrëngojnë nga çdo anë .
42019044	Pastaj do të të shtrijnë përdhe ty e fëmijët e tu dhe nuk do të të lënë gur mbi gur , sepse ti nuk e njohe kohën kur Perëndia erdhi për të të ndihmuar » .
42019045	Pastaj Jezui hyri në tempull e filloi të dëbonte ata që shisnin aty .
42019046	Dhe u tha : « Shkrimi i shenjtë thotë : Shtëpia ime është shtëpi lutjeje , por ju e keni bërë shpellë kusarësh » .
42019047	Jezui mësonte njerëzit çdo ditë në tempull . Kryepriftërinjtë , skribët dhe krerët e popullit kërkonin ta vrisnin ,
42019048	por nuk dinin çfarë të bënin , sepse i gjithë populli mrekullohej kur e dëgjonte .
42020001	Një ditë , kur Jezui po mësonte njerëzit në tempull dhe po u shpallte të gjithëve ungjillin , erdhën kryepriftërinjtë , skribët e pleqtë
42020002	dhe i thanë : « Na thuaj , me ç'autoritet i bën këto gjëra ? Kush ta ka dhënë këtë autoritet ? » .
42020003	Jezui u tha : « Edhe unë kam një pyetje për ju : më thoni ,
42020004	pagëzimi i Gjonit vinte prej qiellit apo prej njerëzve ? » .
42020005	Atëherë ata i thanë njëri-tjetrit : « Po të themi “ prej qiellit ” , do të na thotë : “ Pse nuk i besuat atij ? ” .
42020006	Po të themi “ prej njerëzve ” , populli do të na vrasë me gurë , sepse është i bindur se Gjoni ishte profet » .
42020007	Prandaj iu përgjigjën : « Nuk e dimë prej nga vinte » .
42020008	Dhe Jezui u tha : « As unë nuk ju them se me ç'autoritet i bëj këto gjëra » .
42020009	Jezui filloi t'i tregonte popullit këtë shëmbëlltyrë : « Një njeri mbolli një vresht , ua dha disa vreshtarëve me qira dhe u largua në një vend të huaj për një kohë të gjatë .
42020010	Kur erdhi koha e të vjelave , dërgoi një shërbëtor te vreshtarët që t'i jepnin pjesën e tij nga prodhimi i vreshtit , por vreshtarët e rrahën dhe e nisën duarzbrazët .
42020011	Pastaj dërgoi një shërbëtor tjetër . Edhe atë e rrahën , e shanë dhe e nisën duarzbrazët .
42020012	Përsëri dërgoi një të tretë , por edhe këtë e plagosën dhe e dëbuan .
42020013	Atëherë i zoti i vreshtit tha : “ Çfarë të bëj ? Do të dërgoj birin tim të dashur , se ndoshta për të do të kenë respekt . ”
42020014	Po kur e panë të birin , vreshtarët i thanë njëri-tjetrit : “ Ky është trashëgimtari . Ta vrasim e kështu trashëgimia bëhet e jona . ”
42020015	Pastaj e dëbuan nga vreshti dhe e vranë . Çfarë do t'u bëjë atyre i zoti i vreshtit ?
42020016	Ai do të vijë e do t'i vrasë ata vreshtarë dhe do t'ua japë vreshtin të tjerëve » . Kur e dëgjuan këtë gjë , njerëzit thanë : « Larg qoftë ! » .
42020017	Por Jezui hodhi sytë drejt tyre dhe tha : « Ç'kuptim kanë këto fjalë të Shkrimit të shenjtë : Guri që ndërtuesit e hodhën tej , u bë guri i qoshes ?
42020018	Kushdo që bie mbi atë gur , do të bëhet copë dhe , nëse ai gur bie mbi ndonjërin , do ta copëtojë » .
42020019	Skribët dhe kryepriftërinjtë e kuptuan që Jezui e kishte thënë këtë shëmbëlltyrë kundër tyre , prandaj donin ta kapnin që në atë çast , por kishin frikë nga populli .
42020020	Dhe filluan ta vëzhgonin me kujdes Jezuin , prandaj i vunë spiunë që shtireshin sikur ishin njerëz të drejtë , me qëllim që ta zinin gabim në ndonjë fjalë dhe t'ia dorëzonin pushtetit dhe autoritetit të qeveritarit .
42020021	Ata e pyetën : « Mësues , ne e dimë se flet dhe mëson drejt , se nuk ndikohesh nga njerëzit , por u mëson të tjerëve me vërtetësi udhën e Perëndisë .
42020022	A është e lejueshme t'i paguajmë taksa Cezarit , apo jo ? » .
42020023	Por Jezui e kuptoi dinakërinë e tyre dhe u tha :
42020024	« Më tregoni një monedhë . Figurën dhe mbishkrimin e kujt mban kjo monedhë ? » . Ata i thanë : « Të Cezarit » .
42020025	Jezui u tha : « Atëherë , jepini Cezarit ç'është e Cezarit dhe Perëndisë ç'është e Perëndisë » .
42020026	Kështu , ata nuk mundën ta zinin në fjalë përpara popullit dhe , të mrekulluar me përgjigjen e tij , heshtën .
42020027	Atëherë erdhën te Jezui disa saducenj . Këta thonë se nuk ka ngjallje ,
42020028	prandaj e pyetën : « Mësues , Moisiu na ka lënë të shkruar : Nëse një njeriu i vdes vëllai dhe lë pas gruan pa fëmijë , ky duhet të martohet me gruan e ve për t'i dhënë trashëgimtarë të vëllait .
42020029	Na ishin shtatë vëllezër . I pari u martua dhe vdiq pa lënë fëmijë .
42020030	I dyti
42020031	e pastaj i treti u martuan me gruan e tij dhe që të shtatë nuk lanë fëmijë kur vdiqën .
42020032	Në fund vdiq edhe gruaja .
42020033	Pas ngjalljes , gruaja e kujt do të jetë ajo , meqenëse të shtatë e patën për grua ? » .
42020034	Jezui u tha : « Bijtë e kësaj bote martohen dhe martojnë ,
42020035	por ata që janë vlerësuar të denjë t'i përkasin botës tjetër dhe të arrijnë ngjalljen prej të vdekurve , as martohen , as martojnë .
42020036	Ata as nuk mund të vdesin më , sepse janë si engjëjt dhe janë bij të Perëndisë , meqenëse janë bij të ngjalljes .
42020037	Edhe Moisiu e ka treguar se të vdekurit do të ngjallen kur te shkurrja e quan Zotin , Perëndi të Abrahamit , Perëndi të Isakut dhe Perëndi të Jakobit .
42020038	Pra , ai nuk është Perëndia i të vdekurve , por i të gjallëve , sepse të gjithë jetojnë për Perëndinë » .
42020039	Atëherë disa nga farisenjtë i thanë : « Mësues , fole mirë » .
42020040	Dhe nuk guxonin ta pyesnin më .
42020041	Pastaj Jezui u tha : « Si mund të thonë se Krishti është Biri i Davidit ?
42020042	Davidi vetë thotë në librin e Psalmeve : I tha Zoti , Zotit tim : ulu në të djathtën time ,
42020043	derisa t'i vë armiqtë e tu si shtrojë e këmbëve të tua .
42020044	Nëse Davidi e quan Zot , si mund të jetë ai biri i tij ? » .
42020045	Kur gjithë populli po dëgjonte , Jezui u tha dishepujve të vet :
42020046	« Ruhuni nga skribët , të cilëve u pëlqen të shëtisin me veshje të gjata dhe dëshirojnë t'i përshëndesin nëpër sheshe , të zënë vendet e para nëpër sinagoga dhe vendet e nderit nëpër festa .
42020047	Ata përlajnë gjithçka nga shtëpitë e vejushave dhe thonë lutje të gjata për t'u dukur . Kështu , ata do të marrin një dënim më të rëndë » .
42021001	Jezui ngriti sytë dhe pa të pasurit tek hidhnin dhuratat e tyre në thesar .
42021002	Ai pa edhe një vejushë të varfër , që hodhi dy monedha të vogla bakri
42021003	dhe tha : « Me të vërtetë po ju them se kjo vejushë e varfër ka hedhur më shumë se ata të gjithë ,
42021004	sepse ata hodhën nga tepricat e tyre te dhuratat e thesarit , ndërsa ajo dha nga varfëria e saj gjithçka që kishte për të jetuar » .
42021005	Kur disa po flisnin për tempullin , sesi ishte i stolisur me gurë të bukur dhe i zbukuruar me dhurata kushtuar Perëndisë , Jezui tha :
42021006	« Do të vijnë ditë kur , nga këto që po shihni , nuk do të mbesë gur mbi gur pa u rrëzuar » .
42021007	Atëherë e pyetën Jezuin : « Mësues , kur do të ndodhin këto gjëra dhe cila do të jetë shenja se ato po ndodhin ? » .
42021008	Ai tha : « Hapni sytë se mos ju mashtrojnë , sepse do të vijnë shumë veta në emrin tim e do të thonë : “ Jam unë ” , ose “ U afrua koha ” . Mos shkoni pas tyre .
42021009	Kur të dëgjoni për luftëra e trazira , mos u tmerroni , sepse këto gjëra duhet të ndodhin më parë , por prapë fundi nuk do të vijë menjëherë » .
42021010	Pastaj u tha : « Një komb do të ngrihet kundër një kombi tjetër dhe një mbretëri kundër një mbretërie tjetër .
42021011	Do të bien tërmete të mëdha dhe në disa vende do të ketë zi buke e murtaja . Do të ketë edhe dukuri të frikshme e shenja të mëdha nga qielli ,
42021012	por para se të ndodhin të gjitha këto , do t'ju kapin e do t'ju përndjekin . Do t'ju dorëzojnë nëpër sinagoga e nëpër burgje dhe do t'ju çojnë para mbretërve e qeveritarëve për shkak të emrit tim .
42021013	Kështu do të mund të dëshmoni .
42021014	Jini të vendosur dhe mos u shqetësoni për vetëmbrojtjen tuaj ,
42021015	sepse unë do t'ju jap zotësinë për të folur dhe një urti të tillë saqë askush nga kundërshtarët tuaj nuk do t'i bëjë ballë dhe nuk do ta kundërshtojë dot .
42021016	Deri edhe prindërit e vëllezërit , të afërmit e miqtë do t'ju tradhtojnë dhe do të vrasin disa prej jush .
42021017	Të gjithë do t'ju urrejnë për shkak të emrit tim ,
42021018	por asnjë fije floku nuk do t'ju bjerë nga koka .
42021019	Me qëndresën tuaj do të fitoni shpirtrat tuaj . »
42021020	« Kur ta shihni Jerusalemin të rrethuar nga ushtritë , atëherë dijeni se shkretimi i tij është afër .
42021021	Kështu , ata që janë në Jude të arratisen maleve , ata që janë në Jerusalem të dalin jashtë tij dhe ata që janë nëpër fshatra të mos hyjnë në Jerusalem ,
42021022	sepse këto janë ditët e shpagimit , në të cilat do të plotësohet çfarë është shkruar .
42021023	Mjerë gratë shtatzëna dhe ato që mëkojnë fëmijë në ato ditë , sepse do të bjerë mjerim i madh mbi tokë dhe zemërim kundër këtij populli !
42021024	Ata do të bien nga tehu i shpatës e do të bëhen robër ndër të gjithë popujt paganë dhe Jerusalemi do të shkelet nga paganët , derisa t'u mbarojë koha paganëve . »
42021025	« Do të ketë shenja në diell , në hënë dhe në yje . Në tokë popujt paganë do t'i zërë tmerri dhe ankthi nga buçima e detit dhe e valëve .
42021026	Njerëzit për pak sa nuk do të vdesin nga frika dhe nga pritja e asaj që është duke rënë mbi botën , sepse pushtetet qiellore do të tronditen .
42021027	Atëherë do të shohin Birin e njeriut duke ardhur mbi re me pushtet e me lavdi të madhe .
42021028	Kur të fillojnë të ndodhin këto gjëra , ngrihuni dhe ngrijeni kokën , sepse shpengimi juaj është afër » .
42021029	Pastaj Jezui u tregoi një shëmbëlltyrë : « Shikojeni fikun dhe të gjitha pemët .
42021030	Sapo të shihni se kanë nxjerrë sythe , ju e dini se po afrohet vera .
42021031	Kështu edhe ju , kur të shihni se po ndodhin këto gjëra , ta dini se mbretëria e Perëndisë është afër .
42021032	Me të vërtetë po ju them se kjo brezni nuk do të kalojë pa ndodhur të gjitha këto gjëra .
42021033	Qielli e toka do të shkojnë , por fjalët e mia jo . »
42021034	« Ruhuni që të mos ju rëndohen zemrat nëpër shfrenitë , dehjet dhe ankthet e kësaj jete e të mos ju kapë në befasi ajo ditë
42021035	si të ishte një kurth . Ajo do të bjerë mbi të gjithë ata që jetojnë në mbarë faqen e dheut .
42021036	Prandaj jini të vëmendshëm gjatë gjithë kohës dhe lutuni që të mund t'u ikni të gjitha këtyre gjërave që do të ndodhin e që të mund të qëndroni para Birit të njeriut » .
42021037	Gjatë ditës Jezui mësonte njerëzit në tempull , ndërsa natën e kalonte në një vend që quhej Mali i Ullinjve .
42021038	Gjithë populli zgjohej herët në mëngjes për të dëgjuar Jezuin në tempull .
42022001	Ndërkaq po afrohej Festa e Bukëve të Pambrujtura , që quhet Pashkë .
42022002	Kryepriftërinjtë dhe skribët po kërkonin sesi ta vrisnin Jezuin , por kishin frikë nga populli .
42022003	Atëherë Satani hyri te Juda që quhej Iskariot dhe që ishte njëri prej të dymbëdhjetëve .
42022004	Ky shkoi për t'u marrë vesh me kryepriftërinjtë dhe rojat sesi mund t'ua dorëzonte Jezuin .
42022005	Ata u gëzuan shumë dhe ranë në një mendje për t'i dhënë para .
42022006	Kështu Juda pranoi dhe kërkonte rastin që t'ua dorëzonte pa qenë e pranishme turma .
42022007	Kur erdhi dita e Festës së Bukëve të Pambrujtura , kur flijohej qengji i Pashkës ,
42022008	Jezui dërgoi Pjetrin e Gjonin dhe u tha : « Shkoni dhe bëni përgatitjet që të hamë Pashkën » .
42022009	Ata e pyetën : « Ku dëshiron që ta përgatisim ? » .
42022010	Jezui u tha : « Dëgjoni , kur të hyni në qytet do të takoni një njeri që mban një shtambë me ujë . Shkojini pas deri te shtëpia ku do të hyjë ai
42022011	dhe i thoni të zotit të shtëpisë : “ Mësuesi na ka dërguar të të pyesim : ku është dhoma e pritjes ku mund të ha Pashkën me dishepujt e mi ? ” .
42022012	Në katin e sipërm ai do t'ju tregojë një dhomë të madhe e të bërë gati . Aty shtrojeni darkën » .
42022013	Ata shkuan , gjetën gjithçka siç u kishte thënë Jezui dhe përgatitën darkën e Pashkës .
42022014	Kur erdhi koha , Jezui u ul për të ngrënë bashkë me dishepujt .
42022015	Ai u tha : « Sa shumë kam dëshiruar ta ha këtë Pashkë me ju para se të vuaj ,
42022016	sepse po ju them , nuk do të ha më nga kjo Pashkë , derisa ajo të përmbushet në mbretërinë e Perëndisë » .
42022017	Pastaj mori kupën , tha lutjen e falënderimit dhe tha : « Merreni dhe ndajeni këtë mes jush .
42022018	Unë po ju them se që tani nuk do të pi më nga fryti i hardhisë , derisa të vijë mbretëria e Perëndisë » .
42022019	Pastaj mori bukën , tha lutjen e falënderimit , e theu , ua dha dishepujve dhe tha : « Ky është trupi im , që jepet për ju . Bëjeni këtë në përkujtimin tim » .
42022020	Po ashtu , pas darkës , bëri edhe me kupën dhe tha : « Kjo kupë është besëlidhja e re në gjakun tim , që derdhet për ju .
42022021	Por ja , dora e atij që po më tradhton është me mua në tryezë .
42022022	Biri i njeriut po shkon sikurse është caktuar , por mjerë ai njeri që e tradhton » .
42022023	Atëherë ata filluan të pyesnin njëri-tjetrin se cili prej tyre mund të ishte ai që do ta bënte këtë gjë .
42022024	Mes dishepujve lindi një grindje se kush prej tyre duhej të quhej më i madhi .
42022025	Por Jezui u tha : « Mbretërit e paganëve sundojnë mbi ta dhe ata që kanë pushtet mbi ta quhen bamirës .
42022026	Me ju nuk duhet të ndodhë kështu . Përkundrazi , më i madhi nga ju duhet të bëhet si më i vogli dhe udhëheqësi si shërbëtori .
42022027	Kush është më i madh , ai që është në tryezë apo ai që shërben ? A nuk është ai që rri në tryezë ? Por unë jam mes jush si ai që shërben .
42022028	Ju jeni ata që keni qëndruar me mua në tundimet e mia
42022029	dhe unë po ju lë juve në dorë mbretërinë , ashtu si ma la mua Ati im ,
42022030	që ju të mund të hani e të pini në tryezën e mbretërisë sime . Ju do të uleni në frone për të gjykuar dymbëdhjetë fiset e Izraelit . »
42022031	« Simon , Simon , ja , Satani kërkoi t'ju kalojë nëpër shoshë porsi grurin ,
42022032	por unë jam lutur për ty që të mos shterojë besimi yt . Dhe ti , kur të kthehesh , forcoji vëllezërit e tu » .
42022033	Pjetri i tha : « Zot , unë jam gati të vij me ty në burg dhe në vdekje » .
42022034	Por Jezui iu përgjigj : « Pjetër , unë po të them se sot nuk do të ketë kënduar ende gjeli para se ti të mohosh tri herë që më njeh » .
42022035	Pastaj Jezui u tha : « Kur ju dërgova pa para , pa trastë dhe pa sandale , a ju mungoi gjë ? » . Ata i thanë : « Asgjë » .
42022036	Atëherë ai u tha : « Por tani , kush ka para , le t'i marrë me vete . Po ashtu edhe kush ka trastë . Dhe kush nuk ka shpatë , le të shesë mantelin e vet dhe të blejë një shpatë .
42022037	Unë po ju them se në mua duhet të përmbushet Shkrimi i shenjtë që thotë : U radhit me të paudhët . E me të vërtetë , çfarë është thënë për mua po përmbushet » .
42022038	Ata i thanë : « Zot , ja , këtu janë dy shpata » . Ai u përgjigj : « Është mjaft » .
42022039	Jezui doli e shkoi në Malin e Ullinjve , siç e kishte zakon , dhe dishepujt shkuan pas tij .
42022040	Kur arriti atje , u tha dishepujve : « Lutuni që të mos bini në tundim » .
42022041	Pastaj u largua prej tyre sa një e hedhur guri , ra në gjunjë dhe u lut
42022042	kështu : « Atë , nëse do , largoje këtë kupë prej meje . Megjithatë , u bëftë jo vullneti im , por i yti ! » .
42022043	Pastaj iu shfaq një engjëll nga qielli dhe i dha forcë .
42022044	Kur e zuri ankthi i vdekjes , u lut edhe më fort . Atëherë djersa e tij u bë si pika gjaku që binin në tokë .
42022045	Kur u ngrit nga lutja , erdhi te dishepujt dhe i gjeti duke fjetur nga trishtimi .
42022046	Atëherë u tha : « Përse po flini ? Ngrihuni dhe lutuni që të mos bini në tundim » .
42022047	Ndërsa Jezui ishte ende duke folur , erdhi një turmë së cilës i printe njëri nga të dymbëdhjetët , ai që quhej Judë . Ai iu afrua Jezuit për ta puthur ,
42022048	por Jezui i tha : « Judë , me puthje po e tradhton Birin e njeriut ? » .
42022049	Kur panë se çfarë po ndodhte , ata që ishin rreth tij i thanë : « Zot , a t'u biem me shpata ? » .
42022050	Atëherë njëri prej tyre goditi shërbëtorin e kryepriftit dhe i preu veshin e djathtë ,
42022051	por Jezui tha : « Mjaft me kaq ! » . Pastaj ia preku veshin dhe e shëroi .
42022052	Jezui u tha kryepriftërinjve , rojave të tempullit dhe pleqve që kishin ardhur për të : « Paskeni ardhur të më merrni me shpata e shkopinj si të isha kusar ?
42022053	Unë isha çdo ditë me ju në tempull dhe nuk më kapët , por ky është çasti juaj dhe pushteti i errësirës » .
42022054	Atëherë e kapën Jezuin , e morën dhe e çuan në shtëpinë e kryepriftit , ndërsa Pjetri e ndoqi nga larg .
42022055	Aty kishin ndezur një zjarr në mes të oborrit , ishin ulur së bashku dhe Pjetri ishte mes tyre .
42022056	Kur një shërbëtore e pa Pjetrin të ulur pranë zjarrit , ia nguli sytë dhe tha : « Edhe ky njeri ishte me të » .
42022057	Por Pjetri e mohoi dhe tha : « Grua , unë nuk e njoh atë » .
42022058	Pak më vonë dikush tjetër e pa Pjetrin dhe tha : « Edhe ti je një nga ata » . Por Pjetri tha : « Nuk jam , o njeri » .
42022059	Pas rreth një ore , edhe një tjetër nguli këmbë e tha : « Është e vërtetë që edhe ky ishte me të , sepse është galileas » .
42022060	Por Pjetri tha : « O njeri , nuk e di për çfarë po flet » . Atë çast , ndërkohë që ai po fliste , këndoi gjeli .
42022061	Atëherë Zoti u kthye dhe vështroi Pjetrin . Pjetrit iu kujtuan fjalët e Zotit kur i kishte thënë : « Sot , para se të këndojë gjeli , ti do të më mohosh tri herë » .
42022062	Pastaj doli përjashta dhe qau me hidhërim .
42022063	Njerëzit që e ruanin Jezuin e tallnin dhe e rrihnin .
42022064	Ata ia lidhën sytë dhe e pyesnin : « Gjeje kush të goditi ? » .
42022065	Dhe e fyenin me shumë fjalë të tjera .
42022066	Kur u bë ditë , u mblodhën pleqësia e popullit , kryepriftërinjtë e skribët , dhe e çuan Jezuin në sinedrin e tyre
42022067	e i thanë : « Nëse je Krishti , na e thuaj » . Por Jezui u tha : « Po t'jua them , nuk do të më besoni ,
42022068	dhe po t'ju pyes , nuk do të më përgjigjeni ,
42022069	por që tani Biri i njeriut do të ulet në të djathtën e Perëndisë të pushtetshëm » .
42022070	Atëherë të gjithë thanë : « A je ti , pra , Biri i Perëndisë ? » . Dhe Jezui u tha : « Ju po e thoni . Unë jam » .
42022071	Dhe ata thanë : « Për çfarë dëshmie tjetër kemi nevojë ? E dëgjuam vetë nga goja e tij » .
42023001	Atëherë tërë turma e tyre u ngrit , e çuan Jezuin te Pilati
42023002	dhe filluan ta padisnin kështu : « E zumë këtë njeri duke e nxjerrë popullin tonë nga udha . Ai ndalon që t'i paguhen taksat Cezarit , e quan veten Krisht dhe thotë se është mbret » .
42023003	Atëherë Pilati e pyeti : « A je ti mbreti i judenjve ? » . Jezui iu përgjigj : « Ti vetë po e thua » .
42023004	Atëherë Pilati u tha kryepriftërinjve dhe turmave : « Nuk gjej asnjë faj te ky njeri » .
42023005	Por ata ngulnin këmbë e thoshin : « Ai e ngre popullin në këmbë duke mësuar njerëzit nëpër tërë Judenë , që nga Galileja , deri këtu » .
42023006	Kur e dëgjoi këtë , Pilati pyeti nëse ky njeri ishte galileas .
42023007	Si mori vesh se Jezui vinte nga krahina që qeverisej prej Herodit , e dërgoi tek ai , meqenëse Herodi gjendej në Jerusalem ato ditë .
42023008	Kur e pa Jezuin , Herodi u gëzua shumë . Ai kishte shumë kohë që donte ta shihte , sepse kishte dëgjuar për Jezuin dhe shpresonte ta shihte duke bërë ndonjë mrekulli .
42023009	Ai e pyeti gjatë , por Jezui nuk iu përgjigj .
42023010	Aty ishin edhe kryepriftërinjtë e skribët , të cilët e padisnin plot zemërim .
42023011	Edhe Herodi me ushtarët e vet e tallën dhe e përqeshën Jezuin . Pastaj i hodhën mbi supe një veshje të shndritshme dhe e dërguan te Pilati .
42023012	Atë ditë Herodi dhe Pilati u bënë miq me njëri-tjetrin , sepse më parë kishin qenë në armiqësi .
42023013	Atëherë Pilati thirri kryepriftërinjtë , krerët dhe popullin
42023014	e u tha : « Më keni sjellë këtë njeri e më thoni se ai e nxjerr popullin nga udha . Ja , unë e hetova para syve tuaj , por nuk e gjeta te ky njeri fajin për të cilin e padisni
42023015	dhe as Herodi , sepse ai e ktheu te ne . Ky nuk ka bërë asgjë që të meritojë vdekjen .
42023016	Prandaj do ta ndëshkoj dhe do ta liroj » .
42023018	Atëherë ata bërtitën të gjithë së bashku : « Vrite këtë e na liro Barabën » .
42023019	Barabën e kishin futur në burg për një kryengritje që kishte ndodhur në qytet dhe për vrasje .
42023020	Pilati , që dëshironte ta lironte Jezuin , iu drejtua përsëri atyre ,
42023021	por ata bërtisnin e thoshin : « Kryqëzoje , kryqëzoje ! » .
42023022	Për të tretën herë ai u tha : « Përse , ç'të keqe ka bërë ? Nuk kam gjetur tek ai asnjë faj për ta dënuar me vdekje , prandaj do ta ndëshkoj e do ta liroj » .
42023023	Por ata ngulnin këmbë dhe kërkonin me britma të mëdha që të kryqëzohej . Ulërimat e tyre bëheshin gjithnjë e më të forta .
42023024	Atëherë Pilati vendosi që t'u plotësohej kërkesa .
42023025	Liroi njeriun që kishin kërkuar , atë që ishte futur në burg për kryengritje dhe vrasje , dhe u dorëzoi Jezuin , siç dëshironin ata .
42023026	Ndërsa po e çonin për ta kryqëzuar , morën një farë Simoni nga Kirena , i cili po vinte nga ara dhe i ngarkuan kryqin që ta mbartte pas Jezuit .
42023027	Një turmë e madhe njerëzish shkonin pas tij . Mes tyre ishin edhe disa gra që rrihnin kraharorin dhe qanin për të ,
42023028	por Jezui u kthye drejt tyre dhe u tha : « Bija të Jerusalemit , mos qani për mua , por qani për veten dhe për fëmijët tuaj .
42023029	Po vijnë ditët në të cilat do të thuhet : “ Lum shterpat , lum ato që nuk lindën kurrë dhe gjinjtë që nuk mëkuan ! ”
42023030	Atëherë do të fillojnë t'u thonë maleve : “ bini mbi ne ” dhe kodrave : “ na mbuloni ! ” .
42023031	Dhe nëse bëjnë kështu me drurin e njomë , çfarë do të ndodhë me të thatin ? » .
42023032	Ata sollën edhe dy keqbërës të tjerë për t'i kryqëzuar bashkë me Jezuin .
42023033	Kur arritën te vendi që quhej ‘ Kafka ’ , kryqëzuan aty Jezuin dhe të dy keqbërësit , njërin në të djathtë dhe tjetrin në të majtë të tij .
42023034	Pastaj Jezui tha : « Atë , fali , se nuk dinë çfarë bëjnë » . Dhe ata hodhën short për të ndarë rrobat e tij .
42023035	Populli rrinte aty e shikonte , ndërsa krerët e përqeshnin dhe thoshin : « Të tjerët i shpëtoi . Nëse ai është Krishti i Perëndisë , i Zgjedhuri , le ta shpëtojë veten » .
42023036	Edhe ushtarët e përqeshnin . Ata erdhën , i sollën uthull
42023037	e i thanë : « Nëse je mbreti i judenjve , shpëto veten ! » .
42023038	Mbi të gjendej ky mbishkrim : « Ky është mbreti i judenjve » .
42023039	Njëri nga keqbërësit e varur në kryq e fyente duke i thënë : « A nuk je ti Krishti ? Shpëto veten dhe ne ! » .
42023040	Por tjetri e qortoi dhe i tha : « A nuk e druan Perëndinë , ti që po vuan të njëjtin dënim si ai ?
42023041	Ne jemi dënuar me të drejtë , se po marrim ndëshkimin e merituar për ato që kemi bërë , ndërsa ky nuk ka bërë asnjë të keqe » .
42023042	Pastaj tha : « Jezu , kujtohu për mua kur të shkosh në mbretërinë tënde » .
42023043	Jezui iu përgjigj : « Me të vërtetë po të them , sot ti do të jesh me mua në parajsë » .
42023044	Aty nga mesdita , errësira mbuloi gjithë tokën deri në orën tre pasdite .
42023045	Dielli u zu dhe veli i tempullit u gris më dysh .
42023046	Atëherë Jezui thirri me zë të lartë e tha : « Atë , në duart e tua po e dorëzoj shpirtin tim » . Pasi tha këto , dha shpirt .
42023047	Kur pa çfarë kishte ndodhur , centurioni përlëvdoi Perëndinë e tha : « Me të vërtetë ky njeri ishte i drejtë » .
42023048	Të gjitha turmat që ishin mbledhur aty për të parë këtë ngjarje , panë se çfarë ndodhi dhe u kthyen duke rrahur kraharorin .
42023049	Ndërsa të gjithë të njohurit e tij , bashkë me gratë që e kishin ndjekur që nga Galileja , rrinin në një farë largësie dhe shikonin këto gjëra .
42023050	Aty ishte një njeri i mirë dhe i drejtë me emrin Jozef . Ai ishte anëtar i sinedrit ,
42023051	por nuk e kishte miratuar vendimin dhe veprimin e të tjerëve . Jozefi ishte nga Arimateja , një qytet i Judesë , dhe priste mbretërinë e Perëndisë .
42023052	Ai shkoi te Pilati dhe i kërkoi trupin e Jezuit .
42023053	Atëherë e zbriti nga kryqi , e mbështolli me një pëlhurë prej liri dhe e vendosi në një varr të hapur në shkëmb , ku nuk ishte vënë ende askush .
42023054	Ishte e premte , duke u gdhirë e shtunë .
42023055	Gratë , që kishin ardhur nga Galileja me Jezuin , e ndoqën pas Jozefin . Ato e panë varrin dhe sesi ishte vendosur trupi i Jezuit .
42023056	Pastaj u kthyen dhe përgatitën vajra erëmirë dhe mirrë . Të shtunën pushuan sipas ligjit të Moisiut .
42024001	Të dielën , herët në mëngjes , gratë erdhën te varri me vajrat erëmirë që kishin përgatitur .
42024002	Ato e gjetën gurin të rrokullisur nga varri ,
42024003	u futën brenda , por nuk e gjetën trupin e Zotit Jezu .
42024004	Ndërsa ishin të hutuara nga kjo gjë , papritur u shfaqën përbri tyre dy burra me rroba vezulluese .
42024005	Gratë i zuri frika dhe ranë me fytyrë përdhe , por burrat u thanë : « Përse e kërkoni të gjallin ndër të vdekurit ? Ai nuk është këtu . Është ngjallur .
42024006	Kujtohuni se çfarë ju tha kur ishte në Galile ,
42024007	se si Biri i njeriut duhet t'u dorëzohej mëkatarëve , të kryqëzohej dhe të tretën ditë të ngjallej » .
42024008	Ato kujtuan fjalët e tij
42024009	dhe kur u kthyen nga varri , u treguan gjithçka të njëmbëdhjetëve dhe të gjithë të tjerëve .
42024010	Ishin Maria Magdalena , Joana , Maria nëna e Jakobit dhe gratë e tjera që rrinin me to . Ato ua treguan këto gjëra apostujve ,
42024011	por atyre iu dukën të pakuptimta këto fjalë dhe nuk u besuan .
42024012	Megjithatë Pjetri u ngrit dhe vrapoi te varri . U përkul e shikoi brenda . Ai pa vetëm pëlhurat dhe u kthye në shtëpi i mrekulluar për çfarë kishte ndodhur .
42024013	Në të njëjtën ditë , dy prej tyre po shkonin në një fshat me emrin Emaus , që është rreth njëmbëdhjetë kilometra nga Jerusalemi .
42024014	Ata po flisnin me njëri-tjetrin rreth të gjitha gjërave që kishin ndodhur .
42024015	Ndërsa flisnin e bisedonin , Jezui iu afrua dhe eci bashkë me ta ,
42024016	por diçka i pengonte ta njihnin .
42024017	Ai u tha : « Për çfarë po bisedonit me njëri-tjetrin duke ecur udhës ? » . Ata u ndalën të trishtuar .
42024018	Atëherë njëri prej tyre , që quhej Kleopa , iu përgjigj : « A je ti i vetmi i huaj në Jerusalem që nuk e di çfarë ka ndodhur aty këto ditë ? » .
42024019	Ai i pyeti : « Çfarë ? » . Ata i thanë : « Gjërat rreth Jezuit të Nazaretit , që ishte profet i fuqishëm me vepra e me fjalë para Perëndisë e para gjithë njerëzve
42024020	dhe se si kryepriftërinjtë dhe krerët tanë e dorëzuan që të dënohej me vdekje dhe e kryqëzuan .
42024021	Ne shpresonim se ai do ta shpengonte Izraelin , por u bënë tri ditë që kur kanë ndodhur këto gjëra .
42024022	Disa gra nga grupi ynë na kanë çuditur . Ato ishin sot në mëngjes herët te varri
42024023	dhe , pasi nuk e gjetën aty trupin e tij , erdhën e na thanë se u janë shfaqur engjëj që u kanë thënë se ai është gjallë .
42024024	Disa nga ata që ishin me ne shkuan te varri dhe e gjetën ashtu siç u kishin thënë gratë , por atë nuk e panë » .
42024025	Atëherë ai u tha : « O të pamend dhe të ngadaltë për të besuar çfarë kanë thënë të gjithë profetët !
42024026	A nuk duhej që Krishti të vuante këto gjëra e pastaj të hynte në lavdinë e tij ? » .
42024027	Pastaj ai u shtjelloi të gjitha pjesët e Shkrimit të shenjtë që flisnin për të , duke filluar nga Moisiu deri te të gjithë profetët .
42024028	Kur iu afruan fshatit ku po shkonin , Jezui eci përpara , sikur donte të vazhdonte ,
42024029	por ata iu lutën shumë dhe i thanë : « Rri me ne , se po vjen mbrëmja e dita gati mbaroi » . Atëherë ai shkoi e ndenji me ta .
42024030	Kur ishte në tryezë me ta , mori bukën , tha lutjen e bekimit , e theu dhe ua dha atyre .
42024031	Atëherë atyre iu hapën sytë dhe e njohën , por ai u zhduk prej tyre .
42024032	Ata i thanë njëri-tjetrit : « A nuk na digjte zemra kur na fliste gjatë udhës dhe kur na shpjegonte Shkrimet e shenjta ? » .
42024033	Në atë çast u ngritën dhe shkuan në Jerusalem , ku gjetën të njëmbëdhjetët dhe të tjerët që ishin me ta dhe që po rrinin së bashku .
42024034	Ata thoshin : « Zoti është ngjallur me të vërtetë dhe i është shfaqur Simonit » .
42024035	Atëherë dy dishepujt u treguan çfarë kishte ndodhur gjatë udhës dhe sesi u ishte bërë i njohur në thyerjen e bukës .
42024036	Ndërsa po flisnin për këto gjëra , Jezui qëndroi mes tyre dhe u tha : « Paqja me ju ! » .
42024037	Ata u trembën e i zuri frika duke menduar se po shihnin një shpirt .
42024038	Por ai u tha : « Përse keni frikë dhe përse lindin dyshime në zemrat tuaja ?
42024039	Shikojini duart e mia dhe këmbët e mia . Jam unë . Prekmëni e shikoni . Shpirti nuk ka mish e kocka siç shihni se kam unë » .
42024040	Dhe , pasi tha këto , u tregoi duart dhe këmbët .
42024041	Ndërsa ata ende nuk po besonin nga gëzimi dhe çuditeshin , Jezui u tha : « A keni ndonjë gjë për të ngrënë ? » .
42024042	Ata i dhanë një copë peshk të pjekur .
42024043	Ai e mori dhe e hëngri në praninë e tyre .
42024044	Atëherë u tha : « Këto fjalë jua thashë kur isha ende me ju : gjithçka që është shkruar për mua në ligjin e Moisiut , te profetët dhe te psalmet , duhet të përmbushet » .
42024045	Pastaj ua hapi mendjet që të kuptonin Shkrimet e shenjta
42024046	e u tha : « Shkrimi i shenjtë thotë : Krishti duhet të vuajë e të ngjallet prej të vdekurve të tretën ditë
42024047	dhe të gjitha kombeve do t'u shpallet pendimi e falja e mëkateve , duke filluar nga Jerusalemi .
42024048	Ju jeni dëshmitarët e këtyre gjërave .
42024049	Ja , unë po ju dërgoj premtimin e Atit tim , prandaj rrini këtu në qytet derisa të visheni me pushtet nga lart » .
42024050	Pastaj u priu deri në Betani , ngriti duart e i bekoi .
42024051	Ndërsa po i bekonte , u largua prej tyre dhe u mor në qiell .
42024052	Ata e adhuruan dhe u kthyen me gëzim të madh në Jerusalem
42024053	ku rrinin vazhdimisht në tempull dhe bekonin Perëndinë .
43001001	Në fillim ishte Fjala . Fjala ishte me Perëndinë . Fjala ishte Perëndi .
43001002	Fjala ishte që në fillim me Perëndinë .
43001003	Gjithçka u bë nëpërmjet tij dhe asgjë e krijuar nuk u bë pa të .
43001004	Në të gjendej jeta dhe jeta ishte drita e njerëzve .
43001005	Drita ndriçon në errësirë dhe errësira nuk e mundi dot .
43001006	Perëndia dërgoi një njeri që quhej Gjon .
43001007	Ai erdhi të jepte dëshmi për dritën , që të gjithë të besojnë nëpërmjet tij .
43001008	Ai nuk ishte drita , por dëshmitar i dritës .
43001009	Fjala ishte drita e vërtetë , e cila vjen në botë dhe ndriçon çdo njeri .
43001010	Ai ishte në botë dhe bota u bë nëpërmjet tij , por bota nuk e njohu .
43001011	Ai erdhi në vendin e vet , por njerëzit e tij nuk e pranuan .
43001012	Atyre që e pranuan dhe besuan në emrin e tij , u dha të drejtën të bëhen bij të Perëndisë .
43001013	Ata nuk u lindën prej gjakut , as prej vullnetit njerëzor a prej dëshirës së burrit , por prej Perëndisë .
43001014	Dhe Fjala u mishërua e banoi mes nesh . Ne e pamë lavdinë e tij , lavdi e Birit të vetëmlindur të Atit , plot hir dhe të vërtetë .
43001015	Gjoni dëshmoi për të . Ai tha me zë të lartë : « Ky është ai për të cilin thashë : Ai që vjen pas meje është më i madh se unë , sepse ishte para meje » .
43001016	Ne të gjithë morëm hir mbi hir prej plotësisë së tij .
43001017	Ligji u dha përmes Moisiut , por hiri dhe e vërteta erdhën përmes Jezu Krishtit .
43001018	Askush nuk e ka parë ndonjëherë Perëndinë . Biri i vetëmlindur që është në gjirin e Atit , ai na e bëri të njohur .
43001019	Kjo është dëshmia e Gjonit kur të parët e judenjve nga Jerusalemi i dërguan priftërinj dhe levitë që ta pyesin : « Kush je ti ? » .
43001020	Ai nuk ngurroi të përgjigjej , por rrëfeu : « Unë nuk jam Krishti » .
43001021	Ata e pyetën : « Atëherë , kush je ti ? A mos je Elia ? » . Gjoni tha : « Jo , nuk jam » . « A mos je profeti ? » . Ai u përgjigj : « Jo » .
43001022	Atëherë i thanë : « Kush je ti ? Se duhet t'u japim një përgjigje atyre që na dërguan . Ç'thua për veten tënde ? » .
43001023	Gjoni tha : « Unë jam zëri që thërret në shkretëtirë : Bëni gati udhën për Zotin ! » . Kështu kishte thënë edhe profeti Isaia .
43001024	Të dërguarit ishin nga farisenjtë .
43001025	Ata e pyetën : « Nëse ti nuk je Krishti , as Elia dhe as profeti , atëherë , përse pagëzon ? » .
43001026	Gjoni u përgjigj : « Unë pagëzoj me ujë , por mes jush qëndron ai që ju nuk e njihni .
43001027	Ai vjen pas meje , por unë nuk jam i denjë as t'i zgjidh lidhëset e sandaleve » .
43001028	Të gjitha këto ndodhën në Betani , në anën tjetër të lumit Jordan , ku Gjoni po pagëzonte .
43001029	Të nesërmen Gjoni pa Jezuin që po vinte drejt tij dhe tha : « Ja Qengji i Perëndisë , që merr mbi vete mëkatin e botës !
43001030	Ky është ai për të cilin ju thashë : “ Pas meje vjen dikush që është më i madh se unë , sepse ishte përpara meje . ”
43001031	Unë nuk e njihja atë , prandaj erdha të pagëzoj me ujë që t'ia zbuloj Izraelit » .
43001032	Gjoni dëshmoi : « Pashë Shpirtin e Perëndisë tek zbriste prej qiellit si pëllumb dhe që qëndroi mbi të .
43001033	Unë nuk e njihja atë , por ai që më dërgoi të pagëzoj me ujë më tha : “ Ai mbi të cilin do të shohësh Shpirtin duke zbritur dhe duke qëndruar mbi të , është ai që do të pagëzojë me Shpirtin e Shenjtë . ”
43001034	Unë e kam parë dhe dëshmoj se ky është Biri i Perëndisë » .
43001035	Të nesërmen , Gjoni po qëndronte sërish atje bashkë me dy prej dishepujve të tij
43001036	dhe kur pa Jezuin që po kalonte , tha : « Ja Qengji i Perëndisë ! » .
43001037	Dy dishepujt , kur dëgjuan çfarë tha Gjoni , i shkuan pas Jezuit .
43001038	Jezui u kthye , dhe kur pa se po i shkonin pas , i pyeti : « Çfarë kërkoni ? » . Ata i thanë : « Rabbi - që do të thotë mësues - ku banon ? » .
43001039	Jezui u tha : « Ejani dhe shihni ! » . Ata shkuan , panë se ku banonte dhe atë ditë qëndruan me të . Ora ishte rreth katër e pasdites .
43001040	Andrea , vëllai i Simon Pjetrit , ishte njëri prej atyre të dyve që ndoqën Jezuin , pasi dëgjuan çfarë tha Gjoni .
43001041	Ai takoi të parin vëllanë e vet , Simonin , dhe i tha : « Gjetëm Mesinë ! » , domethënë Krishtin .
43001042	Pastaj e çoi atë te Jezui , i cili sapo e pa , i tha : « Ti je Simoni , biri i Gjonit . Ti do të quhesh Kefa » , që do të thotë Pjetër , shkëmb .
43001043	Të nesërmen , Jezui vendosi të shkojë në Galile . Ai takoi Filipin dhe i tha : « Më ndiq ! » .
43001044	Filipi ishte nga Betsaida , nga qyteti i Andreas dhe Pjetrit .
43001045	Filipi gjeti Natanaelin dhe i tha : « E gjetëm atë për të cilin kanë shkruar Moisiu në ligj dhe profetët , Jezuin nga Nazareti , të birin e Jozefit » .
43001046	Natanaeli e pyeti : « A mund të dalë ndonjë gjë e mirë nga Nazareti ? » . « Eja e shih ! » - iu përgjigj Filipi .
43001047	Jezui pa Natanaelin që po shkonte drejt tij dhe tha për të : « Ja një izraelit i vërtetë tek i cili nuk ka mashtrim ! » .
43001048	Natanaeli e pyeti : « Nga më njeh ? » . Jezui iu përgjigj : « Të pashë kur ishe nën fik , përpara se të të thërriste Filipi » .
43001049	Natanaeli tha : « Mësues , ti je Biri i Perëndisë ! Ti je mbreti i Izraelit ! » .
43001050	Jezui i tha : « Ti beson vetëm sepse të thashë se të pashë nën fik ? Do të shohësh gjëra edhe më të mëdha ! » .
43001051	Pastaj Jezui i tha : « Me të vërtetë po ju them : do të shihni qiellin e hapur dhe engjëjt e Perëndisë duke u ngjitur dhe duke zbritur mbi Birin e njeriut » .
43002001	Pas dy ditësh u bë një dasmë në Kanë të Galilesë . Atje ndodhej edhe e ëma e Jezuit .
43002002	Në dasmë ishte i ftuar edhe Jezui me dishepujt e tij .
43002003	Kur mbaroi vera , e ëma i tha Jezuit : « Nuk kanë më verë » .
43002004	Jezui iu përgjigj : « Çfarë do nga unë , o grua ? Koha ime nuk ka ardhur ende ! » .
43002005	Atëherë , e ëma e Jezuit u tha shërbëtorëve : « Bëni gjithçka që do t'ju thotë ! » .
43002006	Atje ndodheshin gjashtë qypa prej guri , që përdoreshin për ritin e pastrimit të judenjve . Secili prej tyre mbante tetëdhjetë deri në njëqind e njëzet litra .
43002007	Atëherë , Jezui u tha shërbëtorëve : « Mbushini qypat me ujë ! » . Ata i mbushën deri në grykë .
43002008	Pastaj u tha : « Tani , mbushni nga qypat dhe çojani të parit të dasmës ! » . Dhe ata ia çuan .
43002009	I pari i dasmës nuk e dinte nga vinte vera , por shërbëtorët që e kishin nxjerrë nga qypat e dinin . Ai , pasi e provoi ujin e bërë verë , thirri dhëndrin
43002010	dhe i tha : « Të gjithë nxjerrin për të pirë në fillim verën më të mirë dhe , pasi të jenë dehur dasmorët , sjellin të keqen , ndërsa ti e ke ruajtur verën e mirë deri tani ! » .
43002011	Kjo qe mrekullia e parë që bëri Jezui në Kanë të Galilesë . Ai shfaqi kështu lavdinë e tij dhe dishepujt besuan tek ai .
43002012	Pastaj ai shkoi në Kafarnaum bashkë me të ëmën , vëllezërit dhe dishepujt e tij dhe qëndruan atje për pak ditë .
43002013	Meqenëse po afrohej Pashka e judenjve , Jezui shkoi në Jerusalem .
43002014	Në tempull ai gjeti tregtarët e qeve , të deleve dhe pëllumbave , si dhe këmbyesit e parave që rrinin ulur .
43002015	Pasi bëri një fshikull me litarë , i dëboi të gjithë prej tempullit bashkë me delet dhe qetë , derdhi të hollat e këmbyesve të parave dhe pastaj përmbysi tryezat e tyre .
43002016	Ndërsa tregtarëve të pëllumbave u tha : « Hiqini këto gjëra që këtej dhe mos e bëni vend tregtie shtëpinë e Atit tim ! » .
43002017	Dishepujve të tij iu kujtua ajo pjesë e Shkrimit të shenjtë që thotë : Zelli për shtëpinë tënde do të më djegë .
43002018	Atëherë ndërhynë disa judenj dhe e pyetën : « Me çfarë mrekullie na bind se mund t'i bësh këto gjëra ? » .
43002019	Jezui iu përgjigj : « Shkatërrojeni këtë tempull dhe për tri ditë unë do ta ringre » .
43002020	Atëherë judenjtë i thanë : « U deshën dyzet e gjashtë vjet për ta ndërtuar këtë tempull dhe ti do ta ringresh për tri ditë ? » .
43002021	Por ai po fliste për tempullin e trupit të tij .
43002022	Kur u ngjall prej të vdekurve , dishepujt e tij kujtuan këto fjalë dhe i besuan Shkrimit të shenjtë dhe fjalëve që kishte thënë Jezui .
43002023	Gjatë qëndrimit të Jezuit në Jerusalem për festën e Pashkës shumë veta i besuan atij pasi panë mrekullitë që bënte .
43002024	Por vetë Jezui nuk u zinte besë atyre , sepse i njihte të gjithë .
43002025	Ai nuk kishte nevojë që t'i tregonin asgjë për njerëzit , pasi e dinte se ç'kishte përbrenda njeriut .
43003001	Midis farisenjve ishte një njeri që quhej Nikodem . Ky ishte njëri nga krerët e judenjve .
43003002	Ai shkoi natën te Jezui dhe i tha : « Mësues , e dimë se vjen nga Perëndia , sepse askush nuk mund të bëjë mrekullitë që bën ti , nëse Perëndia nuk është me të » .
43003003	Jezui u përgjigj : « Me të vërtetë po të them se ai që nuk lindet përsëri , nuk mund ta shohë mbretërinë e Perëndisë » .
43003004	Nikodemi i tha : « Si mund të lindet përsëri një njeri kur është i thyer në moshë ? A mund të hyjë për së dyti në barkun e nënës dhe të lindet përsëri ? » .
43003005	Jezui u përgjigj : « Me të vërtetë po të them se ai që nuk lind nga uji dhe nga Shpirti i Shenjtë , nuk mund të hyjë në mbretërinë e Perëndisë .
43003006	Ajo që ka lindur nga njeriu është njerëzore , ajo që ka lindur nga Shpirti i Shenjtë është shpirt .
43003007	Mos u çudit se të thashë : “ Duhet të lindeni përsëri . ”
43003008	Era fryn ku të dojë ; ushtimën ia dëgjon , por nuk e di nga vjen e ku shkon . Kështu janë edhe ata që linden nga Shpirti i Shenjtë » .
43003009	Nikodemi e pyeti : « Si mund të ndodhin këto gjëra ? » .
43003010	Jezui u përgjigj : « Ti je mësues i Izraelit dhe nuk i kupton këto gjëra ?
43003011	Me të vërtetë po të them : flasim atë që dimë dhe dëshmojmë atë që kemi parë , por ju nuk e pranoni dëshminë tonë .
43003012	Nëse nuk më besoni kur ju flas për gjërat tokësore , si do të më besoni po t'ju flas për gjërat qiellore ?
43003013	Askush nuk është ngjitur në qiell , përveç Birit të njeriut që ka zbritur prej qiellit .
43003014	Ashtu si Moisiu lartësoi gjarprin prej bronzi në shkretëtirë , kështu duhet të ngrihet lart edhe Biri i njeriut ,
43003015	që kushdo që beson në të , të ketë jetën e amshuar .
43003016	Perëndia e deshi aq shumë botën , sa dha Birin e tij të vetëmlindur , që kushdo që beson në të , të mos humbasë , por të ketë jetën e amshuar .
43003017	Perëndia nuk e dërgoi Birin në botë për ta gjykuar botën , por që bota të shpëtohet nëpërmjet tij .
43003018	Kush beson në të nuk gjykohet , ndërsa kush nuk beson në të është gjykuar tashmë , sepse nuk ka besuar në emrin e Birit të vetëmlindur të Perëndisë .
43003019	Gjykimi është ky : Drita ka ardhur në botë , por njerëzit kanë dashur errësirën më shumë se dritën , sepse veprat e tyre ishin të liga .
43003020	Kush bën gjëra të këqija e urren dritën dhe nuk del në dritë , që të mos zbulohen veprat e tij .
43003021	Ndërsa kush bën të vërtetën del në dritë , që të shfaqet se veprat e tij janë bërë me fuqinë e Perëndisë » .
43003022	Pastaj Jezui shkoi bashkë me dishepujt e tij në krahinën e Judesë . Atje qëndroi për pak kohë me ta dhe pagëzonte .
43003023	Por edhe Gjoni pagëzonte në Enon , afër Salimit , sepse atje kishte shumë ujë dhe njerëzit shkonin tek ai dhe pagëzoheshin .
43003024	Në atë kohë Gjoni nuk ishte burgosur ende .
43003025	Atëherë , dishepujt e Gjonit filluan të diskutonin me një jude rreth ritit të pastrimit .
43003026	Ata shkuan te Gjoni dhe i thanë : « Mësues , ai që ishte me ty përtej Jordanit , për të cilin ti dëshmove , ja , po pagëzon dhe të gjithë po shkojnë tek ai » .
43003027	Gjoni u përgjigj : « Askush nuk mund të marrë asgjë , nëse nuk i është dhënë prej qiellit .
43003028	Vetë ju keni qenë dëshmitarë kur thashë : “ Unë nuk jam Krishti , por jam dërguar përpara tij . ”
43003029	Ai që ka nusen është dhëndri , ndërsa miku i dhëndrit që rri dhe e dëgjon , ngazëllehet nga zëri i dhëndrit . Ky pra është gëzimi im dhe tani është bërë i plotë .
43003030	Krishti duhet të rritet , ndërsa unë të zvogëlohem . »
43003031	« Ai që vjen nga lart është mbi të gjithë , ndërsa ai që vjen nga toka është prej tokës dhe flet për gjërat e saj . Ai që vjen nga qielli është mbi të gjithë
43003032	dhe dëshmon për atë që ka parë e ka dëgjuar , por askush nuk e pranon dëshminë e tij .
43003033	Kush pranon dëshminë e tij , pohon se Perëndia është i vërtetë .
43003034	Ai që ka dërguar Perëndia , flet fjalët e Perëndisë , sepse Perëndia ia jep Shpirtin e Shenjtë pa masë .
43003035	Ati e do Birin dhe i ka lënë gjithçka në dorë .
43003036	Kush beson në Birin , ka jetën e amshuar , ndërsa kush nuk i bindet Birit , nuk do ta shohë jetën , por mbetet nën zemërimin e Perëndisë » .
43004001	Kur Jezui mori vesh se farisenjtë kishin dëgjuar se ai po bënte më shumë dishepuj se Gjoni dhe se po pagëzonte ,
43004002	ndonëse nuk pagëzonte Jezui vetë , por dishepujt e tij ,
43004003	la Judenë dhe shkoi përsëri në Galile .
43004004	Për të arritur atje , i duhej të kalonte nëpër Samari .
43004005	Kështu mbërriti në një qytet të Samarisë që quhet Sihar , pranë arës që Jakobi i kishte dhënë Jozefit , birit të tij .
43004006	Atje ndodhej pusi i Jakobit . Jezui , i lodhur nga rruga , u ul te pusi . Ora ishte rreth dymbëdhjetë e drekës .
43004007	Ndërkohë që dishepujt kishin shkuar në qytet për të blerë ushqime , një grua nga Samaria erdhi për të mbushur ujë . Jezui i tha : « Më jep të pi ! » .
43004008	
43004009	Gruaja samaritane i tha : « Ti që je jude , si kërkon të pish ujë nga unë që jam grua samaritane ? » . Dihet se judenjtë nuk shoqërohen me samaritanët .
43004010	Jezui u përgjigj : « Sikur ta njihje dhuratën e Perëndisë dhe atë që po të kërkon për të pirë , atëherë ti do të kërkoje prej tij dhe ai do të të jepte ujë të gjallë » .
43004011	Gruaja i tha : « Zotëri , ti nuk ke kovë dhe pusi është i thellë . Ku do ta gjesh ujin e gjallë ?
43004012	Mos je ti më i madh se Jakobi , ati ynë , që na e dha këtë pus ? Ai vetë ka pirë prej këtij pusi bashkë me të bijtë dhe me bagëtitë » .
43004013	Jezui u përgjigj : « Kushdo që pi nga ky ujë do të ketë etje përsëri ,
43004014	por ai që do të pijë nga uji që do t'i jap unë , nuk do të ketë kurrë më etje . Uji që unë do t'i jap do të bëhet brenda tij burim për jetën e amshuar » .
43004015	Gruaja i tha : « Zotëri , jepma këtë ujë , që të mos kem më etje dhe të mos vij më këtu për të mbushur ujë » .
43004016	Jezui i tha : « Shko , thirr burrin tënd dhe kthehu këtu » .
43004017	Gruaja iu përgjigj : « Nuk kam burrë » . Jezui i tha : « Mirë e the , nuk ke burrë ,
43004018	sepse ke pasur pesë burra dhe ky që ke tani nuk është burri yt . Këtu ke thënë të vërtetën » .
43004019	Gruaja i tha : « Zotëri , po shoh se je profet .
43004020	Etërit tanë samaritanë e kanë adhuruar Perëndinë në këtë mal , ndërsa ju judenjtë thoni se vendi ku duhet adhuruar Perëndia është në Jerusalem » .
43004021	Atëherë Jezui i tha : « Më beso , o grua , se po vjen koha kur nuk do ta adhuroni Atin as në këtë mal , as në Jerusalem .
43004022	Ju adhuroni atë që nuk e njihni . Ne adhurojmë atë që njohim , sepse shpëtimi vjen nga judenjtë .
43004023	Po vjen koha , e tashmë ka ardhur , kur adhuruesit e vërtetë do ta adhurojnë Perëndinë në shpirt dhe në të vërtetë , sepse të tillë janë adhuruesit që kërkon Ati .
43004024	Perëndia është shpirt dhe ata që e adhurojnë duhet ta adhurojnë në shpirt dhe në të vërtetë » .
43004025	Gruaja i tha : « Unë e di se do të vijë Mesia që quhet Krisht . Kur të vijë , ai do të na tregojë gjithçka » .
43004026	Jezui i tha : « Unë jam , unë që po të flas » .
43004027	Ndërkohë mbërritën dishepujt e tij dhe u çuditën që ai po fliste me një grua . Megjithatë askush nuk i tha : « Çfarë kërkon ? » , apo : « Përse flet me të ? » .
43004028	Gruaja la shtambën dhe shkoi në qytet për t'u thënë njerëzve :
43004029	« Ejani e shikoni një njeri që më tregoi gjithçka që kam bërë . Të jetë vallë ai Krishti ? » .
43004030	Atëherë ata dolën nga qyteti dhe shkuan te Jezui .
43004031	Ndërkohë dishepujt po i luteshin : « Mësues , ha diçka ! » .
43004032	Por ai u tha : « Unë kam një ushqim që ju nuk e njihni » .
43004033	Atëherë dishepujt filluan të pyesin njëri-tjetrin : « Mos i solli ndokush për të ngrënë ? » .
43004034	Jezui u tha : « Ushqimi im është të bëj vullnetin e atij që më dërgoi dhe të përmbush veprën e tij .
43004035	Ju keni një thënie : “ Edhe katër muaj dhe vijnë të korrat ” . Ndërsa unë ju them : “ Hapni sytë e shikoni fushat që verdhojnë , gati për t'u korrur ! ”
43004036	Ai që korr merr shpërblimin dhe grumbullon fryte për jetën e amshuar , që të gëzohen së bashku , si mbjellësi ashtu dhe korrësi .
43004037	Sepse është e vërtetë fjala “ Njëri mbjell dhe tjetri korr . ”
43004038	Unë ju dërgova të korrni atë për ç'ka ju nuk u munduat . Të tjerë u munduan dhe ju gëzuat frytet e mundimit të tyre » .
43004039	Shumë nga samaritanët e atij qyteti besuan në Jezuin nga dëshmia e gruas që thoshte : « Më tregoi gjithçka që kam bërë » .
43004040	Kur shkuan tek ai , samaritanët iu lutën të qëndronte me ta dhe ai qëndroi atje dy ditë .
43004041	Edhe më shumë njerëz besuan në të kur dëgjuan fjalët e tij .
43004042	Ndërsa gruas i thoshin : « Tani nuk besojmë më vetëm nga fjalët e tua , sepse e dëgjuam vetë dhe e dimë se ky është me të vërtetë Shpëtimtari i botës ! » .
43004043	Pas këtyre dy ditëve , Jezui iku prej andej dhe shkoi në Galile .
43004044	Vetë ai kishte thënë se asnjë profet nuk nderohet në vendlindjen e tij ,
43004045	po kur mbërriti në Galile , galileasit e pritën mirë , sepse kishin parë gjithë sa kishte bërë gjatë festës në Jerusalem , pasi edhe ata kishin qenë atje për festë .
43004046	Jezui shkoi përsëri në Kanë të Galilesë , ku kishte kthyer ujin në verë . Një nëpunës mbretëror , që kishte të birin sëmurë në Kafarnaum ,
43004047	kur dëgjoi se Jezui kishte ardhur nga Judeja në Galile , shkoi dhe i kërkoi të zbriste deri në Kafarnaum dhe t'i shëronte të birin që ishte duke vdekur .
43004048	Atëherë Jezui i tha : « Ju nuk besoni nëse nuk shikoni mrekulli dhe shenja » .
43004049	Nëpunësi i tha : « Zotëri , eja para se të më vdesë fëmija » .
43004050	Jezui i tha : « Shko në shtëpi ! Yt bir do të jetojë » . Ai u besoi fjalëve të Jezuit dhe shkoi .
43004051	Dhe teksa ishte duke zbritur për në shtëpi , shërbëtorët i dolën para e i thanë se djali i tij ishte mirë .
43004052	Atëherë ai i pyeti për orën kur u bë më mirë djali dhe ata i thanë : « Dje , në orën një të drekës e lanë ethet » .
43004053	Atëherë i ati e kuptoi se ajo ishte ora kur Jezui i kishte thënë : « Yt bir do të jetojë » . Kështu besoi ai vetë dhe të gjithë ata të shtëpisë së tij .
43004054	Kjo ishte mrekullia e dytë që bëri Jezui kur u kthye nga Judeja në Galile .
43005001	Pastaj judenjtë kishin një festë dhe Jezui shkoi në Jerusalem .
43005002	Në Jerusalem , afër Portës së Dhenve , kishte një pishinë me pesë portikë që në hebraisht quhet Betzata .
43005003	Atje dergjeshin shumë të sëmurë , të verbër , të çalë e të paralizuar .
43005005	Aty ishte dhe një njeri i sëmurë , që kishte tridhjetë e tetë vjet që vuante .
43005006	Jezui , kur e pa që dergjej i sëmurë dhe duke e ditur se kishte shumë kohë që vuante , i tha : « A dëshiron të shërohesh ? » .
43005007	I sëmuri iu përgjigj : « Zotëri , nuk kam njeri që të më fusë në pishinë kur trazohet uji . Kur përpiqem të hyj unë , dikush tjetër zbret para meje » .
43005008	Jezui i tha : « Ngrihu , merre shtrojën tënde dhe ec ! » .
43005009	Ai njeri u shërua në çast , mori shtrojën dhe eci . Por , meqenëse atë ditë ishte e shtunë ,
43005010	judenjtë i thanë të shëruarit : « Sot është e shtunë dhe nuk të lejohet të mbartësh shtrojën » .
43005011	Ai u përgjigj : « Ai që më shëroi më tha : merre shtrojën tënde dhe ec ! » .
43005012	Ata e pyetën : « Cili është ky njeri që të tha : merre shtrojën dhe ec ? » .
43005013	I shëruari nuk e dinte kush ishte , sepse në të vërtetë Jezui kishte humbur mes turmës së njerëzve që ndodheshin aty .
43005014	Më vonë Jezui e gjeti atë në tempull dhe i tha : « Ja ku u shërove ! Mos mëkato më , që mos të të ndodhë ndonjë e keqe më e madhe » .
43005015	Ai njeri shkoi e u tregoi judenjve se ai që e kishte shëruar ishte Jezui .
43005016	Atëherë judenjtë filluan ta përndjekin Jezuin , meqenëse ai i bënte këto gjëra të shtunën .
43005017	Ndërsa Jezui u tha : « Ati im vepron gjithmonë , prandaj edhe unë veproj » .
43005018	Kështu judenjtë kërkonin edhe më shumë ta vrisnin , sepse jo vetëm që shkelte ligjin e së shtunës , por edhe thoshte se Perëndia ishte Ati i tij , duke e bërë veten të barabartë me Perëndinë .
43005019	Atëherë Jezui u tha : « Me të vërtetë po ju them se Biri nuk mund të bëjë asgjë nga vetja , përveç asaj që sheh se bën Ati . Ato gjëra që bën Ati , bën edhe Biri .
43005020	Ati e do Birin dhe i tregon gjithçka që bën . Ai do t'i tregojë vepra edhe më të mëdha , që ju të mrekulloheni .
43005021	Sepse ashtu si Ati ngjall të vdekurit dhe u jep jetë , kështu edhe Biri u jep jetë atyre që dëshiron .
43005022	Ati nuk gjykon njeri , por gjithë gjykimin ia ka lënë në dorë Birit ,
43005023	që të gjithë ta nderojnë Birin ashtu siç nderojnë Atin . Kush nuk nderon Birin , nuk e nderon as Atin që e ka dërguar .
43005024	Me të vërtetë po ju them se ai që dëgjon fjalët e mia dhe i beson atij që më ka dërguar , ka jetën e amshuar dhe nuk do të gjykohet , pasi ka kaluar tashmë nga vdekja në jetë .
43005025	Me të vërtetë po ju them se po vjen një kohë , dhe madje ajo ka ardhur , kur të vdekurit do të dëgjojnë zërin e Birit të Perëndisë dhe ata që do ta dëgjojnë , do të jetojnë .
43005026	Sikurse Ati është burimi i jetës , kështu e ka bërë edhe Birin të jetë burim jete
43005027	dhe i ka dhënë të drejtën të gjykojë , sepse ai është Biri i njeriut .
43005028	Mos u habisni për këtë , sepse po afron koha kur të gjithë të vdekurit do të dëgjojnë zërin e tij
43005029	dhe do të dalin nga varret . Ata që kanë bërë të mirën do të ngjallen për të jetuar , ndërsa ata që bënë të keqen do të ngjallen për t'u gjykuar .
43005030	Unë nuk mund të bëj asgjë nga vetja ime . Unë gjykoj sipas asaj që dëgjoj nga Ati im dhe gjykimi im është i drejtë , sepse nuk kërkoj të bëhet vullneti im , por vullneti i atij që më dërgoi » .
43005031	« Nëse unë dëshmoj për veten time , atëherë kjo dëshmi mund të mos ishte e vërtetë .
43005032	Por dikush tjetër dëshmon për mua dhe unë e di se dëshmia e tij është e vërtetë .
43005033	Ju dërguat njerëz te Gjoni dhe ai tha të vërtetën .
43005034	Unë nuk kam nevojë për dëshminë e ndonjë njeriu , por i përmenda këto që të shpëtoheni .
43005035	Gjoni ishte pishtari i ndezur që shndrit dhe juve ju pëlqeu të ngazëlleheshit për pak kohë në dritën e tij .
43005036	Por dëshmia ime është më e madhe se ajo e Gjonit . Veprat që më dha Ati për të bërë , veprat që unë bëj , ato dëshmojnë për mua se më ka dërguar Ati .
43005037	Dhe vetë Ati që më dërgoi ka dëshmuar për mua . Ju nuk e keni dëgjuar kurrë zërin e tij dhe nuk e keni parë kurrë fytyrën e tij .
43005038	Fjala e tij nuk qëndron në ju , sepse nuk i besoni atij që ai dërgoi .
43005039	Ju shqyrtoni Shkrimet e shenjta , sepse mendoni se në to gjeni jetën e amshuar dhe pikërisht ato dëshmojnë për mua ,
43005040	por , megjithatë , nuk doni të vini tek unë që të keni jetë .
43005041	Unë nuk marr lavdi nga njerëzit .
43005042	Ju njoh dhe e di se nuk keni në ju dashurinë e Perëndisë .
43005043	Unë kam ardhur në emër të Atit tim dhe nuk më pranoni . Nëse dikush tjetër do të vinte në emër të vetes , atë do ta pranonit .
43005044	Si mund të besoni ju që i thurni lavdi njëri-tjetrit dhe nuk kërkoni lavdinë prej të vetmit Perëndi ?
43005045	Mos mendoni se do t'ju padis unë tek Ati . Moisiu , tek i cili keni varur shpresën , ai do t'ju padisë .
43005046	Sepse po t'i besonit Moisiut do të më besonit edhe mua , sepse ai ka shkruar për mua .
43005047	Por nëse nuk u besoni atyre që ai shkroi , si do t'u besoni fjalëve të mia ? » .
43006001	Pak kohë më vonë , Jezui shkoi në bregun tjetër të Liqenit të Galilesë së Tiberiadës .
43006002	Një turmë e madhe i shkonte pas , sepse shihnin mrekullitë që bënte për të sëmurët .
43006003	Atëherë Jezui u ngjit në mal dhe atje u ul me dishepujt .
43006004	Po afrohej Pashka , festa e judenjve .
43006005	Kur hodhi sytë dhe pa se një turmë e madhe po shkonte drejt tij , Jezui i tha Filipit : « Ku mund të blejmë bukë që të hanë gjithë këta njerëz ? » .
43006006	Këtë e tha për të vënë në provë Filipin , pasi ai vetë e dinte se çfarë do të bënte .
43006007	Filipi iu përgjigj : « As dyqind denarë bukë nuk do të mjaftonin që të hajë secili nga një copëz » .
43006008	Njëri prej dishepujve , Andrea , vëllai i Simon Pjetrit , tha :
43006009	« Këtu është një djalosh që ka pesë bukë elbi dhe dy peshq , por çfarë janë këto për kaq njerëz ? » .
43006010	Jezui tha : « U thoni njerëzve të ulen ! » . Në atë vend kishte shumë bar . Atëherë ata u ulën . Numri i tyre arrinte rreth pesë mijë burra .
43006011	Pastaj Jezui mori bukën dhe , si falënderoi Perëndinë , ua ndau atyre që ishin ulur . U ndau edhe peshq , aq sa deshën .
43006012	Kur u ngopën , Jezui u tha dishepujve : « Mblidhini copat që kanë tepruar , që të mos shkojë asgjë dëm » .
43006013	Kështu i mblodhën të gjitha dhe mbushën dymbëdhjetë shporta me copat që u kishin tepruar atyre që kishin ngrënë prej pesë bukëve të elbit .
43006014	Njerëzit , kur panë mrekullinë që bëri , thanë : « Ky është me të vërtetë profeti që duhet të vijë në botë ! » .
43006015	Jezui , duke e ditur se kishin ndër mend të vinin ta merrnin me forcë për ta bërë mbret , u largua sërish për në mal fill i vetëm .
43006016	Në muzg dishepujt zbritën në liqen ,
43006017	hipën në varkë dhe po shkonin drejt bregut tjetër të liqenit , për në Kafarnaum . Tashmë ishte errur , por Jezui nuk kishte mbërritur ende tek ata .
43006018	Liqeni po trazohej nga era e fortë që frynte .
43006019	Pasi kishin lundruar rreth tri a katër milje , panë Jezuin që po ecte mbi liqen duke iu afruar varkës dhe u frikësuan .
43006020	Ai u tha : « Jam unë . Mos kini frikë ! » .
43006021	Ata deshën ta merrnin në varkë , por menjëherë varka arriti në bregun ku po shkonin .
43006022	Të nesërmen , turma që kishte qëndruar në bregun tjetër të liqenit , pa se atje nuk kishte veçse një varkë . Ata e dinin se Jezui nuk kishte hipur në varkë bashkë me dishepujt , porse dishepujt ishin nisur vetëm .
43006023	Varka të tjera erdhën nga Tiberiada afër atij vendi ku kishin ngrënë bukën pasi Zoti kishte thënë lutjen e falënderimit .
43006024	Njerëzit , kur panë se Jezui dhe dishepujt nuk ishin atje , hipën edhe ata nëpër varka dhe shkuan në Kafarnaum për ta kërkuar .
43006025	Kur e gjetën në bregun tjetër të liqenit , i thanë : « Mësues , kur erdhe këtu ? » .
43006026	Jezui u përgjigj : « Me të vërtetë po ju them se ju nuk më kërkoni pse patë mrekulli , por sepse hëngrët prej bukëve dhe u ngopët .
43006027	Mos punoni për ushqimin që prishet , po për ushqimin që mbetet për jetën e amshuar , të cilin do t'jua japë Biri i njeriut , sepse atij ia dha të drejtën Perëndia , Ati » .
43006028	Atëherë ata i thanë : « Çfarë duhet të bëjmë që të kryejmë veprat e Perëndisë ? » .
43006029	Jezui u përgjigj : « Kjo është vepra e Perëndisë : të besoni në atë që ai dërgoi ! » .
43006030	Ata i thanë : « Çfarë mrekullie mund të bësh që ta shohim dhe të të besojmë ? Çfarë vepre mund të bësh ?
43006031	Etërit tanë hëngrën manën në shkretëtirë , ashtu siç thonë Shkrimet e shenjta : U dha për të ngrënë bukë prej qiellit » .
43006032	Jezui u tha : « Me të vërtetë po ju them : nuk jua dha Moisiu bukën prej qiellit , por Ati im ju jep bukën e vërtetë prej qiellit ,
43006033	sepse buka e Perëndisë është ai që zbret prej qiellit dhe i jep jetë botës » .
43006034	Atëherë ata i thanë : « Zot , na e jep përherë këtë bukë ! » .
43006035	Jezui u tha : « Unë jam buka e jetës . Kush vjen tek unë nuk do të ketë më uri dhe kush beson në mua nuk do të ketë më kurrë etje .
43006036	Por ju thashë se më keni parë dhe megjithatë nuk besoni .
43006037	Të gjithë ata që më jep Ati do të vijnë tek unë dhe atë që vjen tek unë nuk do ta hedh kurrë jashtë ,
43006038	sepse nuk kam zbritur prej qiellit për të bërë vullnetin tim , por vullnetin e atij që më dërgoi .
43006039	Vullneti i atij që më dërgoi është të mos humbas asnjë nga ata që më dha , por t'i ngjall në ditën e fundit .
43006040	Vullneti i Atit tim është që të gjithë ata që shikojnë Birin dhe besojnë në të , të kenë jetë të amshuar dhe unë do t'i ngjall në ditën e fundit » .
43006041	Atëherë judenjtë filluan të murmurisnin kundër Jezuit sepse kishte thënë : « Unë jam buka që zbriti prej qiellit » .
43006042	Ata thoshin : « A nuk është ky Jezui , i biri i Jozefit , nënën dhe babanë e të cilit i njohim ? Si na thënka tani “ unë kam zbritur prej qiellit ” ? » .
43006043	Jezui u përgjigj : « Mos murmurisni me njëri-tjetrin !
43006044	Askush nuk mund të vijë tek unë nëse nuk e tërheq Ati që më dërgoi dhe unë ta ngjall në ditën e fundit .
43006045	Profetët kanë shkruar : Të gjithë do të mësojnë prej Perëndisë . Kushdo që dëgjon Atin dhe mëson prej tij , vjen tek unë .
43006046	Kjo nuk do të thotë se ndokush e ka parë Atin . Vetëm ai që është pranë Perëndisë e ka parë Atin .
43006047	Me të vërtetë po ju them : ai që beson ka jetën e amshuar .
43006048	Unë jam buka e jetës .
43006049	Etërit tuaj hëngrën manën në shkretëtirë dhe vdiqën .
43006050	Por kjo është buka që zbret prej qiellit . Kush ha prej saj nuk vdes kurrë .
43006051	Unë jam buka e gjallë që zbret prej qiellit . Kush ha nga kjo bukë do të jetojë në amshim . Buka që do të jap unë është mishi im , që e jap për jetën e botës » .
43006052	Atëherë judenjtë filluan të grinden me njëri-tjetrin e thoshin : « Si mundet ky të na japë mishin e vet për të ngrënë ? » .
43006053	Jezui u tha : « Me të vërtetë po ju them : nëse nuk hani mishin e Birit të njeriut dhe nuk pini gjakun e tij , ju nuk keni jetë .
43006054	Kush ha mishin tim dhe pi gjakun tim , ka jetë të amshuar dhe unë do ta ngjall në ditën e fundit ,
43006055	sepse mishi im është ushqim i vërtetë dhe gjaku im pije e vërtetë .
43006056	Kush ha mishin tim dhe pi gjakun tim mbetet në mua dhe unë në të .
43006057	Ashtu si Ati i gjallë më dërgoi e unë jetoj nëpërmjet tij , kështu edhe kush më ha mua do të jetojë nëpërmjet meje .
43006058	Kjo është buka që zbriti prej qiellit , jo si mana që hëngrën etërit tuaj dhe vdiqën . Kush ha këtë bukë do të jetojë në amshim » .
43006059	Jezui i tha këto në sinagogë kur mësonte njerëzit në Kafarnaum .
43006060	Shumë nga dishepujt e tij kur dëgjuan këto , thanë : « Fjala e tij është shumë e ashpër . Kush mund ta dëgjojë ? » .
43006061	Jezui , duke e ditur se dishepujt po murmurisnin për këto , u tha : « Kjo ju skandalizon ?
43006062	Po kur ta shikoni Birin e njeriut të ngjitet atje ku ishte më parë ?
43006063	Shpirti i Shenjtë jep jetë , ndërsa gjërat njerëzore nuk sjellin asnjë dobi . Fjalët që ju thashë janë shpirt dhe jetë » .
43006064	Por ka disa nga ju që nuk besojnë . Në të vërtetë Jezui e dinte që në fillim cilët ishin ata që nuk besonin dhe kush ishte ai që do ta tradhtonte .
43006065	Dhe u tha : « Prandaj ju thashë se askush nuk mund të vijë tek unë , nëse nuk i është dhënë prej Atit » .
43006066	Që atëherë shumë nga dishepujt e tij u tërhoqën dhe nuk u shoqëruan më me të .
43006067	Atëherë Jezui u tha të dymbëdhjetëve : « Mos doni të ikni edhe ju ? » .
43006068	Simon Pjetri iu përgjigj : « Zot , te kush të shkojmë ? Ti i ke fjalët e jetës së amshuar .
43006069	Ne kemi besuar dhe e dimë se ti je i Shenjti i Perëndisë » .
43006070	Jezui u tha : « A nuk ju zgjodha unë ju , të dymbëdhjetët ? Dhe megjithatë njëri prej jush është djall » .
43006071	Këtë e tha për Judën e Simon Iskariotit , sepse ky do ta tradhtonte ndonëse ishte një nga të dymbëdhjetët .
43007001	Pastaj Jezui vazhdoi të përshkonte Galilenë . Ai nuk donte të kalonte nëpër Jude , pasi judenjtë kërkonin ta vrisnin .
43007002	Po afronte festa e Kasolleve , një nga festat e judenjve ,
43007003	dhe vëllezërit e vet i thanë : « Largohu prej këtej dhe shko në Jude , që edhe dishepujt e tu të shohin veprat që bën !
43007004	Kush kërkon të jetë i njohur , nuk i fsheh ato që bën . Nëse ti bën vepra të tilla , shfaqja veten botës ! » .
43007005	Në të vërtetë as vëllezërit e tij nuk besonin në të .
43007006	Atëherë Jezui u tha : « Koha ime nuk ka ardhur ende , ndërsa për ju çdo kohë është e përshtatshme .
43007007	Bota nuk mund t'ju urrejë ju , ndërsa mua më urren , sepse unë dëshmoj se veprat e saj janë të liga .
43007008	Ju , shkoni në festë ! Unë nuk do të vij në këtë festë , sepse koha ime nuk ka ardhur ende » .
43007009	U tha këto dhe qëndroi në Galile .
43007010	Pasi vëllezërit e tij shkuan në festë , shkoi edhe Jezui , jo haptas por fshehurazi .
43007011	Judenjtë e kërkonin në festë dhe pyesnin : « Ku është ai ? » .
43007012	Nëpër turmë pëshpëritej shumë për të . Disa thoshin : « Është i mirë » . Të tjerë thoshin : « Jo . Ai po mashtron turmën ! » ,
43007013	por asnjë nuk fliste hapur për të , sepse kishin frikë nga judenjtë .
43007014	Nga mesi i festës Jezui shkoi në tempull dhe filloi të mësonte njerëzit .
43007015	Judenjtë habiteshin dhe thoshin : « Nga i njeh ky Shkrimet e shenjta pa ia mësuar njeri ? » .
43007016	Jezui u përgjigj : « Mësimi im nuk është i imi , por i atij që më dërgoi .
43007017	Kush dëshiron të bëjë vullnetin e tij do ta kuptojë nëse mësimi im është prej Perëndisë apo nëse unë flas nga vetja ime .
43007018	Kush flet nga vetja kërkon lavdi për vete , ndërsa kush kërkon lavdinë e atij që e dërgoi , thotë të vërtetën dhe në të nuk ka gënjeshtër .
43007019	A nuk jua dha Moisiu ligjin ? Megjithatë asnjë prej jush nuk e zbaton . Përse kërkoni të më vrisni ? » .
43007020	Turma iu përgjigj : « Ty të ka pushtuar djalli . Kush kërkon të të vrasë ? » .
43007021	Jezui u tha : « Një mrekulli bëra dhe u habitët të gjithë .
43007022	Moisiu ju dha rrethprerjen , e cila në fakt nuk është dhënë nga Moisiu , por nga etërit , e , megjithatë , ju e rrethpritni njeriun të shtunën .
43007023	Nëse një njeri rrethpritet të shtunën , që të mos shkelet ligji i Moisiut , përse zemëroheni me mua , sepse shërova tërësisht një njeri të shtunën ?
43007024	Mos gjykoni nga pamja e jashtme , por gjykoni me drejtësi » .
43007025	Disa nga Jerusalemi thoshin : « A nuk është ky ai që e kërkojnë për ta vrarë ?
43007026	Ja , ai po flet lirisht dhe nuk i thonë gjë ! A mos kanë pranuar me të vërtetë krerët se ky është Krishti ?
43007027	Por ne e dimë nga është ky , ndërsa kur të vijë Krishti , askush nuk do ta dijë nga është » .
43007028	Atëherë Jezui , ndërsa mësonte njerëzit në tempull , thirri : « Po , mua më njihni dhe e dini nga jam . Megjithatë unë nuk kam ardhur nga vetja ime , por ai që më dërgoi është i vërtetë dhe atë ju nuk e njihni .
43007029	Por unë e njoh atë , sepse vij prej tij dhe ai më dërgoi » .
43007030	Atëherë kërkonin ta kapnin , por askush nuk vuri dorë mbi të , pasi nuk i kishte ardhur ende koha .
43007031	Shumë nga turma besuan në Jezuin dhe thoshin : « A thua kur të vijë Krishti do të bëjë më shumë mrekulli se ky ? » .
43007032	Farisenjtë dëgjuan se turma pëshpëriste këto gjëra për Jezuin , prandaj , së bashku me kryepriftërinjtë , dërguan roja për ta kapur .
43007033	Atëherë Jezui u tha atyre : « Edhe për pak kohë jam me ju e pastaj do të shkoj tek ai që më dërgoi .
43007034	Do të më kërkoni dhe nuk do të më gjeni , sepse ju nuk mund të vini atje ku jam unë » .
43007035	Judenjtë pyesnin njëri-tjetrin : « Ku ka ndër mend të shkojë ky , që ne nuk mund ta gjejmë ? Mos ka ndër mend të shkojë te judenjtë e shpërndarë mes grekëve dhe të mësojë grekët ?
43007036	Ç'do të thonë fjalët : “ do të më kërkoni dhe nuk do të më gjeni , sepse ju nuk mund të vini atje ku jam unë ” » .
43007037	Ditën e fundit dhe më të madhen e festës Jezui u ngrit në këmbë dhe thirri : « Nëse dikush ka etje , le të vijë tek unë dhe të pijë !
43007038	Kush beson në mua , lumenj uji të gjallë do të rrjedhin nga brenda tij . Kështu thotë Shkrimi i shenjtë » .
43007039	Këtë e tha për Shpirtin e Shenjtë që do të merrnin ata që do të besonin në të . Shpirti i Shenjtë nuk ishte dhënë ende , sepse Jezui ende nuk ishte ngritur në lavdi .
43007040	Kur dëgjuan këto fjalë , disa njerëz nga turma thanë : « Ky është me të vërtetë profeti » ,
43007041	të tjerë thoshin : « Ky është Krishti » , ndërsa të tjerë : « Vallë nga Galileja vjen Krishti ?
43007042	A nuk thotë Shkrimi i shenjtë : “ Krishti vjen nga fara e Davidit dhe nga Betlehemi , fshati nga ishte Davidi ” ? »
43007043	Kështu pati përçarje në turmë për shkak të Jezuit .
43007044	Disa prej tyre donin ta kapnin , por askush nuk vuri dorë mbi të .
43007045	Rojat u kthyen te kryepriftërinjtë e farisenjtë , që i pyetën : « Përse nuk e sollët ? » .
43007046	Ata iu përgjigjën farisenjve : « Kështu si ai nuk ka folur asnjëherë ndonjë njeri » .
43007047	Farisenjtë u thanë : « Mos u mashtruat edhe ju ?
43007048	A ka besuar në të ndonjë prej krerëve apo prej farisenjve ?
43007049	Por kjo turmë që nuk e njeh ligjin e Moisiut është e mallkuar » .
43007050	Nikodemi , njëri prej farisenjve që kishte shkuar më parë te Jezui , tha :
43007051	« A e gjykon ligji ynë ndonjë njeri pa e dëgjuar më parë dhe pa marrë vesh se çfarë ka bërë ? » .
43007052	Ata iu përgjigjën : « Mos je edhe ti nga Galileja ? Kërko dhe shiko se asnjë profet nuk vjen nga Galileja » .
43007053	Dhe secili shkoi në shtëpinë e vet .
43008001	Ndërsa Jezui shkoi në Malin e Ullinjve .
43008002	Në të gdhirë , ai u kthye përsëri në tempull dhe gjithë populli shkonte pranë tij . Ai u ul dhe mësonte njerëzit .
43008003	Atëherë skribët dhe farisenjtë i çuan një grua që e kishin kapur duke bërë tradhti bashkëshortore dhe pasi e vunë në mes ,
43008004	i thanë : « Mësues , kjo grua u kap duke bërë tradhti bashkëshortore .
43008005	Në ligj Moisiu na ka urdhëruar që t'i vrasim me gurë gra të tilla . Po ti , ç'thua ? » .
43008006	Këtë e thanë për ta zënë në kurth , që të kishin për çfarë ta padisnin , por Jezui u ul dhe filloi të shkruante me gisht në tokë .
43008007	Meqenëse ata po vazhdonin ta pyesnin , ai u ngrit e tha : « Kush është pa mëkat ndër ju le të hedhë i pari gurin mbi të ! » .
43008008	Pastaj u ul përsëri dhe shkruante në tokë .
43008009	Kur e dëgjuan këtë , ata u larguan njëri pas tjetrit duke filluar nga më të moshuarit . Mbeti vetëm Jezui me gruan që qëndronte në mes .
43008010	Jezui u ngrit dhe i tha : « Grua , ku janë paditësit e tu ? Askush nuk të dënoi ? » .
43008011	Ajo u përgjigj : « Askush , zotëri » . Jezui i tha : « Atëherë as unë nuk po të dënoj . Shko dhe mos mëkato më që tani e tutje ! » .
43008012	Atëherë Jezui foli përsëri me ta dhe u tha : « Unë jam drita e botës . Kush vjen pas meje nuk do të ecë kurrë në errësirë , por do të ketë dritën e jetës » .
43008013	Farisenjtë i thanë : « Ti po dëshmon për veten . Dëshmia jote nuk është e vërtetë » .
43008014	Jezui u përgjigj : « Edhe nëse unë dëshmoj për veten time , dëshmia ime është e vërtetë , sepse unë e di nga kam ardhur dhe ku po shkoj , ndërsa ju nuk e dini as nga vij dhe as ku po shkoj .
43008015	Ju gjykoni si njerëz , ndërsa unë nuk gjykoj askënd .
43008016	Po edhe kur unë gjykoj , gjykimi im është i drejtë , sepse nuk jam vetëm , por jemi unë dhe Ati që më dërgoi .
43008017	Në ligjin e Moisiut shkruhet se dëshmia e dy njerëzve është e vërtetë .
43008018	Unë dëshmoj për veten time dhe Ati që më dërgoi dëshmon për mua » .
43008019	Ata i thanë : « Ku është Ati yt ? » . Jezui u përgjigj : « Ju nuk më njihni as mua , as Atin tim . Po të më njihnit mua , do të njihnit edhe Atin tim » .
43008020	Ai i tha këto fjalë te vendi i thesarit , teksa mësonte njerëzit në tempull dhe askush nuk e kapi , sepse nuk i kishte ardhur ende koha .
43008021	Jezui u tha përsëri farisenjve : « Unë po shkoj dhe ju do të më kërkoni , por do të vdisni në mëkatin tuaj . Ju nuk mund të vini atje ku po shkoj unë » .
43008022	Judenjtë thoshin : « Mos do të vrasë veten kur thotë “ ju nuk mund të vini atje ku po shkoj unë ” ? » .
43008023	Ai u tha : « Ju jeni prej këtu poshtë , unë jam prej së larti . Ju jeni nga kjo botë , unë nuk jam nga kjo botë .
43008024	Prandaj ju thashë se do të vdisni në mëkatet tuaja . Nëse nuk besoni se unë jam , do të vdisni në mëkatet tuaja » .
43008025	Ata i thanë : « Kush je ti ? » . Jezui u përgjigj : « Që në fillim jua kam thënë se kush jam .
43008026	Kam shumë për të thënë dhe për të gjykuar lidhur me ju , por ai që më dërgoi është i vërtetë dhe unë i them botës ato që dëgjova prej tij » .
43008027	Ata nuk e kuptuan se po u fliste për Atin .
43008028	Atëherë Jezui u tha : « Kur ta keni lartësuar Birin e njeriut , atëherë do ta kuptoni se unë jam dhe se nuk bëj asgjë nga vetja , por flas si më mësoi Ati .
43008029	Ai që më dërgoi është me mua dhe nuk më ka lënë vetëm , sepse unë bëj gjithnjë çfarë i pëlqen atij » .
43008030	Shumë njerëz besuan në Jezuin kur e dëgjuan të fliste kështu .
43008031	Jezui u tha judenjve që besuan në të : « Nëse qëndroni në fjalën time , do të jeni me të vërtetë dishepujt e mi ,
43008032	do të njihni të vërtetën dhe e vërteta do t'ju bëjë të lirë » .
43008033	Ata iu përgjigjën : « Ne jemi pasardhës të Abrahamit dhe nuk kemi qenë kurrë skllevër të askujt . Si mund të thuash : “ Do të bëheni të lirë ” ? » .
43008034	Jezui u përgjigj : « Me të vërtetë po ju them se kushdo që mëkaton është skllav i mëkatit .
43008035	Skllavi nuk rri përgjithmonë në shtëpi , ndërsa biri rri gjithmonë .
43008036	Nëse Biri do t'ju bëjë të lirë , do të jeni me të vërtetë të lirë .
43008037	E di se jeni pasardhës të Abrahamit , por kërkoni të më vrisni , sepse fjala ime nuk gjen vend në ju .
43008038	Unë them ato që kam parë pranë Atit tim , ndërsa ju bëni ato që keni dëgjuar nga ati juaj » .
43008039	Ata i thanë : « Ati ynë është Abrahami » . Jezui u tha : « Po të ishit bij të Abrahamit , do të bënit veprat e tij .
43008040	Tani kërkoni të më vrisni mua , njeriun që ju kam thënë të vërtetën që dëgjova nga Perëndia . Abrahami nuk e bëri këtë .
43008041	Ju bëni veprat e atit tuaj » . Atëherë judenjtë i thanë : « Ne nuk kemi lindur nga kurvëria . Ne kemi një Atë të vetëm , Perëndinë » .
43008042	Jezui u tha : « Po të ishte Perëndia Ati juaj , do të më donit edhe mua , sepse unë dola nga Perëndia dhe kam ardhur prej tij . Nuk kam ardhur nga vetja ime , por ai më dërgoi .
43008043	Përse nuk i kuptoni këto që ju them ? Sepse nuk mund të dëgjoni fjalën time .
43008044	Ati juaj është djalli dhe ju doni të bëni vullnetin e atit tuaj . Ai ishte njeri-vrasës që nga fillimi dhe nuk qëndroi tek e vërteta , sepse në të nuk ka të vërtetë . Kur thotë gënjeshtra , flet nga vetja e tij , sepse është gënjeshtar dhe ati i gënjeshtrës .
43008045	Ndërsa mua që them të vërtetën , nuk më besoni .
43008046	Kush nga ju mund ta vërtetojë se kam mëkatuar ? Nëse them të vërtetën , përse nuk më besoni ?
43008047	Ai që është prej Perëndisë , dëgjon fjalët e Perëndisë . Ju prandaj nuk dëgjoni , sepse nuk jeni prej Perëndisë » .
43008048	Judenjtë i thanë Jezuit : « A nuk e kemi mirë kur themi se je samaritan dhe ke djallin ? » .
43008049	Jezui u përgjigj : « Unë nuk kam djallin , por nderoj Atin tim , ndërsa ju më poshtëroni .
43008050	Unë nuk kërkoj lavdinë time . Ka se kush e kërkon dhe se kush gjykon .
43008051	Me të vërtetë po ju them se kush do të zbatojë fjalët e mia , nuk do ta shohë vdekjen kurrë » .
43008052	Atëherë judenjtë i thanë : « Tani e dimë se ke djallin . Abrahami vdiq . Po ashtu dhe profetët , ndërsa ti thua : “ Kush do të zbatojë fjalët e mia , nuk do ta shijojë vdekjen kurrë ” .
43008053	A mos je ti më i madh se ati ynë Abrahami që ka vdekur ? Edhe profetët kanë vdekur . Për kë e mban veten ? » .
43008054	Jezui u përgjigj : « Nëse unë përlëvdoj veten time , lavdia ime nuk është asgjë . Ati im , për të cilin ju thoni se është Perëndia juaj , është ai që më përlëvdon .
43008055	Ju nuk e keni njohur , ndërsa unë e njoh . Po të them se nuk e njoh , do të jem gënjeshtar si ju . Por unë e njoh dhe e zbatoj fjalën e tij .
43008056	Ati juaj , Abrahami , u ngazëllua që do të shikonte ditën time . E pa dhe u gëzua » .
43008057	Atëherë judenjtë i thanë : « Nuk je as pesëdhjetë vjeç dhe e paske parë Abrahamin ? » .
43008058	Jezui u tha : « Me të vërtetë po ju them se , para se të kishte lindur Abrahami , Unë Jam » .
43008059	Ata morën gurë për t'i gjuajtur , por Jezui u fsheh dhe doli nga tempulli .
43009001	Ndërsa po ecte , Jezui pa një njeri që kishte lindur i verbër .
43009002	Dishepujt e pyetën : « Mësues , kush ka mëkatuar që ai ka lindur i verbër , ai vetë apo prindërit e tij ? » .
43009003	Jezui u përgjigj : « Nuk kanë mëkatuar as ai e as prindërit e tij , por ka lindur i verbër që në të të shfaqen veprat e Perëndisë .
43009004	Sa është ditë , duhet të bëjmë veprat e atij që më dërgoi . Po vjen nata kur askush nuk mund të veprojë .
43009005	Për sa kohë të jem në botë , jam drita e botës » .
43009006	Si tha këto , Jezui pështyu në tokë , bëri baltë me pështymë dhe ia leu sytë me baltë të verbërit .
43009007	Pastaj i tha : « Shko dhe lahu te pishina e Siloamit ! » , që do të thotë i Dërguari . Ai shkoi , u la dhe kur u kthye , shikonte .
43009008	Atëherë fqinjët dhe ata që më përpara e kishin parë duke lypur , thoshin : « A nuk është ky ai që rrinte ulur dhe lypte ? » .
43009009	Disa thoshin : « Ai është » , ndërsa të tjerë : « Jo , nuk është ai , por i ngjan » . Ndërsa ai vetë thoshte : « Unë jam » .
43009010	Atëherë ata e pyetën : « Si t'u hapën sytë ? » .
43009011	Ai u përgjigj : « Njeriu që quhet Jezu bëri baltë , m'i leu sytë dhe më tha : “ Shko te pishina e Siloamit dhe lahu ! ” . Unë shkova , u lava dhe pashë » .
43009012	Ata e pyetën : « Ku është ai njeri ? » . Ai u përgjigj : « Nuk e di » .
43009013	Atëherë atë që kishte qenë dikur i verbër e çuan te farisenjtë .
43009014	Atë ditë që Jezui bëri baltën dhe hapi sytë e të verbërit , ishte e shtunë .
43009015	Farisenjtë e pyetën përsëri sesi e fitoi dritën e syve . Ai u tha : « Më vuri baltë mbi sy , u lava dhe tani shoh » .
43009016	Disa nga farisenjtë thoshin : « Ky njeri nuk është nga Perëndia , sepse nuk e respekton të shtunën » . Disa të tjerë thoshin : « Si mund të bëjë mrekulli të tilla një njeri mëkatar ? » . Dhe u përçanë mes tyre .
43009017	Ata e pyetën përsëri të verbërin : « Ti çfarë thua për atë që t'i hapi sytë ? » . Ai u tha : « Është profet » .
43009018	Por derisa thirrën prindërit e tij , judenjtë nuk donin të besonin se ai kishte qenë i verbër dhe tani shihte .
43009019	Pastaj i pyetën prindërit e tij : « A është ky biri juaj , për të cilin ju thoni se ka lindur i verbër ? E si shihka tani ? » .
43009020	Prindërit e tij u përgjigjën : « E dimë se ky është biri ynë dhe se ka lindur i verbër ,
43009021	por nuk e dimë sesi sheh tani , as se kush ia hapi sytë . Pyeteni vetë , ai e ka moshën për të folur për veten e tij » .
43009022	Prindërit e tij i thanë këto sepse kishin frikë nga judenjtë , të cilët kishin vendosur të përjashtonin nga sinagoga këdo që do të rrëfente se Jezui është Krishti .
43009023	Prandaj edhe prindërit e tij thanë : « Ai e ka moshën , pyeteni vetë ! » .
43009024	Atëherë thirrën përsëri njeriun që kishte qenë i verbër dhe i thanë : « Jepi lavdi Perëndisë ! Ne e dimë se ai njeri është mëkatar » .
43009025	Ai u përgjigj : « Në është mëkatar apo jo nuk e di . Një gjë di , që isha i verbër dhe tani shoh » .
43009026	Ata e pyetën : « Çfarë të bëri ? Si t'i hapi sytë ? » .
43009027	Ai u përgjigj : « Jua thashë një herë dhe nuk më dëgjuat . Përse doni ta dëgjoni përsëri ? Mos doni të bëheni edhe ju dishepuj të tij ? » .
43009028	Ata e fyen dhe i thanë : « Ti je dishepull i tij , ndërsa ne jemi dishepuj të Moisiut .
43009029	Ne e dimë se Perëndia i ka folur Moisiut , ndërsa për atë nuk e dimë as nga është » .
43009030	Ai u përgjigj : « Është për t'u habitur ! Ju nuk e dini nga është e megjithatë ai më hapi sytë .
43009031	E dimë se Perëndia nuk i dëgjon mëkatarët , por dëgjon atë që e respekton dhe që bën vullnetin e tij .
43009032	Nuk është dëgjuar kurrë që dikush të ketë hapur sytë e dikujt që ka lindur i verbër .
43009033	Nëse ai nuk do të ishte nga Perëndia , nuk do të mund të bënte asgjë » .
43009034	Ata i thanë : « Ti ke lindur i tëri në mëkate dhe do që të na mësosh ne ? » . Dhe e nxorën jashtë .
43009035	Kur Jezui mori vesh se e kishin nxjerrë jashtë , e gjeti dhe i tha : « A beson ti në Birin e njeriut ? » .
43009036	Ai u përgjigj : « Kush është , zotëri , që të besoj në të ? » .
43009037	Jezui i tha : « Ti e ke parë . Është ai që po flet me ty » .
43009038	« Besoj , o Zot ! » , i tha ai dhe ra në gjunjë para tij .
43009039	Pastaj Jezui tha : « Unë kam ardhur për të bërë gjyq në këtë botë , që të shohin ata që nuk shohin dhe të verbohen ata që shohin » .
43009040	Disa nga farisenjtë që ishin me të , kur dëgjuan këto fjalë , i thanë : « A mos jemi dhe ne të verbër ? » .
43009041	Jezui u tha : « Po të ishit të verbër , nuk do të kishit mëkat , por tani thoni se shihni prandaj mëkati juaj mbetet . »
43010001	« Me të vërtetë po ju them : kush nuk hyn nga dera në vathën e deleve , por hyn nga një anë tjetër duke u kacavjerrë , është vjedhës dhe kusar .
43010002	Kush hyn nga dera , ai është bariu i deleve .
43010003	Rojtari i hap atij derën dhe delet ia dëgjojnë zërin . Ai i thërret delet e tij me emër dhe u prin përjashta .
43010004	Pasi i ka nxjerrë delet e veta , ecën para tyre dhe ato i shkojnë pas , sepse ia njohin zërin .
43010005	Një të huaji nuk i shkojnë pas , por largohen prej tij , sepse të huajve nuk ia njohin zërin » .
43010006	Jezui u tregoi këtë shëmbëlltyrë , por ata nuk e kuptuan për çfarë u foli .
43010007	Jezui u tha përsëri : « Me të vërtetë po ju them : Unë jam dera e deleve .
43010008	Të gjithë sa erdhën para meje janë vjedhës dhe kusarë , por delet nuk i dëgjuan .
43010009	Unë jam dera . Kush hyn nëpërmjet meje do të shpëtojë . Do të hyjë e do të dalë dhe do të gjejë kullotë .
43010010	Vjedhësi vjen vetëm për të vjedhur , për të vrarë e për të shkatërruar . Unë erdha që të kenë jetë dhe ta kenë të plotë .
43010011	Unë jam bariu i mirë . Bariu i mirë jep jetën për delet .
43010012	Ndërsa rrogëtari , që nuk është bari dhe nuk i ka delet të tijat , kur shikon ujkun duke ardhur , i lë delet dhe ikën . Ujku i rrëmben ato dhe i shpërndan ,
43010013	sepse rrogëtari është rrogëtar dhe nuk shqetësohet për delet .
43010014	Unë jam bariu i mirë . Unë i njoh delet e mia dhe ato më njohin mua ,
43010015	ashtu si Ati më njeh mua edhe unë e njoh Atin dhe jap jetën për delet .
43010016	Kam edhe dele të tjera që nuk janë prej kësaj vathe . Duhet t'i mbledh edhe ato . Do ta dëgjojnë zërin tim e do të bëhen një tufë dhe një bari .
43010017	Prandaj më do Ati , sepse unë e jap jetën time që ta marr përsëri .
43010018	Askush nuk mund të ma marrë , por unë e jap vetë . Kam pushtet ta jap dhe kam pushtet ta marr përsëri . Këtë urdhërim mora nga Ati im » .
43010019	Këto fjalë shkaktuan përsëri përçarje mes judenjve .
43010020	Shumë prej tyre thoshin : « Ka djallin dhe është i marrë . Përse e dëgjoni ? » .
43010021	Ndërsa të tjerë thoshin : « Këto fjalë nuk dalin nga një që ka djallin . A mundet djalli të hapë sytë e të verbërve ? » .
43010022	Në Jerusalem po kremtohej festa e Kushtimit . Ishte dimër .
43010023	Jezui po ecte në tempull në portikun e Solomonit .
43010024	Atëherë judenjtë e rrethuan dhe i thanë : « Deri kur do të na e mbash mendjen pezull ? Nëse je ti Krishti , na e thuaj hapur » .
43010025	Jezui u përgjigj : « Unë jua thashë , por ju nuk besoni . Veprat që unë bëj në emër të Atit tim dëshmojnë për mua ,
43010026	por ju nuk besoni , sepse nuk jeni nga delet e mia .
43010027	Delet e mia e dëgjojnë zërin tim , unë i njoh dhe ato më ndjekin pas .
43010028	Unë u jap atyre jetën e amshuar . Ato nuk do të humbasin kurrë dhe askush nuk do t'i rrëmbejë nga dora ime .
43010029	Ati im , që m'i ka dhënë , është më i madh se të gjithë dhe askush nuk mund të rrëmbejë gjë nga dora e tij .
43010030	Unë dhe Ati jemi një » .
43010031	Judenjtë morën përsëri gurë për ta vrarë .
43010032	Jezui iu përgjigj : « Shumë vepra të mira nga Ati kam bërë para jush . Për cilën nga ato doni të më vrisni me gurë ? » .
43010033	Judenjtë iu përgjigjën : « Nuk duam të të vrasim me gurë për ndonjë vepër të mirë , po për fyerje ndaj Perëndisë , sepse ti , duke qenë njeri , e bën veten Perëndi » .
43010034	Jezui u përgjigj : « A nuk është shkruar në ligjin tuaj : Unë thashë : Jeni perëndi .
43010035	Perëndia i quajti perëndi ata të cilëve iu drejtua fjala e tij dhe Shkrimi i shenjtë nuk mund të hidhet poshtë .
43010036	Atëherë , si mund t'i thoni ju atij që Ati e shenjtëroi dhe e dërgoi në botë : “ Fyen Perëndinë ” , vetëm sepse kam thënë : “ Jam Biri i Perëndisë ” ?
43010037	Nëse nuk bëj veprat e Atit tim , mos më besoni ,
43010038	por nëse i bëj , edhe nëse nuk më besoni mua , besojuni veprave të mia , që të shihni dhe të kuptoni se Ati është në mua dhe unë në Atin » .
43010039	Përsëri donin ta kapnin , por ai u iku nga duart .
43010040	Jezui shkoi sërish në bregun tjetër të Jordanit , në vendin ku më parë pagëzonte Gjoni dhe qëndroi atje .
43010041	Shumë njerëz shkuan tek ai dhe thoshin : « Gjoni nuk bëri asnjë mrekulli , por gjithçka që tha për të është e vërtetë » .
43010042	Dhe atje shumë njerëz besuan në të .
43011001	Në atë kohë dergjej i sëmurë Lazari nga Betania , fshati i Marisë dhe i motrës së saj , Martës .
43011002	Maria , motra e Lazarit të sëmurë , ishte ajo që leu Zotin me mirrë dhe ia fshiu këmbët me flokët e saj .
43011003	Atëherë motrat i çuan fjalë Jezuit : « Zot , miku yt i dashur është sëmurë » .
43011004	Kur e dëgjoi këtë , Jezui tha : « Kjo sëmundje nuk është për vdekje , po për lavdinë e Perëndisë dhe që të përlëvdohet nëpërmjet saj Biri i Perëndisë » .
43011005	Jezui i donte shumë Martën , motrën e saj Marinë dhe Lazarin .
43011006	Kur dëgjoi se Lazari ishte sëmurë , qëndroi edhe dy ditë atje ku ishte
43011007	dhe pastaj u tha dishepujve : « Le të kthehemi përsëri në Jude ! » .
43011008	Dishepujt i thanë : « Mësues , pak më parë judenjtë kërkonin të të vrisnin me gurë dhe ti do që të shkosh përsëri atje ? » .
43011009	Jezui u përgjigj : « A nuk ka dita dymbëdhjetë orë ? Nëse dikush ecën ditën , nuk pengohet , sepse sheh dritën e kësaj bote .
43011010	Por nëse dikush ecën natën , pengohet , sepse në të nuk ka dritë » .
43011011	Pasi u tha këto , shtoi : « Lazari , miku ynë , ka fjetur , por po shkoj ta zgjoj » .
43011012	Dishepujt i thanë : « Zot , nëse ka fjetur do të shpëtojë » .
43011013	Por Jezui u kishte folur për vdekjen e Lazarit , ndërsa ata pandehën se ai u kishte folur për gjumin e zakonshëm .
43011014	Atëherë Jezui u tha hapur : « Lazari ka vdekur .
43011015	Gëzohem që nuk ndodhesha atje , në mënyrë që ju të besoni . Le të shkojmë tek ai ! » .
43011016	Atëherë Thomai , i quajtur Binjak , u tha dishepujve të tjerë : « Të shkojmë edhe ne të vdesim me të ! » .
43011017	Kur erdhi Jezui , Lazari kishte katër ditë që ishte në varr .
43011018	Betania ndodhej rreth tri kilometra larg Jerusalemit
43011019	dhe shumë judenj kishin shkuar te Marta dhe Maria , që t'i ngushëllonin për vdekjen e vëllait .
43011020	Kur dëgjoi se po vinte Jezui , Marta shkoi për ta takuar , ndërsa Maria qëndroi në shtëpi .
43011021	Atëherë Marta i tha Jezuit : « Zot , po të kishe qenë këtu , im vëlla nuk do të kishte vdekur .
43011022	Por e di se , edhe tani , Perëndia do të të japë gjithçka që do t'i kërkosh » .
43011023	Jezui i tha : « Yt vëlla do të ngjallet » .
43011024	Marta i tha : « E di se do të ngjallet në ngjallje në ditën e fundit » .
43011025	Jezui i tha : « Unë jam ngjallja dhe jeta . Kush beson në mua do të jetojë , edhe nëse vdes .
43011026	Kushdo që jeton dhe beson në mua , nuk do të vdesë kurrë . A e beson këtë ? » .
43011027	Ajo i tha : « Po , Zot . Unë besoj se ti je Krishti , Biri i Perëndisë , që vjen në botë » .
43011028	Pasi tha këto , ajo shkoi , thirri mënjanë Marinë , motrën e saj , dhe i tha : « Mësuesi është këtu dhe të kërkon » .
43011029	Maria , sapo e dëgjoi , u ngrit me nxitim dhe shkoi tek ai ,
43011030	sepse Jezui nuk kishte arritur ende në fshat , por po rrinte atje ku e kishte takuar Marta .
43011031	Judenjtë që ishin me Marinë në shtëpi për ta ngushëlluar , kur panë se ajo u ngrit me nxitim dhe doli , i shkuan pas duke menduar se po shkonte te varri për të qarë atje .
43011032	Maria shkoi atje ku ishte Jezui dhe kur e pa , i ra ndër këmbë e i tha : « Zot , po të kishe qenë këtu , im vëlla nuk do të kishte vdekur » .
43011033	Jezui , kur e pa se ajo dhe judenjtë që kishin ardhur me të po qanin , u prek në shpirt , u turbullua
43011034	dhe tha : « Ku e keni vënë ? » . Ata i thanë : « Zot , eja dhe shih ! » .
43011035	Jezui u përlot .
43011036	Atëherë judenjtë thanë : « Shih sa e donte ! » .
43011037	Por disa nga ata thoshin : « Ky që hapi sytë e të verbërit , a nuk mund të bënte që edhe Lazari të mos vdiste ? » .
43011038	Jezui u prek përsëri në shpirt dhe shkoi te varri , që ishte një shpellë me një gur në hyrje .
43011039	Jezui tha : « Hiqeni gurin ! » . Marta , motra e të vdekurit , i tha : « Zot , ai qelbet tashmë , se ka katër ditë në varr » .
43011040	Jezui i tha : « A nuk të thashë se po të besosh do të shohësh lavdinë e Perëndisë ? » .
43011041	Atëherë ata ngritën gurin , ndërsa Jezui ngriti sytë lart dhe tha : « Të falënderoj , o Atë , që më dëgjove .
43011042	Unë e dija se ti gjithmonë më dëgjon , por e thashë për turmën përreth , që të besojnë se ti më dërgove » .
43011043	Pasi tha këto , thirri me zë të lartë : « Lazar , dil jashtë ! » .
43011044	I vdekuri doli me këmbë e duar të lidhura me rripa pëlhure , ndërsa fytyrën e kishte të mbështjellë me rizë . Jezui u tha : « Zgjidheni e lëreni të shkojë ! » .
43011045	Shumë nga judenjtë që kishin ardhur te Maria , kur panë ato që bëri Jezui , besuan në të ,
43011046	por disa prej tyre shkuan te farisenjtë dhe u treguan çfarë kishte bërë Jezui .
43011047	Atëherë kryepriftërinjtë dhe farisenjtë mblodhën këshillin dhe thanë : « Çfarë të bëjmë ? Ky njeri po bën kaq shumë mrekulli !
43011048	Po ta lëmë të vazhdojë kështu , të gjithë do të besojnë në të e atëherë do të vijnë romakët dhe do të rrënojnë tempullin dhe kombin tonë » .
43011049	Njëri prej tyre , Kajafa , që ishte kryeprifti atë vit , u tha : « Ju nuk kuptoni asgjë .
43011050	A nuk e kuptoni se për ju është më mirë të vdesë një njeri për popullin sesa të shkatërrohet gjithë kombi ? » .
43011051	Këtë nuk e tha nga vetja , por , meqenëse ishte kryeprift i atij viti , profetizoi se Jezui do të vdiste për kombin .
43011052	Dhe jo vetëm për kombin , por edhe për të mbledhur e për të bërë një bijtë e shpërndarë të Perëndisë .
43011053	Që nga ajo ditë ata vendosën ta vrasin .
43011054	Prandaj Jezui nuk ecte më haptas mes judenjve , por shkoi në një vend pranë shkretëtirës , në një qytet të quajtur Efraim dhe ndenji atje me dishepujt .
43011055	Po afrohej Pashka e judenjve dhe shumë njerëz nga i gjithë vendi shkuan në Jerusalem , përpara Pashkës , për ritin e pastrimit .
43011056	Ata e kërkonin Jezuin dhe kur ishin në tempull , pyesnin njëri-tjetrin : « Si mendoni ? A do të vijë në festë ? » .
43011057	Kryepriftërinjtë dhe farisenjtë kishin dhënë urdhër që , po ta dinte ndokush se ku ndodhej Jezui , të lajmëronte , që ta kapnin .
43012001	Gjashtë ditë përpara Pashkës , Jezui shkoi në Betani , ku jetonte Lazari , të cilin e kishte ngjallur prej të vdekurve .
43012002	Atje i shtruan darkën . Marta u shërbente , ndërsa Lazari ishte një nga ata që rrinin në tryezë me Jezuin .
43012003	Atëherë Maria mori rreth gjysmë litri mirrë prej nardi të kulluar , shumë të shtrenjtë dhe ia leu me të këmbët Jezuit . Pastaj ia fshiu ato me flokët e saj . Shtëpia u mbush me aromën e mirrës .
43012004	Atëherë , Judë Iskarioti , njëri prej dishepujve , ai që do ta tradhtonte , tha :
43012005	« Përse të mos shitej kjo mirrë për treqind denarë dhe t'u jepeshin të varfërve ? » .
43012006	Këtë e tha , jo se shqetësohej për të varfrit , por sepse ishte vjedhës . Ai mbante qesen e parave dhe merrte prej saj çfarë hidhej në të .
43012007	Por Jezui tha : « Lëre të qetë ! Ajo e bëri këtë për ditën e varrimit tim !
43012008	Të varfrit i keni gjithmonë me ju , ndërsa mua nuk më keni gjithmonë » .
43012009	Një turmë e madhe judenjsh morën vesh se Jezui ndodhej atje dhe shkuan jo vetëm për të , por edhe që të shikonin Lazarin , që Jezui e kishte ngjallur prej të vdekurve .
43012010	Kryepriftërinjtë vendosën të vrasin edhe Lazarin ,
43012011	sepse shumë nga judenjtë largoheshin prej tyre për shkakun e tij dhe besonin në Jezuin .
43012012	Të nesërmen , turma e madhe që kishte ardhur në festë , kur dëgjoi se Jezui po vinte në Jerusalem ,
43012013	mori degë palmash dhe i doli para duke thirrur : « Hosana ! Bekuar qoftë ai që vjen në emër të Zotit , mbreti i Izraelit ! » .
43012014	Jezui gjeti një kërriç dhe hipi në të , siç është shkruar në Shkrimin e shenjtë :
43012015	Mos ki frikë , o bijë e Sionit ! Ja , mbreti yt po vjen hipur mbi një kërriç !
43012016	Në fillim dishepujt nuk i kuptonin këto , po kur Jezui u ngrit në lavdi , u kujtuan se këto gjëra i kishin bërë për të , ashtu siç thoshte Shkrimi i shenjtë .
43012017	Turma që kishte qenë me Jezuin , kur ai kishte thirrur Lazarin të dilte nga varri dhe e kishte ngjallur prej të vdekurve , dëshmonte për të .
43012018	Prandaj turma i kishte dalë para , sepse kishin dëgjuar se kishte bërë këtë mrekulli .
43012019	Atëherë farisenjtë i thanë njëri-tjetrit : « A e shihni se nuk keni ç'bëni ? Ja , gjithë bota po shkon pas tij ! » .
43012020	Midis atyre që kishin shkuar në Jerusalem për të adhuruar gjatë festës ishin edhe disa grekë .
43012021	Ata shkuan te Filipi që ishte nga Betsaida e Galilesë dhe iu lutën : « Zotëri , duam të takojmë Jezuin » .
43012022	Filipi shkoi dhe i tha Andreas . Pastaj Andrea dhe Filipi shkuan dhe i thanë Jezuit .
43012023	Jezui u përgjigj : « Erdhi ora që të përlëvdohet Biri i njeriut !
43012024	Me të vërtetë po ju them se nëse kokrra e grurit , që ka rënë në tokë , nuk vdes , mbetet e vetme , por nëse vdes , jep shumë fryt .
43012025	Kush e do jetën e vet , do ta humbasë atë dhe kush e urren jetën e vet në këtë botë , do ta ruajë për jetën e amshuar .
43012026	Nëse dikush më shërben mua , le të vijë pas meje dhe ku jam unë , atje do të jetë edhe shërbëtori im . Nëse dikush më shërben mua , Ati do ta nderojë . »
43012027	« Tani shpirti im është i tronditur , por çfarë të them ? Të them : “ Atë , shpëtomë nga kjo orë ” ? Por unë erdha pikërisht për këtë orë .
43012028	O Atë , përlëvdoje emrin tënd ! » . Atëherë erdhi një zë nga qielli : « E kam përlëvduar dhe përsëri do ta përlëvdoj » .
43012029	Turma që rrinte dhe dëgjonte , tha : « Ishte një bubullimë » . Të tjerë thanë : « I foli një engjëll » .
43012030	Jezui u përgjigj : « Ky zë nuk erdhi për mua , po për ju .
43012031	Tani bëhet gjykimi i kësaj bote ! Tani do të hidhet jashtë sundimtari i kësaj bote !
43012032	Kur unë të lartësohem nga toka , do t'i tërheq të gjithë pranë vetes » .
43012033	Këtë e tha për të treguar me ç'vdekje do të vdiste .
43012034	Turma iu përgjigj : « Ne kemi dëgjuar nga ligji i Moisiut se Krishti mbetet përjetë . Si mund të thuash ti se Biri i njeriut duhet të lartësohet ? Kush është ky Biri i njeriut ? » .
43012035	Jezui u tha : « Edhe për pak kohë drita është me ju . Ecni sa keni dritë , që të mos ju zërë errësira . Kush ecën në errësirë nuk e di ku shkon .
43012036	Për sa kohë keni dritën , besoni në dritën , që të bëheni bij të dritës » . Zot , kush i besoi lajmit tonë ? Kujt iu zbulua fuqia e Zotit ?
43012037	Megjithëse kishte bërë kaq mrekulli para syve të tyre , ata nuk besonin në të ,
43012038	që të përmbushej fjala e profetit Isaia që ka thënë : Zot , kush i besoi lajmit tonë ? Kujt iu zbulua fuqia e Zotit ?
43012039	Prandaj nuk mund të besonin , sepse Isaia ka thënë edhe :
43012040	I verboi sytë e tyre dhe i ngurtësoi zemrat e tyre , që të mos shohin me sy , apo të kuptojnë me zemër që të mos kthehen tek unë për t'i shëruar .
43012041	Këto tha Isaia sepse e pa lavdinë e Jezuit dhe foli për të .
43012042	Megjithatë shumë nga krerët e judenjve besuan në Jezuin , por nuk e rrëfenin haptas , nga frika e farisenjve , që të mos përjashtoheshin nga sinagogat .
43012043	Ata donin më shumë lavdinë e njerëzve se lavdinë e Perëndisë .
43012044	Jezui tha me zë të lartë : « Kush beson në mua , nuk beson në mua , por në atë që më dërgoi .
43012045	Kush më sheh mua , sheh atë që më dërgoi .
43012046	Unë , drita , erdha në botë , që kushdo që beson në mua , të mos mbetet në errësirë .
43012047	Nëse dikush dëgjon fjalët e mia , por nuk i zbaton , unë nuk e gjykoj sepse nuk kam ardhur për ta gjykuar botën , po për ta shpëtuar atë .
43012048	Atë që më hedh poshtë mua dhe nuk pranon fjalët e mia , ka kush e gjykon . Fjala që fola , ajo do ta gjykojë në ditën e fundit .
43012049	Sepse unë nuk fola nga vetja ime , por Ati që më dërgoi , ai më urdhëroi ç'të them e ç'të flas .
43012050	Unë e di se urdhërimi i tij është jetë e amshuar . Ato që them , unë i them siç m'i tha Ati » .
43013001	Ishte para festës së Pashkës . Jezui e dinte se kishte ardhur ora të shkonte nga kjo botë tek Ati . Ai i kishte dashur të vetët që ishin në botë dhe i kishte dashur deri në fund .
43013002	Gjatë darkës djalli kishte futur tashmë tradhtinë në zemrën e Judës së Simon Iskariotit .
43013003	Jezui e dinte se Ati i kishte dhënë gjithçka në dorë dhe se nga Perëndia kishte dalë e te Perëndia po kthehej .
43013004	Atëherë u ngrit nga darka , hoqi mantelin , mori një peshqir dhe e lidhi në brez .
43013005	Pastaj hodhi ujë në një enë dhe filloi t'ua lante këmbët dishepujve e t'ua fshinte me peshqirin që kishte lidhur në brez .
43013006	Kur mbërriti te Simon Pjetri , ky i tha : « Zot , ti të më lash këmbët ? » .
43013007	Jezui iu përgjigj : « Tani ti nuk e kupton këtë që po bëj , por do ta kuptosh më vonë » .
43013008	Pjetri i tha : « Nuk do të m'i lash kurrë këmbët ! » . Jezui u përgjigj : « Po nuk t'i lava , nuk ke pjesë me mua » .
43013009	Simon Pjetri i tha : « Zot , jo vetëm këmbët , por edhe duart , edhe kokën » .
43013010	Jezui i tha : « Kush është i larë , është krejt i pastër dhe nuk ka nevojë të lajë veçse këmbët . Ju jeni të pastër , por jo të gjithë » .
43013011	Jezui e dinte kush do ta tradhtonte prandaj tha : « Ju nuk jeni të gjithë të pastër » .
43013012	Pasi u lau këmbët , Jezui veshi rrobat , u ul përsëri e u tha : « E kuptoni këtë që ju bëra ?
43013013	Ju më quani Mësues dhe Zot dhe mirë thoni , sepse jam .
43013014	Nëse unë pra , Zoti dhe Mësuesi , ju lava këmbët , edhe ju duhet t'ia lani këmbët njëri-tjetrit .
43013015	Ju dhashë shembullin që të bëni siç bëra unë .
43013016	Me të vërtetë po ju them se asnjë shërbëtor nuk është më i madh se i zoti dhe asnjë i dërguar nuk është më i madh se ai që e ka dërguar .
43013017	Nëse i keni kuptuar këto gjëra dhe nëse i zbatoni , do të jeni të lum .
43013018	Nuk po flas për të gjithë ju . Unë i njoh ata që kam zgjedhur , por duhet të përmbushet kjo pjesë e Shkrimit të shenjtë : Ai që ha bukë me mua ka ngritur thembrën kundër meje .
43013019	Po ju them që tani , përpara se të ndodhë , që kur të ketë ndodhur të besoni se unë jam .
43013020	Me të vërtetë po ju them se kush pranon atë që do të dërgoj unë , më pranon mua dhe kush më pranon mua , pranon atë që më dërgoi » .
43013021	Si tha këto , Jezui u trondit në shpirt dhe tha : « Me të vërtetë po ju them se njëri prej jush do të më tradhtojë » .
43013022	Dishepujt filluan të shikonin njëri-tjetrin , sepse nuk e dinin për kë e kishte fjalën .
43013023	Njëri prej dishepujve të tij , ai që Jezui e donte , ishte mbështetur te kraharori i Jezuit .
43013024	Atëherë Simon Pjetri i bëri shenjë ta pyeste Jezuin për kë e kishte fjalën .
43013025	Ai u përkul mbi kraharorin e Jezuit dhe i tha : « Zot , kush është ? » .
43013026	Jezui u përgjigj : « Është ai të cilit do t'i jap kafshatën që do të ngjyej » . Pasi e ngjeu kafshatën , ia dha Judës së Simon Iskariotit .
43013027	Si mori kafshatën , tek ai hyri Satani . Atëherë Jezui i tha : « Ç'ke për të bërë , bëje shpejt ! » .
43013028	Asnjë nga ata që ishin ulur nuk e kuptoi përse i tha ashtu .
43013029	Disa nga ata , meqenëse Juda mbante qesen e parave , kujtuan se Jezui i kishte thënë të shkonte e të blinte ç'nevojitej për festën apo ndonjë gjë për t'u dhënë të varfërve .
43013030	Juda mori kafshatën dhe doli menjëherë jashtë . Ishte natë .
43013031	Kur doli Juda , Jezui tha : « Tani u përlëvdua Biri i njeriut dhe Perëndia u përlëvdua në të .
43013032	Nëse Perëndia u përlëvdua në të , Perëndia do ta përlëvdojë në veten e tij dhe do ta përlëvdojë menjëherë .
43013033	Bijtë e mi , edhe pak kohë jam me ju . Do të më kërkoni , por tani po ju them atë që u thashë judenjve : “ Atje ku po shkoj unë , ju nuk mund të vini ” .
43013034	Po ju jap një urdhërim të ri : duajeni njëri-tjetrin sikurse ju kam dashur unë .
43013035	Të gjithë do t'ju njohin që jeni dishepujt e mi nëse keni dashuri për njëri-tjetrin » .
43013036	Simon Pjetri i tha : « Zot , ku po shkon ? » . Jezui u përgjigj : « Atje ku po shkoj unë tani ti nuk mund të më ndjekësh , por do të më ndjekësh më vonë » .
43013037	Pjetri i tha : « Zot , përse nuk mund të të ndjek tani ? Unë do të jepja edhe jetën për ty » .
43013038	Jezui u përgjigj : « Ti do të japësh jetën për mua ? Me të vërtetë po të them se gjeli nuk do të këndojë , para se të më mohosh tri herë . »
43014001	« Le të mos ju tronditet zemra ! Besoni në Perëndinë , besoni edhe në mua !
43014002	Në shtëpinë e Atit tim ka shumë banesa , përndryshe nuk do t'ju thosha se po shkoj t'ju bëj gati vendin .
43014003	Kur të shkoj dhe t'ju bëj gati vendin do të kthehem përsëri dhe do t'ju marr pranë vetes , që edhe ju të jeni atje ku jam unë .
43014004	Ju e dini udhën për atje ku po shkoj unë » .
43014005	Thomai i tha : « Zot , ne nuk e dimë ku po shkon , si mund ta dimë udhën ? » .
43014006	Jezui i tha : « Unë jam udha , e vërteta dhe jeta . Askush nuk shkon tek Ati veçse nëpërmjet meje .
43014007	Nëse më keni njohur mua do të njihni edhe Atin tim . Madje , që tani e njihni dhe e keni parë » .
43014008	Filipi i tha : « Zot , na trego Atin dhe kjo na mjafton » .
43014009	Jezui i tha : « Ka kaq kohë që jam me ju dhe nuk më ke njohur , Filip ? Kush më ka parë mua , ka parë Atin . Si mund të thuash : “ Na trego Atin ” ?
43014010	Nuk beson ti se unë jam në Atin dhe Ati është në mua ? Fjalët që ju them nuk i them nga vetja , por Ati që banon në mua i bën këto vepra .
43014011	Më besoni , unë jam në Atin dhe Ati është në mua . Në mos , besoni për shkak të vetë veprave .
43014012	Me të vërtetë po ju them se kush beson në mua do të bëjë edhe ai veprat që bëj unë , madje do të bëjë vepra edhe më të mëdha , sepse unë po shkoj tek Ati .
43014013	Unë do të bëj çdo gjë që do të kërkoni në emrin tim , që Ati të përlëvdohet në Birin .
43014014	Çfarëdo që të më kërkoni në emrin tim , unë do ta bëj . »
43014015	« Nëse më doni , do të zbatoni urdhërimet e mia .
43014016	Unë do t'i kërkoj Atit t'ju japë një Ngushëllues tjetër , që të jetë përherë me ju ,
43014017	Shpirtin e së vërtetës , të cilin bota nuk mund ta marrë , sepse nuk e shikon dhe nuk e njeh . Ju e njihni , sepse qëndron pranë jush dhe do të jetë në ju .
43014018	Nuk do t'ju lë jetimë . Do të vij te ju .
43014019	Edhe pak e bota nuk do të më shohë më , ndërsa ju do të më shihni . Ju do të jetoni sepse jetoj unë .
43014020	Atë ditë ju do të kuptoni se unë jam në Atin tim , ju në mua dhe unë në ju .
43014021	Kush i ka urdhërimet e mia dhe i zbaton ato , ai më do . Atë që më do mua , do ta dojë Ati im . Edhe unë do ta dua dhe do t'i shfaqem » .
43014022	Juda , jo Iskarioti , i tha : « Zot , përse do të na shfaqesh neve e jo botës ? »
43014023	Jezui i tha : « Kush më do mua do të zbatojë fjalën time . Ati im do ta dojë dhe unë e Ati do të vijmë dhe do të banojmë tek ai .
43014024	Kush nuk më do , nuk i zbaton fjalët e mia . Fjala që dëgjoni nuk është e imja , por e Atit që më dërgoi .
43014025	Këto gjëra jua thashë sa jam ende me ju .
43014026	Ngushëlluesi , Shpirti i Shenjtë , që Ati do ta dërgojë në emrin tim , ai do t'ju mësojë gjithçka dhe do t'ju kujtojë gjithçka që ju thashë .
43014027	Po ju lë paqen , po ju jap paqen time . Unë nuk jua jap paqen siç jua jep bota . Le të mos ju tronditet zemra , as të mos ju frikësohet !
43014028	Më dëgjuat kur ju thashë : “ Po shkoj dhe do të vij përsëri te ju . ” Po të më donit do të gëzoheshit që po shkoj tek Ati , sepse Ati është më i madh se unë .
43014029	Jua thashë që tani përpara se të ndodhë , që të besoni kur të ndodhë .
43014030	Nuk do të flas më gjatë me ju , sepse po vjen sundimtari i kësaj bote . Ai nuk ka asnjë pushtet mbi mua .
43014031	Por bota duhet ta dijë se unë e dua Atin dhe bëj atë që më urdhëroi Ati të bëj . Ngrihuni të ikim prej këtej ! »
43015001	« Unë jam hardhia e vërtetë dhe Ati im është vreshtari .
43015002	Çdo shermend që është në mua dhe që nuk jep fryt , ai e këput , ndërsa çdo shermend që jep fryt ai e krasit dhe e pastron , që të japë më shumë fryt .
43015003	Fjala që unë ju kam folur ju ka pastruar tashmë .
43015004	Qëndroni në mua dhe unë do të qëndroj në ju . Sikurse shermendi nuk mund të japë fryt vetvetiu , pa qëndruar në hardhinë , kështu as ju nuk do të mund të jepni fryt nëse nuk qëndroni në mua .
43015005	Unë jam hardhia , ju jeni shermendet . Kush qëndron në mua dhe unë në të , jep shumë fryt , sepse pa mua nuk mund të bëni asgjë .
43015006	Nëse dikush nuk qëndron në mua do të hidhet jashtë si shermendi dhe do të thahet . Këta shermende do t'i mbledhin , do t'i hedhin në zjarr e do të digjen .
43015007	Po të qëndroni në mua dhe fjalët e mia të qëndrojnë në ju , kërkoni çfarë të doni dhe do t'ju jepet .
43015008	Në këtë përlëvdohet Ati im : që të jepni shumë fryt e të bëheni dishepujt e mi .
43015009	Unë ju kam dashur , ashtu siç më ka dashur Ati mua . Qëndroni në dashurinë time !
43015010	Po të zbatoni urdhërimet e mia do të qëndroni në dashurinë time , sikurse unë kam zbatuar urdhërimet e Atit tim dhe qëndroj në dashurinë e tij .
43015011	Këto jua thashë që gëzimi im të jetë në ju dhe gëzimi juaj të jetë i plotë .
43015012	Ky është urdhërimi im : duajeni njëri-tjetrin ashtu siç ju desha unë juve .
43015013	Nuk ka dashuri më të madhe se të japësh jetën për miqtë .
43015014	Ju jeni miqtë e mi nëse bëni ato që ju urdhëroj .
43015015	Nuk ju quaj më shërbëtorë , sepse shërbëtori nuk e di ç'bën i zoti . Por unë ju kam quajtur miq , sepse ju bëra të njohur gjithçka që dëgjova prej Atit tim .
43015016	Nuk më zgjodhët ju mua , por unë ju zgjodha juve . Ju caktova të shkoni dhe të jepni fryt , që fryti juaj të mbetet dhe që Ati t'ju japë çfarëdo që t'i kërkoni në emrin tim .
43015017	Këtë po ju urdhëroj : duajeni njëri-tjetrin . »
43015018	« Nëse bota ju urren , dijeni se më ka urryer mua para jush .
43015019	Po të ishit prej kësaj bote , atëherë bota do t'ju donte si të vetët . Por , ngaqë ju kam zgjedhur nga bota dhe nuk jeni prej kësaj bote , prandaj dhe ju urren .
43015020	Kujtoni fjalët që ju thashë : shërbëtori nuk është më i madh se i zoti . Nëse më përndoqën mua do t'ju përndjekin edhe ju . Nëse kanë zbatuar fjalën time do të zbatojnë edhe tuajën .
43015021	Por të gjitha këto do t'jua bëjnë për shkak të emrit tim , sepse nuk e njohin atë që më dërgoi .
43015022	Po të mos kisha ardhur e të mos u kisha folur , nuk do të kishin mëkat , por tani nuk kanë shfajësim për mëkatin e tyre .
43015023	Kush më urren mua , urren edhe Atin tim .
43015024	Po të mos kisha bërë mes tyre veprat që askush tjetër nuk i ka bërë , nuk do të kishin mëkat , por tani kanë parë dhe më kanë urryer edhe mua , edhe Atin tim .
43015025	Por kjo ndodhi që të përmbushet fjala e shkruar në ligjin e tyre : Më urryen pa asnjë shkak .
43015026	Kur të vijë Ngushëlluesi që unë do t'ju dërgoj prej Atit , Shpirti i së vërtetës , i cili del nga Ati , ai do të dëshmojë për mua .
43015027	Edhe ju do të dëshmoni , sepse keni qenë me mua që nga fillimi . »
43016001	« Jua thashë këto që të mos ju tronditet besimi .
43016002	Do t'ju përjashtojnë nga sinagogat . Madje , po vjen ora kur kushdo që do t'ju vrasë do të mendojë se i shërben Perëndisë .
43016003	Dhe do t'i bëjnë këto , sepse nuk kanë njohur as Atin , as mua .
43016004	Por këto gjëra jua thashë që , kur të vijë koha , t'ju kujtohet që unë jua kam thënë . »
43016005	Por tani po shkoj tek ai që më dërgoi dhe asnjeri nga ju nuk po më pyet : “ Ku po shkon ? ”
43016006	Madje , zemra juaj është mbushur me trishtim ngaqë ju thashë këto gjëra .
43016007	Por unë po ju them të vërtetën : Është më mirë për ju që unë të shkoj , sepse po nuk shkova unë , Ngushëlluesi nuk do të vijë te ju , ndërsa po të shkoj , atëherë do t'jua dërgoj .
43016008	Kur të vijë , ai do ta bindë botën se është fajtore në lidhje me mëkatin , drejtësinë dhe gjykimin .
43016009	Në lidhje me mëkatin , sepse nuk beson në mua .
43016010	Në lidhje me drejtësinë , sepse unë po shkoj tek Ati dhe nuk do të më shihni më .
43016011	Në lidhje me gjykimin , sepse princi i kësaj bote është gjykuar .
43016012	Kam edhe shumë gjëra të tjera për t'ju thënë , por tani nuk mund t'i mbani .
43016013	Po kur të vijë Shpirti i së vërtetës , ai do t'ju drejtojë tek e gjithë e vërteta . Ai nuk do të flasë nga vetja , por do të flasë ato që do të dëgjojë dhe do t'ju njoftojë gjërat që do të ndodhin .
43016014	Ai do të më përlëvdojë , sepse do të marrë nga gjërat e mia dhe do t'jua lajmërojë .
43016015	Gjithçka që ka Ati është imja , prandaj ju thashë se do të marrë nga gjërat e mia dhe do t'jua lajmërojë . »
43016016	« Edhe pak e nuk do të më shihni më . Edhe pak pastaj e do të më shihni sërish » .
43016017	Disa nga dishepujt i thanë njëri-tjetrit : « Ç'është kjo që na thotë : “ Edhe pak e nuk do të më shihni më . Edhe pak pastaj e do të më shihni sërish ” apo “ Unë po shkoj tek Ati ” ? » .
43016018	Ata thoshin : « Ç'është kjo “ edhe pak ” që thotë ? Nuk po kuptojmë çfarë thotë ! » .
43016019	Jezui e kuptoi se donin ta pyesnin , ndaj u tha : « Po diskutoni me njëri-tjetrin sepse thashë : “ Edhe pak e nuk do të më shihni më . Edhe pak pastaj e do të më shihni sërish ” ?
43016020	Me të vërtetë po ju them se do të qani dhe do të vajtoni , ndërsa bota do të gëzohet . Ju do të hidhëroheni , por hidhërimi juaj do të kthehet në gëzim .
43016021	Kur gruaja është duke lindur , hidhërohet , se i erdhi ora e dhimbjeve , po kur lind foshnja , ajo e harron vuajtjen nga gëzimi se ka lindur një njeri në botë .
43016022	Kështu dhe ju tani jeni të hidhëruar , po kur t'ju shoh përsëri , do t'ju gëzohet zemra dhe askush nuk do t'jua marrë gëzimin .
43016023	Atë ditë nuk do të më pyesni për asgjë . Me të vërtetë po ju them se çdo gjë që t'i kërkoni Atit në emrin tim , do t'jua japë .
43016024	Deri tani nuk keni kërkuar asgjë në emrin tim . Kërkoni dhe do të merrni , që gëzimi juaj të jetë i plotë . »
43016025	« Këto gjëra jua thashë me përngjasime , por po vjen koha kur nuk do t'ju flas më me përngjasime , por do t'ju flas hapur për Atin .
43016026	Atë ditë do të kërkoni në emrin tim dhe nuk ju them se do t'i lutem Atit për ju .
43016027	Vetë Ati ju do , sepse më keni dashur mua dhe keni besuar se unë kam dalë prej Perëndisë .
43016028	Unë kam dalë prej Atit dhe kam ardhur në botë . Po e lë përsëri botën dhe po kthehem tek Ati » .
43016029	Dishepujt i thanë : « Ja , tani ti po flet hapur dhe nuk po thua asgjë me përngjasime .
43016030	Tani e dimë se ti di gjithçka dhe nuk ke nevojë që ndokush të të pyesë . Prandaj besojmë se ke dalë prej Perëndisë » .
43016031	Jezui u përgjigj : « Tani besoni ?
43016032	Ja ku po vjen ora dhe madje ka ardhur kur ju do të shpërndaheni secili në shtëpi të vet dhe do të më lini vetëm . Por unë nuk jam vetëm , sepse Ati është me mua .
43016033	Jua thashë këto që të keni paqe në mua . Në botë do të keni shtrëngime , por kini guxim ! Unë e kam mundur botën ! » .
43017001	Si tha këto , Jezui ngriti sytë drejt qiellit e tha : « O Atë , erdhi ora . Përlëvdoje Birin tënd që edhe Biri të të përlëvdojë ty .
43017002	Ti i ke dhënë pushtet mbi çdo njeri , në mënyrë që edhe ai t'u japë jetën e amshuar të gjithë atyre që ti ua ke dhënë .
43017003	Kjo është jeta e amshuar : të të njohin ty , të vetmin Perëndi të vërtetë dhe Jezu Krishtin që dërgove .
43017004	Unë të kam përlëvduar mbi tokë duke kryer veprën që më dhe për të bërë .
43017005	E tani , më përlëvdo ti , o Atë , në praninë tënde , me lavdinë që kisha pranë teje , përpara se të bëhej bota .
43017006	Emrin tënd ua shfaqa njerëzve që ti më dhe nga kjo botë . Ishin të tutë , ti m'i ke dhënë dhe e kanë mbajtur fjalën tënde .
43017007	Tani ata e dinë se gjithçka që më ke dhënë është prej teje ,
43017008	sepse fjalët që më dhe mua ua dhashë atyre . Ata i pranuan , kuptuan se unë kam dalë me të vërtetë prej teje dhe besuan se ti më dërgove .
43017009	Unë po lutem për ata . Nuk po lutem për botën , po për ata që më ke dhënë , sepse janë të tutë .
43017010	Gjithçka e imja është e jotja dhe gjithçka e jotja është e imja dhe në ta jam përlëvduar .
43017011	Unë nuk jam më në botë . Ata janë në botë , ndërsa unë po vij te ti . O Atë i shenjtë , ruaji në emrin tënd , në emrin që më dhe mua , që të jenë një , sikurse ne .
43017012	Kur isha me ta , i ruaja në emrin tënd , në emrin që ti më dhe . I mbrojta dhe asnjë prej tyre nuk humbi , përveç birit të humbjes që të përmbushet Shkrimi i shenjtë .
43017013	Tani po vij te ti dhe këto gjëra i them në botë , që ta kenë të plotë gëzimin tim në veten e tyre .
43017014	Unë u dhashë atyre fjalën tënde dhe bota i urreu , sepse ata nuk janë nga bota sikurse dhe unë nuk jam nga bota .
43017015	Nuk të kërkoj t'i heqësh nga bota , por t'i ruash nga i ligu .
43017016	Ata nuk janë nga bota , sikurse dhe unë nuk jam nga bota .
43017017	Shenjtëroji me të vërtetën ; fjala jote është e vërteta .
43017018	Sikurse ti më dërgove mua në botë , ashtu edhe unë i dërgova ata në botë .
43017019	Unë e shenjtëroj veten time për ta , që edhe ata të jenë të shenjtëruar me të vërtetën .
43017020	Nuk të lutem vetëm për ta , por edhe për ata që do të besojnë në mua nëpërmjet fjalës së tyre ,
43017021	kështu që të gjithë të jenë një . Sikurse ti , o Atë , je në mua dhe unë në ty , edhe ata të jenë në ne , që të besojë bota se ti më ke dërguar .
43017022	Unë u dhashë atyre lavdinë që ti më dhe , që të jenë një sikurse edhe ne jemi një .
43017023	Unë jam në ta dhe ti në mua , që të jenë plotësisht një , që bota të kuptojë se ti më dërgove dhe se i ke dashur ata ashtu siç më ke dashur edhe mua .
43017024	O Atë , dua që atje ku jam unë , të jenë me mua edhe ata që më ke dhënë , që të shohin lavdinë time , që ti ma ke dhënë , sepse më ke dashur përpara se të krijohej bota .
43017025	O Atë i drejtë , bota nuk të njohu , por unë të kam njohur dhe këta e dinë se ti më dërgove .
43017026	Ua kam bërë të njohur emrin tënd dhe do ta bëj të njohur , që dashuria me të cilën më ke dashur mua të jetë në ta , sikurse dhe unë jam në ta » .
43018001	Si tha këto , Jezui doli bashkë me dishepujt e shkoi përtej përroit të Kedronit . Atje ishte një kopsht ku ai hyri me dishepujt .
43018002	Atë vend e njihte edhe Juda , ai që e tradhtoi , sepse Jezui mblidhej shpesh atje me dishepujt .
43018003	Kështu , Juda shkoi te kopshti pasi kishte marrë me vete kohortën dhe disa roja nga kryepriftërinjtë e farisenjtë me fenerë , pishtarë dhe armë në duar .
43018004	Jezui , duke ditur gjithçka që do t'i ndodhte , u doli para dhe u tha : « Kë kërkoni ? » .
43018005	Ata iu përgjigjën : « Jezuin e Nazaretit » . Ai u tha : « Unë jam » . Me ta ishte edhe Juda , ai që e tradhtoi .
43018006	Kur Jezui u tha : « Unë jam » , ata u zmbrapsën dhe ranë përdhe .
43018007	Atëherë Jezui i pyeti përsëri : « Kë kërkoni ? » . Ata i thanë : « Jezuin e Nazaretit » .
43018008	Jezui u përgjigj : « Ju thashë se unë jam . Nëse më kërkoni mua , lërini këta të shkojnë » .
43018009	Kështu u vërtetua fjala që kishte thënë : « Nuk humba asnjë nga ata që më ke dhënë » .
43018010	Simon Pjetri kishte një shpatë . E nxori , i ra shërbëtorit të kryepriftit dhe i preu veshin e djathtë . Shërbëtori quhej Malk .
43018011	Atëherë Jezui i tha Pjetrit : « Fute shpatën në mill ! Të mos e pi kupën e vuajtjeve që më dha Ati ? » .
43018012	Atëherë kohorta , komandanti i saj dhe rojat e judenjve e kapën Jezuin , e lidhën
43018013	dhe e çuan së pari te Hanai , vjehrri i Kajafës . Kajafa ishte kryeprifti i atij viti .
43018014	Kishte qenë ky që i kishte këshilluar judenjtë se ishte më mirë që një njeri të vdiste për popullin .
43018015	Jezuin e ndoqën Simon Pjetri dhe një dishepull tjetër . Dishepulli tjetër ishte një i njohur i kryepriftit , prandaj hyri bashkë me Jezuin në oborrin e pallatit të kryepriftit .
43018016	Por Pjetri mbeti jashtë te porta . Atëherë dishepulli tjetër , i njohuri i kryepriftit , doli jashtë t'i fliste shërbëtores që ruante derën dhe e futi Pjetrin brenda .
43018017	Shërbëtorja që ruante derën i tha Pjetrit : « Mos je dhe ti një nga dishepujt e atij njeriu ? » . Ai tha : « Nuk jam » .
43018018	Shërbëtorët dhe rojat bënë një zjarr me qymyr dhe qëndronin rreth tij e ngroheshin , sepse bënte ftohtë . Edhe Pjetri rrinte me ta e ngrohej .
43018019	Atëherë kryeprifti e pyeti Jezuin për dishepujt dhe për mësimin e tij .
43018020	Jezui u përgjigj : « Unë i kam folur hapur botës . Gjithmonë kam mësuar njerëzit nëpër sinagoga dhe në tempull ku mblidhen gjithë judenjtë dhe nuk kam folur kurrë fshehtas .
43018021	Përse më pyet mua ? Pyet ata që kanë dëgjuar fjalët që kam folur . Ata e dinë çfarë kam thënë » .
43018022	Kur Jezui tha këto fjalë , një nga rojat që ndodhej atje , i ra me shuplakë dhe i tha : « Kështu i përgjigjesh kryepriftit ? » .
43018023	Jezui u përgjigj : « Nëse fola keq , më thuaj ku qëndron e keqja ; por nëse fola mirë , përse më godet ? » .
43018024	Atëherë Hanai e dërgoi të lidhur te kryeprifti Kajafa .
43018025	Ndërsa Simon Pjetri rrinte e ngrohej , ata i thanë : « Mos je edhe ti një nga dishepujt e tij ? » . Ai e mohoi dhe tha : « Nuk jam » .
43018026	Një nga shërbëtorët e kryepriftit , që ishte farefis i atij të cilit Pjetri i kishte prerë veshin , i tha : « A nuk të pashë në kopsht me të ? » .
43018027	Pjetri e mohoi përsëri dhe atë çast këndoi gjeli .
43018028	Pastaj Jezuin e çuan nga Kajafa në pretorium . Ishte mëngjes herët dhe judenjtë nuk hynë në pretorium që të mos ndyheshin e që të mund të hanin Pashkën .
43018029	Atëherë Pilati doli përjashta dhe u tha : « Çfarë padie ngrini kundër këtij njeriu ? » .
43018030	Ata iu përgjigjën : « Po të mos ishte keqbërës ky njeri , nuk do të ta dorëzonim ty » .
43018031	Pilati u tha : « Atëherë merreni ju dhe gjykojeni sipas ligjit tuaj » . Judenjtë i thanë : « Neve nuk na lejohet të vrasim njeri » .
43018032	Kjo , që të vërtetohej fjala që kishte thënë Jezui kur kishte treguar se me ç'vdekje do të vdiste .
43018033	Pilati hyri përsëri në pretorium , e thirri Jezuin dhe i tha : « A je ti mbreti i judenjve ? » .
43018034	Jezui u përgjigj : « Këtë e thua nga vetja apo ta kanë thënë të tjerë ? » .
43018035	Pilati i tha : « Mos jam jude unë ? Kombi yt dhe kryepriftërinjtë të dorëzuan tek unë . Çfarë ke bërë ? » .
43018036	Jezui u përgjigj : « Mbretëria ime nuk është prej kësaj bote . Po të ishte mbretëria ime prej kësaj bote , shërbëtorët e mi do të luftonin që të mos bija në dorë të judenjve . Por mbretëria ime nuk është prej këtej » .
43018037	Atëherë Pilati i tha : « Pra , ti qenke mbret ? » . Jezui u përgjigj : « Ti vetë po e thua se unë jam mbret . Unë prandaj kam lindur dhe kam ardhur në botë , që të dëshmoj të vërtetën . Kushdo që është prej së vërtetës e dëgjon zërin tim » .
43018038	Pilati i tha : « Çfarë është e vërteta ? » . Pasi tha këto fjalë , Pilati doli përsëri dhe u tha judenjve : « Unë nuk gjej asnjë shkak për ta dënuar .
43018039	Ju keni zakonin t'ju liroj për Pashkë një të dënuar . A doni , pra , t'ju liroj mbretin e judenjve ? » .
43018040	Ata thirrën përsëri : « Jo këtë , por Barabën » . Baraba ishte kusar .
43019001	Atëherë Pilati urdhëroi të merrej Jezui e të rrihej me fshikull .
43019002	Ushtarët thurën një kurorë me gjemba dhe ia vunë në kokë . Pastaj e veshën me një mantel të purpurt ,
43019003	i afroheshin , e godisnin me shuplaka dhe i thoshin : « Të përshëndesim , o mbreti i judenjve ! » .
43019004	Pilati doli përsëri jashtë dhe u tha judenjve : « Ja , po jua sjell jashtë , që të shihni se nuk gjej tek ai asnjë arsye për ta dënuar » .
43019005	Jezui doli jashtë me kurorën e gjembave në kokë dhe i veshur me mantelin e purpurt . Pilati u tha : « Ja njeriu ! » .
43019006	Kur e panë , kryepriftërinjtë dhe rojat thirrën : « Kryqëzoje ! Kryqëzoje ! » . Pilati u tha : « Merreni ju dhe kryqëzojeni , sepse unë nuk gjej tek ai asnjë arsye për ta dënuar » .
43019007	Judenjtë u përgjigjën : « Ne kemi një ligj dhe sipas tij ai duhet të vdesë , sepse e bëri veten Bir të Perëndisë » .
43019008	Kur dëgjoi këto fjalë , Pilati u frikësua më shumë ,
43019009	hyri përsëri në pretorium dhe e pyeti Jezuin : « Nga je ti ? » . Jezui nuk i dha asnjë përgjigje .
43019010	Atëherë Pilati i tha : « Mua nuk më flet ? A nuk e di ti se unë kam pushtet të të liroj dhe kam pushtet të të kryqëzoj ? » .
43019011	Jezui u përgjigj : « Ti nuk do të kishe asnjë pushtet mbi mua , po të mos të të ishte dhënë nga lart . Prandaj ai që më dorëzoi te ti , ka mëkat edhe më të madh . »
43019012	Që nga ai çast Pilati kërkonte ta lironte Jezuin , por judenjtë thërrisnin : « Po e lirove këtë , nuk je më mik i Cezarit . Kushdo që e bën veten mbret , i kundërvihet Cezarit ! » .
43019013	Pilati , kur dëgjoi këto fjalë , e solli Jezuin jashtë dhe u ul në fronin e gjykatësit , në vendin që quhej ‘ Rruga e Gurtë ’ , në hebraisht ‘ Gabbatha ’ .
43019014	Ishte e premte , dita e përgatitjes së Pashkës , rreth orës dymbëdhjetë të drekës . Pilati u tha judenjve : « Ja mbreti juaj ! » .
43019015	Por ata thirrën : « Hiqe ! Hiqe ! Kryqëzoje ! » . Pilati u tha : « Mbretin tuaj të kryqëzoj ? » . Kryepriftërinjtë iu përgjigjën : « Ne nuk kemi mbret tjetër , përveç Cezarit » .
43019016	Pastaj Pilati ua dorëzoi që të kryqëzohej . Kështu , ata e morën Jezuin .
43019017	Duke mbajtur kryqin e vet , Jezui shkoi në vendin e quajtur ‘ Kafka ’ , që në hebraisht quhet ‘ Golgota ’ .
43019018	Atje e kryqëzuan bashkë me dy të tjerë , njërin nga njëra anë dhe tjetrin nga ana tjetër , ndërsa Jezuin në mes të tyre .
43019019	Pilati shkroi edhe një mbishkrim dhe e vuri mbi kryq . Në të shkruhej : « Jezui i Nazaretit , mbreti i judenjve » .
43019020	Shumë judenj e lexuan atë mbishkrim , sepse vendi ku ishte kryqëzuar Jezui ndodhej afër qytetit dhe mbishkrimi ishte shkruar në hebraisht , latinisht dhe greqisht .
43019021	Atëherë kryepriftërinjtë e judenjve i thanë Pilatit : « Mos shkruaj “ Mbreti i judenjve ” , por shkruaj “ Ky ka thënë : Jam mbreti i judenjve ” » .
43019022	Pilati u përgjigj : « Çfarë shkrova , shkrova » .
43019023	Pasi e kryqëzuan Jezuin , ushtarët morën rrobat e tij dhe i ndanë në katër pjesë , nga një pjesë për secilin . Morën edhe tunikën , por ajo ishte i paqepur , një copë e gjitha e endur nga lart deri poshtë .
43019024	Atëherë ushtarët i thanë njëri-tjetrit : « Mos ta grisim , por të hedhim short për të parë kujt do t'i takojë » . Kjo , që të përmbushej pjesa e Shkrimit të shenjtë që thotë : I ndanë rrobat e mia mes tyre dhe hodhën short për mantelin tim .
43019025	Pranë kryqit të Jezuit qëndronin nëna e tij , motra e nënës së tij , Maria e Klopës dhe Maria Magdalena .
43019026	Jezui , kur pa të ëmën dhe pranë saj dishepullin që donte , i tha asaj : « Grua , ja biri yt ! » .
43019027	Pastaj i tha dishepullit : « Ja nëna jote ! » . Që atëherë dishepulli e mori atë në shtëpinë e tij .
43019028	Pas këtyre gjërave , Jezui e dinte se tashmë gjithçka ishte kryer dhe , që të përmbushej Shkrimi i shenjtë , tha : « Kam etje ! » .
43019029	Atje ndodhej një enë e mbushur me uthull . Atëherë ushtarët ngjyen një sfungjer në uthull , e vunë në një degë hisopi dhe ia afruan Jezuit te goja .
43019030	Pasi e provoi uthullën , Jezui tha : « U krye ! » . Pastaj vari kokën e dha shpirt .
43019031	Ishte e premte dhe e shtuna e nesërme ishte ditë e veçantë . Judenjtë i kërkuan Pilatit t'u thyenin kërcinjtë të kryqëzuarve dhe t'i zbrisnin nga kryqi , që trupat të mos mbeteshin mbi kryq atë të shtunë .
43019032	Atëherë erdhën ushtarët dhe i thyen kërcinjtë të parit , pastaj edhe të dytit që ishte kryqëzuar me Jezuin .
43019033	Kur erdhën te Jezui dhe panë se tashmë kishte vdekur , nuk ia thyen kërcinjtë ,
43019034	por njëri nga ushtarët i shpoi brinjën me heshtë dhe menjëherë doli gjak dhe ujë .
43019035	Këto gjëra i ka dëshmuar ai që i pa dhe dëshmia e tij është e vërtetë . Ai e di se thotë të vërtetën që edhe ju të besoni .
43019036	Këto gjëra ndodhën që të përmbushet ajo pjesë e Shkrimit të shenjtë që thotë : Nuk do t'i thyhet asnjë eshtër
43019037	si dhe pjesa tjetër që thotë : Do të shikojnë atë që shpuan me heshtë .
43019038	Pas këtyre , Jozefi nga Arimateja , që ishte fshehtas dishepull i Jezuit nga frika e judenjve , i kërkoi Pilatit të merrte trupin e Jezuit dhe Pilati e lejoi . Atëherë ai erdhi dhe e mori trupin .
43019039	Erdhi edhe Nikodemi , ai që dikur kishte shkuar natën te Jezui , dhe solli rreth tridhjetë litra përzierje mirre dhe aloeje .
43019040	Ata e morën trupin e Jezuit , e mbështollën me pëlhura dhe e lyen me vajra erëmirë , siç e kanë zakon judenjtë kur varrosin dikë .
43019041	Në vendin ku u kryqëzua Jezui ndodhej një kopsht dhe brenda në kopsht ishte një varr i ri në të cilin ende nuk kishin varrosur njeri .
43019042	Aty e varrosën Jezuin , meqenëse ishte e premtja para festës së judenjve dhe varri ishte afër .
43020001	Të dielën , herët në mëngjes , ndërsa ishte ende errësirë , Maria Magdalena shkoi te varri dhe pa gurin të larguar nga hyrja .
43020002	Atëherë ajo shkoi me vrap te Simon Pjetri dhe te dishepulli tjetër , ai të cilin Jezui e donte dhe u tha : « E kanë marrë Zotin nga varri dhe nuk e dimë ku e kanë vënë » .
43020003	Pjetri dhe dishepulli tjetër dolën jashtë dhe shkuan te varri .
43020004	Vraponin që të dy , por dishepulli tjetër vrapoi më shpejt se Pjetri dhe mbërriti i pari te varri .
43020005	U përkul dhe pa pëlhurat e lëna atje , por nuk hyri brenda .
43020006	Ndërkohë mbërriti edhe Simon Pjetri që po vinte pas tij dhe hyri në varr . Aty pa të lëna pëlhurat
43020007	si dhe rizën që kishte qenë mbi kokën e Jezuit . Kjo nuk ishte me pëlhurat , por ishte e mbështjellë veç në një vend tjetër .
43020008	Atëherë hyri edhe dishepulli tjetër që kishte mbërritur i pari te varri . Ai pa dhe besoi .
43020009	Ata nuk e kishin kuptuar ende Shkrimin e shenjtë që thoshte se Jezui duhej të ngjallej prej të vdekurve .
43020010	Pastaj dishepujt u kthyen përsëri në shtëpi .
43020011	Maria qëndronte përjashta pranë varrit duke qarë . Ndërsa qante , u përkul drejt varrit
43020012	dhe pa dy engjëj të veshur me të bardha që qëndronin atje ku kishte qenë shtrirë trupi i Jezuit , njëri te koka dhe tjetri te këmbët .
43020013	Ata i thanë : « Grua , përse po qan ? » . Ajo u tha : « E kanë marrë Zotin tim dhe nuk e di ku e kanë vënë » .
43020014	Si tha këto , ajo u kthye prapa dhe pa Jezuin që qëndronte në këmbë , por nuk e dinte se ishte ai .
43020015	Jezui i tha : « Grua , përse po qan ? Kë po kërkon ? » . Ajo , duke kujtuar se ishte kopshtari , i tha : « Zotëri , nëse e ke marrë ti , më thuaj ku e vure dhe unë do ta marr » .
43020016	Jezui i tha : « Mari ! » . Ajo u kthye dhe i tha në hebraisht : « Rabbuni ! » , që do të thotë mësues .
43020017	Jezui i tha : « Mos më prek , se nuk jam ngjitur ende tek Ati . Por , shko te vëllezërit e mi dhe thuaju se unë po ngjitem tek Ati im dhe Ati juaj , Perëndia im dhe Perëndia juaj » .
43020018	Maria Magdalena shkoi dhe i lajmëroi dishepujt se kishte parë Zotin dhe se ai i kishte thënë asaj këto fjalë .
43020019	Në mbrëmjen e po asaj dite , të dielën , ndërsa dyert e vendit ku rrinin dishepujt ishin të mbyllura nga frika e judenjve , erdhi Jezui , qëndroi në mes dhe u tha : « Paqja me ju ! » .
43020020	Si tha këto fjalë , u tregoi duart dhe brinjën . Dishepujt u gëzuan kur panë Zotin .
43020021	Pastaj Jezui u tha përsëri : « Paqja me ju ! Sikurse Ati më dërgoi mua , ashtu edhe unë ju dërgoj ju » .
43020022	Pasi tha këto , hukati mbi ta dhe u tha : « Merrni Shpirtin e Shenjtë !
43020023	Atyre që ua falni mëkatet , do t'u falen , atyre që nuk ua falni , nuk do t'u falen » .
43020024	Por një nga të dymbëdhjetët , Thomai , që e quanin Binjak , nuk kishte qenë me ta kur erdhi Jezui .
43020025	Dishepujt e tjerë i thanë : « Kemi parë Zotin » . Ndërsa ai u tha : « Po të mos shoh shenjat e gozhdëve në duart e tij , po të mos vë gishtin te shenjat e gozhdëve dhe po të mos vë dorën te brinja e tij , unë nuk do të besoj » .
43020026	Pas tetë ditësh , dishepujt ishin përsëri brenda në dhomë dhe me ta ndodhej edhe Thomai . Atëherë erdhi Jezui , megjithëse dyert ishin mbyllur , qëndroi në mes dhe u tha : « Paqja me ju ! » .
43020027	Pastaj i tha Thomait : « Vëre gishtin tënd këtu dhe shiko duart e mia , shtrije dorën dhe vëre te brinja ime . Dhe mos dysho , por beso ! » .
43020028	Thomai u përgjigj : « Zoti im dhe Perëndia im ! » .
43020029	Jezui i tha : « Besove sepse më pe . Lum ata që besojnë pa parë ! » .
43020030	Jezui bëri para dishepujve të tij edhe shumë mrekulli të tjera , që nuk janë shkruar në këtë libër .
43020031	Këto u shkruan që ju të besoni se Jezui është Krishti , Biri i Perëndisë dhe që duke besuar të keni jetën në emrin e tij .
43021001	Më pas Jezui iu shfaq përsëri dishepujve pranë Liqenit të Tiberiadës , dhe iu shfaq kështu :
43021002	Simon Pjetri , Thomai , që e quanin Binjak , Natanaeli nga Kana e Galilesë , bijtë e Zebedeut dhe dy dishepuj të tjerë ishin bashkë .
43021003	Simon Pjetri u tha : « Po shkoj të peshkoj » . Ata i thanë : « Po vijmë edhe ne me ty » . Shkuan dhe hipën në varkë , por atë natë nuk zunë asgjë .
43021004	Kur kishte zbardhur tashmë , Jezui po qëndronte në breg , por dishepujt nuk e njohën që ishte ai .
43021005	Atëherë Jezui u tha : « Djem , mos keni ndonjë gjë për të ngrënë ? » . Ata iu përgjigjën : « Jo » .
43021006	Ai u tha : « Hidhni rrjetën në të djathtë të varkës dhe do të kapni peshq » . E hodhën rrjetën dhe nuk mund ta tërhiqnin nga numri i madh i peshqve .
43021007	Dishepulli që Jezui e donte i tha Pjetrit : « Është Zoti » . Kur dëgjoi se ishte Zoti , Simon Pjetri veshi rrobat , sepse ishte i zhveshur , dhe u hodh në liqen .
43021008	Erdhën edhe dishepujt e tjerë me varkë duke tërhequr rrjetën e peshqve . Ata ishin rreth njëqind metra larg nga bregu .
43021009	Kur dolën në tokë , panë një zjarr me prush mbi të cilin ishte vënë peshk dhe bukë .
43021010	Jezui u tha : « Sillni nga peshqit që sapo zutë ! » .
43021011	Simon Pjetri hipi në varkë dhe nxori në tokë rrjetën të mbushur plot me njëqind e pesëdhjetë e tre peshq të mëdhenj . Megjithëse ishin aq shumë , rrjeta nuk u shqye .
43021012	Jezui u tha : « Ejani të hani ! » . Asnjë nga dishepujt nuk guxonte ta pyeste : « Kush je ti ? » , sepse e dinin që ishte Zoti .
43021013	Atëherë Jezui u afrua , mori bukën dhe ua dha . Po kështu bëri edhe me peshkun .
43021014	Kjo ishte tashmë hera e tretë që Jezui u ishte shfaqur dishepujve pasi ishte ngjallur prej të vdekurve .
43021015	Kur mbaruan së ngrëni , Jezui i tha Simon Pjetrit : « Simon i Gjonit , a më do më shumë se këta të tjerët ? » . Pjetri i tha : « Po , Zot , ti e di se të dua » . Jezui i tha : « Kulloti qengjat e mi ! » .
43021016	Jezui i tha përsëri për herë të dytë : « Simon i Gjonit , a më do ? » . Pjetri iu përgjigj : « Po , Zot , ti e di se të dua » . Jezui i tha : « Ruaji delet e mia ! » .
43021017	Jezui e pyeti për herë të tretë : « Simon i Gjonit , a më do ? » . Pjetri u trishtua që e pyeti për herë të tretë « A më do ? » , prandaj i tha : « Zot , ti i di të gjitha . Ti e di se të dua » . Jezui i tha : « Kulloti delet e mia !
43021018	Me të vërtetë po të them se kur ishe i ri , ngjeshje rripin në brez dhe shkoje ku të doje , po kur të plakesh do të shtrish duart dhe dikush tjetër do të ta ngjeshë rripin dhe do të të çojë atje ku ti nuk do të doje » .
43021019	Këtë e tha për të treguar se me ç'vdekje do të përlëvdonte Pjetri Perëndinë . Pastaj i tha : « Më ndiq ! » .
43021020	Pjetri u kthye dhe pa se po i ndiqte edhe dishepulli që Jezui e donte , ai që ishte mbështetur mbi kraharorin e Jezuit gjatë darkës dhe i kishte thënë : « Zot , kush është ai që po të tradhton ? » .
43021021	Pjetri kur e pa , i tha Jezuit : « Zot , po me të ç'do të bëhet ? » .
43021022	Jezui i tha : « Nëse dua që ai të mbetet derisa të vij unë , ty ç'të duhet ? Ti më ndiq ! » .
43021023	Atëherë midis vëllezërve u përhap fjala se ai dishepull nuk do të vdiste , por Jezui nuk kishte thënë se ai nuk do të vdiste , por « Nëse dua që ai të mbetet derisa të vij unë , ty ç'të duhet ? » .
43021024	Ky është dishepulli që dëshmon për këto gjëra dhe që i shkroi ato . Ne e dimë se dëshmia e tij është e vërtetë .
43021025	Ka edhe shumë gjëra të tjera që bëri Jezui , që po të shkruheshin një nga një , them se do të bëheshin aq libra sa as bota e tërë nuk do t'i nxinte .
44001001	Në librin e parë , o Teofil , shkrova për gjithçka që Jezui bëri e u mësoi të tjerëve që nga fillimi
44001002	e deri ditën kur u ngrit në qiell , pasi u kishte dhënë udhëzime nëpërmjet Shpirtit të Shenjtë apostujve që kishte zgjedhur .
44001003	Jezui , pas vuajtjeve dhe vdekjes , iu paraqit atyre i gjallë për dyzet ditë me shumë prova bindëse dhe u foli për mbretërinë e Perëndisë .
44001004	Kur po hante me ta , i urdhëroi : « Mos u largoni nga Jerusalemi , por prisni aty premtimin e Atit , që keni dëgjuar nga unë .
44001005	Gjoni pagëzoi me ujë , ndërsa ju , pas pak ditësh , do të pagëzoheni me Shpirtin e Shenjtë » .
44001006	Ata që ishin mbledhur rreth Jezuit e pyetën : « Zot , a është kjo koha kur ti do të rivendosësh mbretërinë e Izraelit ? » .
44001007	Ai iu përgjigj : « Nuk ju takon juve të dini as kohën , as orën që ka caktuar Ati me autoritetin e vet ,
44001008	por kur të zbresë mbi ju Shpirti i Shenjtë do të merrni fuqi e do të jeni dëshmitarët e mi në Jerusalem , në mbarë Judenë , në Samari e deri në skajet e dheut » .
44001009	Pasi tha këto gjëra , Jezui u ngrit lart në qiell , ndërsa ata po e shihnin dhe një re e mori lart e ata nuk e panë më .
44001010	Ndërsa vazhdonin të shikonin drejt qiellit , andej nga ishte larguar Jezui , dy burra të veshur me të bardha qëndruan pranë tyre
44001011	e u thanë : « Burra galileas , pse rrini e shikoni drejt qiellit ? Ky Jezu , që u largua prej jush e u ngrit në qiell , do të kthehet ashtu si e keni parë të shkojë në qiell » .
44001012	Pastaj apostujt u kthyen në Jerusalem nga mali që quhet i Ullinjve , që është afër Jerusalemit rreth një kilometër .
44001013	Kur hynë në qytet , shkuan te dhoma e sipërme e shtëpisë ku rrinin . Ata ishin Pjetri e Gjoni , Jakobi e Andrea , Filipi e Thomai , Bartolomeu e Mateu , Jakobi i Alfeut , Simon zelltari e Juda i Jakobit .
44001014	Këta të gjithë i ishin përkushtuar me një mendje të vetme lutjes , së bashku me disa gra , me Marinë , nënën e Jezuit e me vëllezërit e tij .
44001015	Në ato ditë , në të njëjtin vend ku ishin mbledhur rreth njëqind e njëzet veta , u ngrit Pjetri mes vëllezërve e tha :
44001016	« Vëllezër , duhej të përmbushej ajo pjesë e Shkrimit të shenjtë që Shpirti i Shenjtë e ka parathënë nëpërmjet Davidit për Judën , i cili u bë udhëheqësi i atyre që kapën Jezuin .
44001017	Juda ishte njëri prej nesh dhe kishte marrë pjesë në shërbesën tonë .
44001018	Ai bleu një arë me shpërblimin e mbrapshtisë së vet . Aty u përplas me kokë poshtë , iu ça barku e iu derdhën të gjitha zorrët .
44001019	Të gjithë banorët e Jerusalemit e morën vesh këtë gjë , prandaj ara u quajt në gjuhën e tyre ‘ Hakeldama ’ , që do të thotë Ara e Gjakut .
44001020	Dhe ja se çfarë shkruhet në librin e Psalmeve : u shkretoftë shtëpia e tij e mos banoftë askush në të ! tjetërkush ia zëntë vendin !
44001021	Prandaj , njëri nga burrat që ka qenë me ne gjatë gjithë kohës kur Zoti Jezu shkonte bashkë me ne nga një vend në tjetrin ,
44001022	duke filluar që nga pagëzimi i Gjonit , deri ditën kur Jezui u largua prej nesh e u ngrit në qiell , duhet të bëhet dëshmitar i ngjalljes së tij bashkë me ne » .
44001023	Atëherë paraqitën dy veta : Jozefin , që quhej Barsaba e që thirrej Just , dhe Matian .
44001024	Pastaj u lutën kështu : « Zot , ti i njeh zemrat e të gjithëve . Na trego cilin prej këtyre të dyve ke zgjedhur
44001025	për të zënë vendin e Judës në këtë shërbesë e për t'u bërë apostull , sepse Juda e la këtë shërbesë e shkoi udhës së vet » .
44001026	Pastaj hodhën short e shorti i ra Matias , i cili u bashkua me të njëmbëdhjetë apostujt e tjerë .
44002001	Kur erdhi dita e Rrëshajëve , ata ishin mbledhur të gjithë në të njëjtin vend .
44002002	Papritur u dëgjua një ushtimë nga qielli , si të frynte erë e fortë dhe mbushi tërë shtëpinë ku po rrinin .
44002003	Atëherë ata panë disa gjuhë si prej zjarri , të ndara nga njëra-tjetra , e mbi secilin prej tyre zbriste nga një gjuhë zjarri .
44002004	Atëherë të gjithë u mbushën me Shpirtin e Shenjtë e filluan të flisnin gjuhë të tjera , sipas dhuntisë që u jepte Shpirti i Shenjtë për të folur .
44002005	Në Jerusalem banonin disa judenj , njerëz të përkushtuar ndaj Perëndisë , që vinin nga të gjitha kombet e botës .
44002006	Kur dëgjuan ushtimën u mblodhën turmë e mbetën të habitur , sepse i dëgjonin apostujt duke folur në gjuhën e gjithsecilit .
44002007	Të mahnitur e të habitur thoshin : « A nuk janë galileas të gjithë këta që po flasin ?
44002008	Si , pra , po i dëgjojmë të flasin në gjuhën amtare të secilit prej nesh ?
44002009	Ne të gjithë , partë , medë , elamitë , banorë të Mesopotamisë , të Judesë , të Kapadokisë , të Pontit , të Azisë ,
44002010	të Frigjisë , të Pamfilisë , të Egjiptit , të krahinave të Libisë që i përkasin Kirenës , të ardhurit nga Roma ,
44002011	judenj e të kthyer në besimin e judenjve , kretas e arabë , po i dëgjojmë tek flasin në gjuhët tona amtare për veprat e mëdha të Perëndisë » .
44002012	Të gjithë ishin të mahnitur e të çuditur e i thoshin njëri-tjetrit : « Ç'do të thotë kjo gjë ? » .
44002013	Por të tjerë talleshin e thoshin : « Këta janë të dehur me musht » .
44002014	Por Pjetri u ngrit bashkë me të njëmbëdhjetët dhe me zë të lartë u tha : « Burra judenj e të gjithë ju banorët e Jerusalemit , merreni vesh këtë gjë e dëgjojini me kujdes fjalët e mia .
44002015	Këta nuk janë të dehur , siç pandehni ju , se është vetëm ora nëntë e mëngjesit ,
44002016	por kjo është ajo gjë për të cilën ka folur profeti Joel :
44002017	Në ditët e fundit , thotë Perëndia , do të ndodhë kështu : unë do të derdh Shpirtin tim te të gjithë njerëzit . Bijtë tuaj e bijat tuaja do të profetizojnë , të rinjtë tuaj do të shohin vegime e pleqve tuaj do t'u flas përmes ëndrrave .
44002018	Edhe mbi shërbëtorët e shërbëtoret e mia do të derdh Shpirtin tim , në ato ditë , e ata do të profetizojnë .
44002019	Do të shfaq gjëra të jashtëzakonshme lart në qiell e mrekulli poshtë në tokë , gjak , zjarr e shtëllunga tymi .
44002020	Dielli do të kthehet në errësirë e hëna në gjak para se të vijë dita madhështore dhe e lavdishme e Zotit .
44002021	Atëherë kushdo që të thërrasë emrin e Zotit do të shpëtohet .
44002022	Burra izraelitë , dëgjojini këto fjalë : Jezui i Nazaretit ishte njeriu për të cilin Perëndia dha dëshmi para jush me anë veprash të fuqishme , shenjash të mëdha dhe mrekullish që bëri mes jush nëpërmjet tij , siç e keni parë edhe vetë .
44002023	Këtë njeri , që ju është dorëzuar juve , sipas vullnetit të Perëndisë dhe planit që ai kishte vendosur më parë , ju vetë e vratë duke e kryqëzuar me duart e të mbrapshtëve .
44002024	Por Perëndia e ngjalli atë , duke e çliruar nga dhimbjet e vdekjes , se nuk ishte e mundur që vdekja ta mbante nën pushtetin e saj .
44002025	Davidi thotë për të : Zotin e kisha gjithmonë para syve . Ai është në të djathtën time , që të mos lëkundem .
44002026	Prandaj u gëzua zemra ime , gjuha ime u ngazëllye e trupi im do të prehet në shpresë ,
44002027	se ti nuk do ta braktisësh në ferr shpirtin tim as nuk do të lejosh të Shenjtin tënd të shohë kalbjen .
44002028	Ti më ke treguar udhët e jetës e do të më mbushësh me gëzim në praninë tënde .
44002029	Vëllezër , më duhet t'ju flas haptas për patriarkun David , i cili vdiq , u varros dhe varri i tij gjendet këtu deri më sot .
44002030	Meqë ai ishte profet , e dinte se Perëndia i ishte betuar se do të vendoste mbi fronin e tij një pasardhës të vetin .
44002031	Duke e parashikuar këtë gjë , ai tha për ngjalljen e Krishtit : ai nuk u braktis në ferr , dhe trupi i tij nuk e pa kalbjen .
44002032	Këtë Jezu , Perëndia e ngjalli dhe për këtë gjë ne të gjithë jemi dëshmitarë .
44002033	Ai është lartësuar në të djathtën e Perëndisë , ka marrë nga Ati Shpirtin e Shenjtë , që Perëndia na kishte premtuar dhe na e ka dhuruar ne , siç po e shihni dhe po e dëgjoni .
44002034	Megjithëse Davidi nuk është ngjitur në qiell , ai thotë : I tha Zoti Zotit tim : ulu në të djathtën time
44002035	derisa të t'i vë armiqtë e tu si shtrojë të këmbëve të tua .
44002036	Le ta dijë , pra , me siguri e tërë shtëpia e Izraelit , se atë Jezu që ju e kryqëzuat , Perëndia e bëri Zot e Krisht » .
44002037	Atyre që i dëgjuan këto , iu trondit zemra dhe i thanë Pjetrit e apostujve të tjerë : « Ç'duhet të bëjmë , o vëllezër ? » .
44002038	Pjetri u tha : « Pendohuni e pagëzohuni secili në emrin e Jezu Krishtit , që t'ju falen mëkatet . Kështu do të merrni dhuratën e Shpirtit të Shenjtë .
44002039	Se premtimi është për ju , për bijtë tuaj e për të gjithë ata që janë larg , për këdo që Zoti Perëndia ynë , e thërret te vetja » .
44002040	Pjetri dëshmoi edhe me shumë fjalë të tjera dhe i porositi : « Shpëtoni veten nga kjo brezni e mbrapshtë » .
44002041	Ata që e pranuan fjalën e tij , u pagëzuan dhe atë ditë u shtuan rreth tre mijë veta .
44002042	Ata i ishin përkushtuar mësimit të apostujve , bashkësisë me njëri-tjetrin , thyerjes së bukës dhe lutjeve .
44002043	Të gjithë i zuri frika , sepse apostujt bënin shumë mrekulli e shenja .
44002044	Të gjithë besimtarët ishin të bashkuar dhe kishin gjithçka të përbashkët .
44002045	Ata shisnin pasuritë dhe pronat e ua ndanin të gjithëve , sipas nevojës që kishte secili .
44002046	Çdo ditë , pasi rrinin bashkë në tempull , thyenin bukën në shtëpi dhe hanin ushqim me zemër të gëzuar e të çiltër .
44002047	Ata lavdëronin Perëndinë dhe populli i kishte për zemër . Zoti u shtonte atyre çdo ditë ata që shpëtoheshin .
44003001	Pjetri e Gjoni po shkonin në tempull në kohën e lutjes , në orën tre pasdite .
44003002	Çdo ditë njerëzit sillnin aty një burrë që ishte i çalë që nga lindja dhe e vendosnin te dera e tempullit , që quhet ‘ e Bukura ’ , për të lypur lëmoshë nga njerëzit që hynin në tempull .
44003003	Kur pa Pjetrin e Gjonin tek po hynin në tempull , ai u lypi lëmoshë .
44003004	Pjetri , së bashku me Gjonin , ia ngulën sytë dhe i thanë : « Na shiko ! » .
44003005	Ai i pa me vëmendje duke pritur të merrte ndonjë gjë prej tyre ,
44003006	por Pjetri i tha : « Unë nuk kam as argjend e as ar , por atë që kam po ta jap : në emër të Jezu Krishtit të Nazaretit , ngrihu dhe ec ! » .
44003007	Pastaj i kapi dorën e djathtë , e ngriti dhe menjëherë të çalit iu forcuan këmbët e kyçet .
44003008	Ai brofi në këmbë dhe shkoi e hyri në tempull së bashku me ta , duke ecur , duke kërcyer e duke lavdëruar Perëndinë .
44003009	I gjithë populli e pa duke ecur e duke lavdëruar Perëndinë .
44003010	Ata e njohën se ishte ai që rrinte ulur te ‘ Dera e Bukur ’ e tempullit për të lypur lëmoshë dhe mbetën të habitur e të mahnitur nga ajo që i kishte ndodhur të çalit .
44003011	Meqë ai ishte kapur pas Pjetrit e Gjonit , i gjithë populli , i mrekulluar , u mblodh pranë tyre nën atë që quhet « Portiku i Solomonit » .
44003012	Kur i pa , Pjetri iu drejtua popullit kështu : « Burra izraelitë , pse çuditeni për këtë gjë ? Pse na shihni sikur ta kishim bërë të ecte me fuqinë a me përkushtimin tonë ndaj Zotit ?
44003013	Perëndia i Abrahamit , Perëndia i Isakut e Perëndia i Jakobit , Perëndia i etërve tanë , e përlëvdoi Jezuin , Birin e vet , të cilin ju e dorëzuat dhe e mohuat para Pilatit , megjithëse ai kishte vendosur ta lironte .
44003014	Ju mohuat të Shenjtin e të Drejtin dhe kërkuat të falej vrasësi .
44003015	Ju vratë Jetëdhënësin , të cilin Perëndia e ngjalli prej të vdekurve e për këtë ne jemi dëshmitarë .
44003016	Ju e njihni këtë të çalë që shihni . Ai besoi në emër të Jezuit dhe kjo e forcoi . Besimi që vjen prej Jezuit i dha atij këtë shërim të plotë para jush të gjithëve .
44003017	E tani , vëllezër , e di se keni vepruar nga padija , sikurse bënë edhe krerët tuaj .
44003018	Perëndia përmbushi kështu atë që kishte paralajmëruar ai vetë përmes gjithë profetëve , se Krishti do të vuante .
44003019	Prandaj pendohuni e kthehuni që t'ju shlyhen mëkatet ,
44003020	që të vijë koha kur Zoti do t'ju përtërijë me praninë e tij , duke ju dërguar Krishtin Jezu që e kishte caktuar për ju që më parë .
44003021	Ai duhet të rrijë në qiell deri në kohën e ripërtëritjes së të gjitha gjërave , siç e ka lajmëruar Perëndia përmes profetëve të tij të shenjtë , që prej shumë kohësh .
44003022	Moisiu ka thënë : Zoti , Perëndia juaj , do të nxjerrë prej jush , mes vëllezërve tuaj , një profet si unë . Dëgjojeni për gjithçka që do t'ju thotë !
44003023	Kushdo që nuk do ta dëgjojë atë profet , do të shfaroset nga populli .
44003024	Dhe të gjithë profetët , të gjithë ata që kanë folur , që nga Samueli e deri te të tjerët pas tij , i kanë paralajmëruar këto ditë .
44003025	Ju jeni bijtë e profetëve dhe të besëlidhjes që Perëndia u ka dhënë etërve tuaj kur i tha Abrahamit : Nëpërmjet pasardhësit tënd do të bekohen të gjithë popujt e tokës .
44003026	Kur Perëndia e ngjalli Birin e vet , e dërgoi së pari te ju , që t'ju bekonte , duke larguar secilin prej jush nga ligësitë e veta » .
44004001	Kur Pjetri e Gjoni po i flisnin popullit , priftërinjtë , kryeroja i tempullit e saducenjtë iu afruan atyre
44004002	të zemëruar që këta po mësonin popullin e po shpallnin se të vdekurit do të ngjallen përmes Jezuit .
44004003	Atëherë i kapën e i mbajtën në burg deri të nesërmen , meqë tashmë ishte mbrëmje .
44004004	Shumë prej atyre që e kishin dëgjuar fjalën e Pjetrit , besuan dhe numri i burrave që besuan arriti në rreth pesë mijë .
44004005	Të nesërmen krerët e judenjve , pleqtë dhe skribët , u mblodhën në Jerusalem
44004006	me kryepriftin Hana , me Kajafën , Gjonin , Aleksandrin e të gjithë ata të familjes kryepriftërore .
44004007	Ndërsa Pjetri e Gjoni qëndronin në këmbë në mes tyre , ata i pyetën : « Me ç'fuqi apo në emër të kujt e bëtë këtë gjë ? » .
44004008	Atëherë Pjetri , i mbushur me Shpirtin e Shenjtë , u tha : « Krerë të popullit e pleq të Izraelit ,
44004009	ju po na merrni në pyetje sot për një vepër të mirë që i kemi bërë një të sëmuri dhe doni të dini sesi u shërua ky njeri .
44004010	Dijeni , pra , të gjithë ju e mbarë populli i Izraelit se ky njeri që po qëndron para jush , është shëruar në emrin e Jezu Krishtit të Nazaretit , të cilin ju e kryqëzuat e Perëndia e ngjalli prej të vdekurve .
44004011	Jezui është guri që ju ndërtuesit e hodhët tej e që u bë guri i qoshes .
44004012	Shpëtimi nuk vjen nga askush tjetër dhe njerëzve nuk u është dhënë asnjë emër tjetër nën qiell , përmes të cilit do të mund të shpëtoheshim » .
44004013	Kur panë guximin e Pjetrit e të Gjonit , e kur u kujtuan se këta ishin njerëz pa shkollë e të thjeshtë , ata u habitën , sepse i njihnin dhe e dinin se kishin qenë me Jezuin .
44004014	Pastaj panë se njeriu që ishte shëruar po rrinte me ta , por nuk kishin çfarë të thoshin .
44004015	Megjithatë , i urdhëruan të dilnin nga sinedri e filluan të këshilloheshin me njëri-tjetrin
44004016	e të thoshin : « Ç'të bëjmë me këta njerëz ? Të gjithë banorët e Jerusalemit e dinë mirë se përmes tyre është bërë një mrekulli që duket qartë dhe ne nuk mund ta mohojmë .
44004017	Por , që kjo gjë të mos përhapet më shumë në popull , t'i kërcënojmë që të mos i flasin më njerëzve në emër të Jezuit » .
44004018	Atëherë i thirrën dhe i urdhëruan që të mos flisnin e të mos mësonin kurrsesi njerëzit në emër të Jezuit .
44004019	Por Pjetri e Gjoni u përgjigjën : « Gjykojeni vetë nëse është e drejtë para Perëndisë t'ju dëgjojmë ju apo Perëndinë ?
44004020	Ne nuk mund të rrimë pa folur për ato që kemi parë e dëgjuar » .
44004021	Ata , pasi nuk gjetën arsye për t'i dënuar , i kërcënuan dhe i lanë të lirë për shkak të popullit , sepse të gjithë e përlëvdonin Perëndinë për atë që kishte ndodhur .
44004022	Njeriu që ishte shëruar përmes kësaj mrekullie ishte mbi dyzet vjeç .
44004023	Pasi u lanë të lirë , Pjetri e Gjoni shkuan te të tjerët e u treguan gjithçka që u kishin thënë kryepriftërinjtë e pleqtë .
44004024	Kur dëgjuan këtë gjë , ata iu lutën Perëndisë të gjithë bashkë dhe thanë : « O Zot , ti që ke bërë qiellin , tokën , detin e të gjitha gjërat që janë në to ,
44004025	ti i ke thënë paraardhësit tonë Davidit , shërbëtorit tënd , përmes Shpirtit të Shenjtë : Përse u zemëruan kombet pagane e popujt thurin plane të kota ?
44004026	Mbretërit e tokës janë përgatitur e princat janë mbledhur së bashku kundër Zotit e kundër Krishtit të tij .
44004027	Në këtë qytet , në të vërtetë , janë mbledhur së bashku Herodi e Ponc Pilati bashkë me kombet pagane dhe popullin e Izraelit kundër Jezuit , shërbëtorit tënd të shenjtë , të cilin ti e vajose si Krisht ,
44004028	që të bënte ato që dora jote e vullneti yt kishte paracaktuar të ndodhnin .
44004029	E tani , o Zot , shikoji kërcënimet e tyre dhe bëj që shërbëtorët e tu ta flasin fjalën tënde me plot guxim .
44004030	Shtrije dorën tënde për të shëruar e bëj që të ndodhin mrekulli e shenja përmes emrit të Jezuit , shërbëtorit tënd të shenjtë » .
44004031	Kur u lutën ata , vendi ku ishin mbledhur së bashku u trondit . Atëherë u mbushën me Shpirtin e Shenjtë dhe shpallën me guxim fjalën e Perëndisë .
44004032	Të gjithë ata që kishin besuar , ishin në një zemër e në një shpirt dhe askush nuk i quante të vetat gjërat që kishte , por gjithçka e kishin të përbashkët .
44004033	Apostujt dëshmonin me shumë fuqi për ngjalljen e Zotit Jezu dhe Perëndia u jepte shumë hir të gjithëve .
44004034	Mes tyre nuk kishte asnjë nevojtar , sepse ata që kishin toka apo shtëpi , i shisnin dhe fitimin e sillnin
44004035	dhe ua dorëzonin apostujve . Pastaj apostujt i jepnin secilit sipas nevojës .
44004036	Edhe Jozefi , një levit i lindur në Qipro , të cilit apostujt i kishin vënë emrin Barnabë , që do të thotë « bir i ngushëllimit » ,
44004037	shiti një arë të vetën dhe paratë i solli e ua dorëzoi apostujve .
44005001	Një burrë që quhej Hanani , bashkë me gruan e tij Sapfirën , shiti një pronë .
44005002	Një pjesë të fitimit e fshehu , me dijeninë e gruas , ndërsa pjesën tjetër ua dorëzoi apostujve .
44005003	Atëherë Pjetri i tha : « Hanani , pse ta pushtoi zemrën Satani , që të gënjesh Shpirtin e Shenjtë e të fshehësh një pjesë të fitimit të tokës ?
44005004	Sa ishte e pashitur , a nuk ishte e jotja ? Dhe kur e shite , a nuk e kishe ti në dorë të bëje ç'të doje me fitimin ? Si vallë zuri vend në zemrën tënde ky veprim ? Ti nuk ke gënjyer njerëzit , por ke gënjyer Perëndinë » .
44005005	Kur dëgjoi këto fjalë , Hanania u rrëzua e dha shpirt . Të gjithë ata që i dëgjuan këto , i zuri një frikë e madhe .
44005006	Atëherë disa të rinj u ngritën , e mbështollën , e morën dhe e varrosën .
44005007	Rreth tri orë më vonë hyri gruaja e Hananisë , e cila nuk dinte çfarë kishte ndodhur .
44005008	Pjetri e pyeti : « Më thuaj , për kaq e shitët tokën ? » . Ajo i tha : « Po , për kaq » .
44005009	Atëherë Pjetri i tha : « Pse u bëtë në një mendje për të vënë në provë Shpirtin e Zotit ? Ja , janë te dera ata që varrosën burrin tënd dhe që do të të mbartin edhe ty që këtej » .
44005010	Dhe menjëherë ajo u rrëzua te këmbët e tij e dha shpirt . Kur të rinjtë hynë brenda , e gjetën të vdekur . Atëherë e morën edhe atë që andej dhe e varrosën pranë burrit të vet .
44005011	Të gjithë kishën e të gjithë ata që dëgjuan këto i zuri një frikë e madhe .
44005012	Në popull bëheshin shumë mrekulli e shenja përmes duarve të apostujve . Të gjithë mblidheshin bashkë te Portiku i Solomonit .
44005013	Askush prej të tjerëve nuk guxonte të bashkohej me ta , ndërsa populli i nderonte .
44005014	Kështu numri i burrave dhe i grave që besonin në Zotin rritej gjithnjë e më shumë .
44005015	Të sëmurët i nxirrnin nëpër sheshe e i vendosnin nëpër shtroja e vigje , që kur të kalonte Pjetri , të paktën hija e tij të binte mbi ndonjë prej tyre .
44005016	Në Jerusalem u mblodh një numër i madh njerëzish nga qytetet përreth . Ata sollën të sëmurët e ata që mundoheshin nga shpirtrat e ndyrë dhe të gjithë u shëruan .
44005017	Atëherë kryeprifti e të gjithë ata që ishin me të , domethënë sekti i saducenjve , u mbushën me smirë
44005018	dhe i kapën apostujt e i futën në burg .
44005019	Por gjatë natës një engjëll i Zotit hapi dyert e burgut , i nxori prej andej e u tha :
44005020	« Shkoni , hyni në tempull e ia shpallni popullit të gjitha fjalët e kësaj jete të re » .
44005021	Kur dëgjuan këtë gjë , ata hynë në tempull në agim e filluan të mësonin njerëzit . Kur arriti kryeprifti dhe ata që ishin me të , mblodhi sinedrin e tërë pleqësinë e bijve të Izraelit dhe dërguan disa roja që të sillnin apostujt nga burgu .
44005022	Po kur rojat arritën në burg , nuk i gjetën apostujt atje . Atëherë u kthyen dhe njoftuan :
44005023	« Ne e gjetëm burgun të mbyllur e të siguruar mirë dhe rojat e tij duke qëndruar në këmbë te dyert . Po kur i hapëm dyert nuk gjetëm askënd brenda » .
44005024	Kur kryeroja i tempullit dhe kryeprifti i dëgjuan këto fjalë , u hutuan prej tyre dhe vrisnin mendjen se çfarë po ndodhte .
44005025	Pastaj erdhi dikush e u tha : « Shikoni , njerëzit që kishit burgosur janë në tempull e po mësojnë popullin » .
44005026	Atëherë kryeroja bashkë me rojat shkuan dhe i morën pa dhunë , nga frika se mos populli i vriste me gurë .
44005027	Ata i sollën apostujt para sinedrit dhe kryeprifti i pyeti :
44005028	« A nuk ju kemi urdhëruar që të mos u mësoni njerëzve për Jezuin ? Ja , pra , ju e keni mbushur Jerusalemin me mësimin tuaj e doni të rëndojë mbi ne gjaku i këtij njeriu » .
44005029	Pjetri e apostujt u përgjigjën : « Duhet t'i bindemi Perëndisë më shumë sesa njerëzve .
44005030	Perëndia i etërve tanë e ngjalli Jezuin , të cilin ju e vratë duke e varur në drurin e kryqit .
44005031	Perëndia e lartësoi Jezuin në të djathtën e vet , si Prijës e Shpëtimtar , për t'i dhënë Izraelit pendimin dhe faljen e mëkateve .
44005032	Dhe ne jemi dëshmitarët e këtyre gjërave , bashkë me Shpirtin e Shenjtë , që Perëndia ua ka dhuruar atyre që i binden atij » .
44005033	Kur dëgjuan këto fjalë , ata u zemëruan e donin t'i vrisnin .
44005034	Por një farise i sinedrit me emrin Gamaliel , një mësues i ligjit të Moisiut , që gëzonte respektin e të gjithë popullit , u ngrit dhe urdhëroi që t'i nxirrnin apostujt jashtë për pak kohë .
44005035	Pastaj u tha atyre : « Burra izraelitë , kini kujdes se çfarë keni ndër mend të bëni me këta njerëz .
44005036	Para pak kohësh na doli Teuda e na thoshte se ishte dikushi dhe rreth tij u mblodhën gati katërqind burra . Por ai u vra e të gjithë ata që i shkuan pas u shpërndanë e u zhdukën .
44005037	Pas tij , në kohën e regjistrimit të popullsisë , na doli Judë galileasi e njerëzit i shkuan pas . Edhe ai vdiq e të gjithë ata që i shkuan pas u shpërndanë .
44005038	Prandaj tani po ju them t'u rrini larg këtyre njerëzve dhe t'i lini të shkojnë , se nëse plani apo vepra e tyre është prej njerëzve , do të dështojë .
44005039	Por nëse është prej Perëndisë , nuk do të mund t'i shkatërroni ata . Për të mos thënë që do të bëheni edhe armiq të Perëndisë » . Ata e dëgjuan Gamalielin
44005040	dhe si i thirrën apostujt , i rrahën , i urdhëruan të mos flisnin për Jezuin dhe pastaj i lanë të lirë .
44005041	Atëherë apostujt dolën nga sinedri tërë gëzim , sepse Perëndia i kishte çmuar të denjë të poshtëroheshin për emrin e Jezuit .
44005042	Çdo ditë , edhe në tempull , edhe nëpër shtëpitë e njerëzve , u mësonin e u shpallnin pareshtur ungjillin e Krishtit Jezu .
44006001	Ato ditë , ndërsa po rritej numri i dishepujve , besimtarët greqishtfolës u ankuan ndaj besimtarëve hebraishtfolës , se vejushat e tyre po liheshin pas dore gjatë shpërndarjes së përditshme të ushqimit .
44006002	Atëherë të dymbëdhjetët thirrën të gjithë bashkësinë e dishepujve dhe thanë : « Nuk është e drejtë të lëmë mënjanë fjalën e Perëndisë e të shërbejmë në tryezë .
44006003	Prandaj , vëllezër , zgjidhni ndërmjet jush shtatë veta me emër të mirë , të mbushur me Shpirtin e Shenjtë e me urti , që t'i ngarkojmë me këtë detyrë .
44006004	Ne , nga ana jonë , do t'i kushtohemi lutjes dhe predikimit të fjalës » .
44006005	Këto fjalë i pëlqyen tërë bashkësisë dhe zgjodhën Stefanin , njeri plot besim e i mbushur me Shpirtin e Shenjtë , Filipin , Prokorin , Nikanorin , Timonin , Parmenin dhe Nikollën nga Antiokia , që ishte kthyer në besimin e judenjve .
44006006	Këta i sollën para apostujve , të cilët u lutën e vunë duart mbi ta .
44006007	Kështu fjala e Perëndisë përhapej e numri i dishepujve në Jerusalem rritej shumë . Po ashtu edhe shumë priftërinj pranonin besimin .
44006008	Stefani , njeri plot hir e fuqi , bënte mrekulli e shenja të mëdha në popull .
44006009	Atëherë , disa nga sinagoga e të ashtuquajturve libertinë , bashkë me disa kireneas , me disa aleksandrinë dhe me disa judenj nga Kilikia e Azia , filluan të debatonin me Stefanin .
44006010	Por ata nuk mundën t'i bënin ballë urtisë dhe Shpirtit të Shenjtë që i ndriçonte mendjen kur fliste .
44006011	Atëherë ata vunë disa njerëz të thoshin se e kishin dëgjuar duke thënë fjalë fyese kundër Moisiut e Perëndisë .
44006012	Kështu , ata ngritën në këmbë popullin , pleqtë e skribët dhe iu afruan Stefanit , e kapën dhe e çuan para sinedrit .
44006013	Aty sollën disa dëshmitarë të rremë , që thanë : « Ky njeri nuk ka reshtur së foluri kundër këtij vendi të shenjtë e kundër ligjit të Moisiut .
44006014	Ne e kemi dëgjuar të thotë se ky Jezui i Nazaretit do ta shkatërrojë këtë vend e do t'i ndryshojë zakonet që na ka lënë Moisiu » .
44006015	Të gjithë ata që ishin ulur në sinedër e panë me vëmendje dhe panë se fytyra e tij ishte si fytyra e një engjëlli .
44007001	Atëherë kryeprifti e pyeti Stefanin : « A janë të vërteta këto gjëra ? » .
44007002	Stefani tha : « Vëllezër dhe etër , më dëgjoni . Perëndia i lavdisë iu shfaq atit tonë Abrahamit kur ky ishte në Mesopotami , para se të banonte në Haran ,
44007003	e i tha : Dil nga toka jote e nga fisi yt dhe shko në tokën që unë do të të tregoj .
44007004	Atëherë ai doli nga toka e kaldenjve dhe banoi në Haran . Pasi i vdiq i ati , Perëndia e shpërnguli që andej dhe e solli në këtë tokë , ku tani banoni ju .
44007005	Atje nuk i dha në trashëgimi asnjë këmbë tokë , por i premtoi se do t'ia jepte në pronë atij e pasardhësve të tij , edhe pse Abrahami nuk kishte ende fëmijë .
44007006	Perëndia i tha se pasardhësit e tij do të jetonin si të huaj në dhè të huaj , e atje do t'i skllavëronin e do t'i keqtrajtonin për katërqind vjet .
44007007	Por unë do ta gjykoj kombin të cilit ata do t'i shërbejnë , tha Perëndia , e pastaj ata do të dalin prej andej e do të më adhurojnë në këtë vend .
44007008	Pastaj bëri me Abrahamin besëlidhjen e rrethprerjes . Kështu Abrahamit i lindi Isaku dhe e rrethpreu ditën e tetë . Isakut i lindi Jakobi e Jakobit dymbëdhjetë patriarkët .
44007009	Patriarkët e kishin smirë Jozefin dhe e shitën në Egjipt , por Perëndia ishte me të .
44007010	Ai e çliroi nga të gjitha vuajtjet dhe i dha hir e urti përballë faraonit , mbretit të Egjiptit , që e caktoi Jozefin epror të Egjiptit e të gjithë shtëpisë së vet .
44007011	Pastaj , në të gjithë Egjiptin e Kanaanin ra një zi buke . Mjerimi ishte aq i madh saqë etërit tanë nuk gjenin asgjë për të ngrënë .
44007012	Po kur Jakobi dëgjoi se në Egjipt kishte grurë , dërgoi në fillim atje etërit tanë .
44007013	Herën e dytë , Jozefi u dha të njohur vëllezërve të vet dhe kështu faraoni u njoh me familjen e Jozefit .
44007014	Atëherë Jozefi dërgoi dikë që të thërriste atin e tij Jakobin e të gjithë farefisin , që ishin shtatëdhjetë e pesë veta .
44007015	Kështu Jakobi shkoi në Egjipt . Ai dhe etërit tanë vdiqën ,
44007016	dhe trupat e tyre i sollën në Sikem , ku u varrosën në varrin që Abrahami ua kishte blerë me një shumë argjendi bijve të Hemorit në Sikem .
44007017	Ndërsa po afrohej koha e përmbushjes së premtimit që Perëndia i kishte dhënë Abrahamit , populli ynë u rrit e u shumua në Egjipt ,
44007018	derisa në Egjipt u bë mbret dikush tjetër , që nuk e njihte Jozefin .
44007019	Ai u soll dinakërisht me kombin tonë e i detyroi etërit tanë t'i braktisnin fëmijët në mëshirë të fatit , që të mos mbeteshin gjallë .
44007020	Në këtë kohë u lind Moisiu , që ishte i bukur në sytë e Perëndisë . Ai u rrit në shtëpinë e të atit për tre muaj
44007021	dhe kur e braktisën , e mori e bija e faraonit dhe e rriti si të ishte biri i saj .
44007022	Kështu Moisiu u edukua me tërë dijen e egjiptianëve dhe ishte i fuqishëm në fjalë e në vepra .
44007023	Kur mbushi dyzet vjeç , i lindi në zemër dëshira të shkonte të shihte vëllezërit e vet , bijtë e Izraelit .
44007024	Aty pa dikë të cilit po i bënin padrejtësi . Ai e mbrojti të shtypurin dhe mori shpagim duke vrarë egjiptianin .
44007025	Moisiu mendonte se vëllezërit e vet do ta kuptonin se Perëndia po i shpëtonte me anë të tij , por ata nuk e kuptuan .
44007026	Të nesërmen shkoi te disa izraelitë që po grindeshin e u përpoq t'i pajtonte duke u thënë : “ Burra , ju jeni vëllezër . Pse i bëni padrejtësi njëri-tjetrit ? ” .
44007027	Por ai që po i bënte padrejtësi tjetrit , e shtyu Moisiun e i tha : Kush të caktoi ty prijës e gjykatës mbi ne ?
44007028	A do të më vrasësh edhe mua , sikurse vrave dje egjiptianin ?
44007029	Kur dëgjoi këtë , Moisiu u largua e jetoi si i huaj në dheun e Madianit , ku i lindën dy bij .
44007030	Pasi kaluan dyzet vjet , Moisiut iu shfaq një engjëll në shkretëtirën e Malit të Sinait , në flakën e një shkurreje që po digjej .
44007031	Kur e pa , Moisiu u çudit me këtë pamje . Ndërsa po afrohej për të parë më mirë , zëri i Zotit tha :
44007032	Unë jam Perëndia i etërve të tu , Perëndia i Abrahamit , Isakut e Jakobit . Moisiu filloi të dridhej e nuk guxonte të shikonte .
44007033	Atëherë Zoti i tha : Hiqi sandalet nga këmbët , sepse vendi ku po shkel , është tokë e shenjtë .
44007034	E kam parë mirë dhunën që i bëhet popullit tim në Egjipt , e kam dëgjuar rënkimin e tyre dhe kam zbritur për t'i çliruar . Tani eja të të dërgoj në Egjipt .
44007035	Ky ishte i njëjti Moisi që ata nuk e kishin pranuar kur i thanë : Kush të caktoi ty prijës e gjykatës ? Tani Perëndia e dërgoi atë si prijës dhe si shpengues përmes engjëllit që iu shfaq në shkurre .
44007036	Ky i nxori nga Egjipti dhe bëri mrekulli e shenja në tokën e Egjiptit , në Detin e Kuq e në shkretëtirë për dyzet vjet .
44007037	Moisiu është ai që u tha izraelitëve : Perëndia do të nxjerrë nga vëllezërit tuaj një profet si unë .
44007038	Kur populli ishte mbledhur në shkretëtirë , i njëjti Moisi u bë ndërmjetësi mes engjëllit që i fliste në Malin e Sinait dhe etërve tanë . Ai i mori fjalët e jetës për të na i dhënë neve .
44007039	Etërit tanë nuk deshën t'i bindeshin atij , madje iu shmangën e me zemrat e tyre u kthyen në Egjipt .
44007040	Ata i thanë Aaronit : Na bëj ca perëndi , që të na prijnë . Sa për këtë Moisiun që na nxori nga dheu i Egjiptit nuk dimë gjë se ç'u bë me të .
44007041	Po ato ditë ata bënë një viç si idhull , i kushtuan një fli e u kënaqën me veprat e duarve të tyre .
44007042	Por Perëndia u largua prej tyre e i la të adhurojnë yjet e qiellit , siç është shkruar në librin e profetëve : A më kushtove kafshë të therura e flijime dyzet vjet në shkretëtirë , o shtëpia e Izraelit ?
44007043	Ju morët me vete tendën e Molokut dhe yllin e perëndisë suaj Refan , shëmbëllimet që i bëtë vetë për t'i adhuruar , prandaj do t'ju shpërngul përtej Babilonisë .
44007044	Në shkretëtirë etërit tanë kishin tendën e dëshmisë , sikurse Perëndia e kishte udhëzuar Moisiun kur i foli dhe e urdhëroi ta bënte sipas modelit që kishte parë .
44007045	Etërit tanë e morën në dorëzim tendën dhe bashkë me Jozueun e mbartën me vete kur pushtuan tokën e paganëve , të cilët Perëndia i dëboi para syve të etërve tanë . Tenda mbeti aty deri në kohën e Davidit ,
44007046	i cili gjeti hir para Perëndisë dhe kërkoi që të gjente një vendbanim për Perëndinë e Jakobit .
44007047	Por ishte Solomoni ai që ia ndërtoi shtëpinë Perëndisë .
44007048	Megjithatë , më i larti Perëndi nuk banon në shtëpi të bëra nga duart e njerëzve , sikurse thotë profeti :
44007049	Qielli është froni im , e toka është shtroja e këmbëve të mia . Çfarë shtëpie do të më ndërtoni , thotë Zoti , ose cili është vendi ku do të gjej pushim ?
44007050	A nuk i ka bërë dora ime të gjitha këto gjëra ?
44007051	Popull kryeneç , me zemër e veshë që nuk e dëgjojnë Perëndinë , edhe ju , sikurse etërit tuaj , vazhdoni t'i kundërviheni Shpirtit të Shenjtë .
44007052	Cilin prej profetëve nuk përndoqën etërit tuaj ? Ata vranë paralajmëruesit e ardhjes së të Drejtit , ndërsa tani ju jeni bërë tradhtarët dhe vrasësit e tij .
44007053	Ju jeni ata që morën ligjin e Moisiut , sikurse urdhëruan engjëjt , por nuk e zbatuat » .
44007054	Kur dëgjuan këto gjëra , ata u zemëruan e kërcëlluan dhëmbët kundër Stefanit .
44007055	Por Stefani , i mbushur me Shpirtin e Shenjtë , ngriti sytë drejt qiellit e pa lavdinë e Perëndisë dhe Jezuin që qëndronte në të djathtën e Perëndisë .
44007056	Atëherë tha : « Ja , po shoh qiejt e hapur dhe Birin e njeriut duke qëndruar në të djathtën e Perëndisë ! » .
44007057	Por ata mbyllën veshët dhe me një britmë të madhe u lëshuan kundër tij .
44007058	Pastaj e zvarritën jashtë qytetit dhe e goditën me gurë . Dëshmitarët i vendosën rrobat te këmbët e një të riu që quhej Saul .
44007059	Ndërsa këta e godisnin me gurë , Stefani lutej : « O Zot Jezu , pranoje shpirtin tim ! » .
44007060	Pastaj ra në gjunjë dhe thirri me zë të lartë : « O Zot , mos ua ngarko atyre këtë mëkat » . Pasi tha këto , vdiq .
44008001	Sauli e miratoi vrasjen e Stefanit . Atë ditë filloi një përndjekje e madhe ndaj kishës në Jerusalem . Përveç apostujve , të gjithë u shpërndanë nëpër fshatrat e Judesë e të Samarisë .
44008002	Disa njerëz të përkushtuar ndaj Perëndisë e varrosën Stefanin dhe e vajtuan shumë .
44008003	Ndërsa Sauli po e shkatërronte kishën duke hyrë shtëpi më shtëpi . Ai merrte zvarrë burra e gra dhe i fuste në burg .
44008004	Mirëpo ata që ishin shpërndarë shkonin nga një vend në tjetrin , duke shpallur ungjillin .
44008005	Filipi zbriti në qytetin e Samarisë e u predikoi atyre Krishtin .
44008006	Turmat i dëgjonin me vëmendje fjalët e Filipit , sepse i dëgjonin dhe i shikonin mrekullitë që bënte .
44008007	Shpirtrat e ndyrë dilnin me britma të mëdha prej shumë njerëzve që ishin të pushtuar prej tyre dhe shumë të paralizuar e të çalë u shëruan .
44008008	Kështu , në atë qytet u gëzuan shumë .
44008009	Në atë qytet jetonte prej kohësh një njeri me emrin Simon , i cili bënte magji e i mahniste njerëzit e Samarisë , e thoshte se ishte njeri i madh .
44008010	Të gjithë e dëgjonin me vëmendje , që nga më të vegjlit deri te më të mëdhenjtë , e thoshin : « Ky njeri është fuqia e madhe e Perëndisë » .
44008011	Dhe e dëgjonin me vëmendje , sepse i kishte mahnitur për një kohë të gjatë me magjitë e tij .
44008012	Po kur i besuan Filipit , që po shpallte ungjillin e mbretërisë së Perëndisë dhe emrin e Jezu Krishtit , atëherë u pagëzuan burra e gra .
44008013	Edhe vetë Simoni besoi . Pasi u pagëzua , qëndroi me Filipin e mahnitej kur shikonte mrekullitë e mëdha dhe veprat e fuqishme që ndodhnin .
44008014	Kur apostujt në Jerusalem dëgjuan se Samaria e kishte pranuar fjalën e Perëndisë , dërguan atje Pjetrin e Gjonin .
44008015	Këta shkuan dhe u lutën që ata të merrnin Shpirtin e Shenjtë ,
44008016	sepse asnjëri prej tyre nuk e kishte marrë ende Shpirtin e Shenjtë , por vetëm ishin pagëzuar në emrin e Zotit Jezu .
44008017	Atëherë Pjetri e Gjoni vunë duart mbi ta dhe ata morën Shpirtin e Shenjtë .
44008018	Kur pa Simoni se Shpirti i Shenjtë u dhurua përmes vënies së duarve të apostujve , u ofroi atyre para
44008019	e u tha : « Ma jepni edhe mua këtë pushtet , që kur të vë duart mbi dikë , të marrë Shpirtin e Shenjtë » .
44008020	Por Pjetri i tha : « U shkatërrofshin paratë e tua e ti bashkë me to , sepse mendove se mund të blesh me para dhuratën e Perëndisë !
44008021	Ti nuk ke as pjesë e as short në këtë gjë , se nuk e ke zemrën të drejtë para Perëndisë .
44008022	Pendohu për këtë mbrapshti tënden e lutju Zotit , se ndoshta ta fal atë që kishe në zemër .
44008023	Në të vërtetë po shoh se je i mbushur me vrer dhe je peng i mëkatit » .
44008024	Atëherë Simoni u përgjigj : « Lutjuni ju Zotit për mua , që të mos më ndodhë asgjë nga këto që thatë » .
44008025	Pasi dëshmuan dhe predikuan fjalën e Zotit , Pjetri e Gjoni u kthyen në Jerusalem , duke u predikuar ungjillin shumë vendeve të Samarisë .
44008026	Një engjëll i Zotit i foli Filipit e i tha : « Ngrihu e shko drejt jugut , në rrugën që zbret nga Jerusalemi në Gazë » . Ajo është një rrugë e shkretë .
44008027	Filipi u ngrit e shkoi . Ai pa një eunuk etiopas , zyrtar i lartë i Kandakës , mbretëreshës së etiopasve , kujdestar i tërë thesarit të saj . Ky kishte qenë në Jerusalem për të adhuruar
44008028	e tani po kthehej , i ulur në karrocën e vet , duke lexuar profetin Isaia .
44008029	Atëherë Shpirti i Shenjtë i tha Filipit : « Shko e hip në atë karrocë ! » .
44008030	Filipi shkoi me vrap , e dëgjoi eunukun duke lexuar profetin Isaia e i tha : « A e kupton atë që po lexon ? » .
44008031	Ai i tha : « E si mund ta kuptoj po nuk më udhëzoi dikush ? » . Pastaj e ftoi Filipin të hipte në karrocë e të ulej pranë tij .
44008032	Pjesa e Shkrimit të shenjtë që ai po lexonte ishte kjo : E çuan si dele për t'u therur , si qengjin që shkon për t'u qethur pa bërë zë e ai nuk e hapi gojën .
44008033	E poshtëruan dhe ia mohuan drejtësinë . E kush mund të flasë për pasardhësit e tij ? Sepse jetës së tij i dhanë fund mbi tokë .
44008034	Eunuku e pyeti Filipin : « Të lutem , për kë e thotë këtë gjë profeti ? Për veten e tij apo për ndonjë tjetër ? » .
44008035	Atëherë Filipi filloi të fliste e duke u nisur nga kjo pjesë e Shkrimit të shenjtë , i shpalli ungjillin , Jezuin .
44008036	Ndërsa po ecnin udhës , arritën në një vend ku kishte ujë dhe eunuku tha : « Ja , këtu ka ujë . Çfarë më pengon të pagëzohem ? » .
44008038	Ai urdhëroi të ndalej karroca . Filipi dhe eunuku shkuan tek uji dhe Filipi e pagëzoi .
44008039	Kur dolën nga uji , Shpirti i Zotit e rrëmbeu Filipin dhe eunuku nuk e pa më . Pastaj shkoi plot gëzim udhës së vet .
44008040	Filipi u gjend në Azot dhe , gjatë udhës , u predikonte ungjillin të gjitha qyteteve , derisa arriti në Cezare .
44009001	Sauli , që vazhdonte të kërcënonte deri edhe me vdekje dishepujt e Zotit , shkoi te kryeprifti
44009002	dhe i kërkoi që ky t'i shkruante letra për sinagogat e Damaskut , me qëllim që po të gjente ndokënd që i përkiste Udhës së Zotit Jezu , burra a gra , t'i sillte të lidhur në Jerusalem .
44009003	Ndërsa po udhëtonte e po i afrohej Damaskut , befas shndriti përreth tij një dritë prej qiellit .
44009004	Ai u rrëzua dhe dëgjoi një zë që i tha : « Saul , Saul , përse më përndjek ? » .
44009005	Sauli pyeti : « Kush je ti , o Zot ? » . Ai u përgjigj : « Unë jam Jezui , që ti po përndjek .
44009006	Ngrihu e hyr në qytet dhe atje do të të thuhet çfarë duhet të bësh » .
44009007	Burrat që po udhëtonin me të , mbetën pa fjalë , sepse e dëgjuan zërin , por nuk panë askënd .
44009008	Sauli u ngrit nga toka , por edhe pse i kishte sytë të hapur , nuk shihte . Atëherë e morën për dore dhe e çuan në Damask .
44009009	Ai nuk shihte dhe as nuk hëngri e as nuk piu për tri ditë .
44009010	Në Damask gjendej një dishepull me emrin Hanani . Zoti i tha atij në një vegim : « Hanani ! » . Ai u përgjigj : « Ja ku jam , o Zot » .
44009011	Zoti i tha : « Ngrihu e shko te rruga që quhet ‘ e Drejtë ’ dhe kërko te shtëpia e Judës një njeri me emrin Saul , nga Tarsi . Ja , ai po lutet
44009012	dhe ka parë në vegim një njeri me emrin Hanani duke hyrë në shtëpi e duke i vënë duart mbi të , që t'i kthehet shikimi » .
44009013	Por Hanania u përgjigj : « Zot , kam dëgjuar prej shumë vetave sesa të këqija u ka bërë besimtarëve të tu në Jerusalem ky njeri .
44009014	Ndërsa këtu ka ardhur i autorizuar nga kryepriftërinjtë për t'u vënë prangat të gjithëve atyre që besojnë në ty » .
44009015	Por Zoti i tha : « Shko , se ai është mjeti që unë e kam zgjedhur për ta bërë të njohur emrin tim para kombeve pagane , para mbretërve dhe para bijve të Izraelit .
44009016	Unë do t'i tregoj atij sesa shumë i duhet të vuajë për shkak të emrit tim » .
44009017	Atëherë Hanania shkoi në atë shtëpi , vuri duart mbi Saulin dhe i tha : « Vëlla Saul , Zoti Jezu që t'u shfaq rrugës duke ardhur këtu më ka dërguar që të shohësh përsëri e të mbushesh me Shpirtin e Shenjtë » .
44009018	Menjëherë diçka si luspa i ranë nga sytë dhe iu kthye shikimi . Pastaj u ngrit , u pagëzua
44009019	dhe , pasi hëngri , iu kthye fuqia . Sauli ndenji disa ditë me dishepujt në Damask
44009020	e menjëherë filloi të predikonte Jezuin nëpër sinagoga e të thoshte se Jezui është Biri i Perëndisë .
44009021	Të gjithë ata që e dëgjonin , çuditeshin e thoshin : « Po a nuk është ky ai që në Jerusalem përndoqi me dhunë ata që besonin në Jezuin ? A nuk erdhi këtu për t'u vënë prangat e për t'i çuar te kryepriftërinjtë ? » .
44009022	Sauli forcohej gjithnjë e më shumë e i habiste judenjtë që jetonin në Damask , duke ua vërtetuar se Jezui është Krishti .
44009023	Pasi kaluan disa ditë , judenjtë i ngritën kurth për ta vrarë ,
44009024	por Sauli e mori vesh kurthin e tyre . Natë e ditë ata i ruanin portat e qytetit që ta vrisnin Saulin .
44009025	Atëherë dishepujt e tij e morën natën , e nxorën nga e çara e një muri dhe e zbritën me një kosh .
44009026	Kur arriti në Jerusalem , ai u përpoq të bashkohej me dishepujt , por të gjithë kishin frikë prej tij , sepse nuk besonin që ai ishte dishepull .
44009027	Megjithatë , Barnaba e mori , e solli te apostujt dhe u tregoi sesi Sauli gjatë udhëtimit kishte parë Zotin , i cili i kishte folur , e sesi Sauli kishte predikuar me guxim në Damask në emrin e Jezuit .
44009028	Atëherë Sauli ndenji me apostujt dhe hynte e dilte nga Jerusalemi , duke predikuar me guxim në emër të Zotit .
44009029	Ai fliste e diskutonte me judenjtë greqishtfolës , por ata përpiqeshin ta vrisnin .
44009030	Kur vëllezërit e morën vesh këtë gjë , e çuan Saulin në Cezare dhe që andej e dërguan në Tars .
44009031	Ndërkohë , në të gjithë Judenë , Galilenë e Samarinë , kisha kishte paqe dhe përparonte duke jetuar me druajtjen e Zotit e rritej me ngushëllimin e Shpirtit të Shenjtë .
44009032	Ndërsa Pjetri po përshkonte gjithë krahinat përreth , shkoi edhe te besimtarët e krishterë që jetonin në Lidë .
44009033	Atje gjeti një njeri me emrin Enea , i cili kishte tetë vjet që dergjej në shtrat , i paralizuar .
44009034	Atëherë Pjetri i tha : « Enea , Jezu Krishti po të shëron . Ngrihu e rregulloje shtratin ! » . Ai u ngrit menjëherë .
44009035	Të gjithë banorët e Lidës e të Sharonit e panë këtë e u kthyen te Zoti .
44009036	Në Jopë jetonte një grua besimtare me emrin Tabita , që e përkthyer do të thotë Gazelë Ajo bënte shumë vepra të mira e jepte shumë lëmoshë .
44009037	Ato ditë ajo u sëmur e vdiq . Pasi e lanë me ujë , e vendosën në dhomën e sipërme .
44009038	Lida ishte afër Jopës dhe dishepujt , kur dëgjuan se Pjetri ishte aty , dërguan tek ai dy burra me këtë lutje : « Eja te ne pa vonesë » .
44009039	Atëherë Pjetri u ngrit e shkoi me ta . Kur arriti , e çuan te dhoma e sipërme . Të gjitha vejushat iu afruan duke qarë e duke i treguar tunikat e rrobat e tjera që kishte bërë Gazela kur kishte qenë gjallë .
44009040	Pjetri i nxori të gjithë përjashta dhe ra në gjunjë e u lut . Pastaj iu drejtua së vdekurës e tha : « Tabita , ngrihu ! » . Atëherë ajo hapi sytë , pa Pjetrin dhe u ngrit ndenjur .
44009041	Pjetri i dha dorën dhe e ngriti në këmbë . Pastaj thirri vëllezërit e krishterë dhe vejushat dhe ua tregoi Tabitën gjallë .
44009042	E gjithë Jopa e mori vesh këtë gjë e shumë veta besuan në Zotin .
44009043	Ndërkohë Pjetri qëndroi në Jopë për pak kohë me një farë Simoni , që ishte lëkurëpunues .
44010001	Në Cezare jetonte një njeri me emrin Kornel . Ai ishte centurion i asaj që quhej kohorta italike .
44010002	Korneli ishte i përkushtuar ndaj Perëndisë dhe e druante atë bashkë me të gjithë ata të shtëpisë së vet . Ai i jepte shumë lëmoshë popullit dhe i lutej Perëndisë .
44010003	Një pasdite , rreth orës tre , ai pa qartë në një vegim një engjëll të Perëndisë që shkoi tek ai e i tha : « Kornel ! » .
44010004	Ai ia nguli sytë e i frikësuar i tha : « Çfarë ka o Zot ? » . Engjëlli i tha : « Lutjet dhe lëmoshët e tua kanë arritur para Zotit dhe ai të ka kujtuar .
44010005	Dërgo tani në Jopë ndonjë njeri te Simoni që quhet Pjetër .
44010006	Ai po rri te Simon lëkurëpunuesi , që e ka shtëpinë afër detit » .
44010007	Kur u largua engjëlli që foli me të , Korneli thirri dy nga shërbëtorët e vet ndërsa nga radhët e atyre që i shërbenin thirri një ushtar që ishte i përkushtuar ndaj Perëndisë .
44010008	Pasi u tregoi gjithçka , i dërgoi në Jopë .
44010009	Të nesërmen , rreth mesditës , ndërsa ata po ecnin e po i afroheshin qytetit , Pjetri hipi në tarracë për t'u lutur .
44010010	Atë e mori uria e donte të hante . Ndërsa po i përgatisnin ushqimin , pati një vegim .
44010011	Ai pa qiellin të hapur e diçka si një pëlhurë të madhe që zbriste e ulej në tokë e mbajtur në të katër cepat .
44010012	Në pëlhurë gjendeshin të gjitha llojet e katërkëmbëshve , të zvarranikëve të tokës e të shpendëve të qiellit .
44010013	Atëherë dëgjoi një zë që i tha : « Ngrihu , Pjetër . Ther e ha » .
44010014	Por Pjetri tha : « Kurrsesi , o Zot . Unë nuk kam ngrënë kurrë asgjë të papastër e të ndyrë » .
44010015	Zëri i tha përsëri për të dytën herë : « Mos e quaj të papastër atë që ka pastruar Perëndia ! » .
44010016	Kjo gjë u përsërit tri herë e ajo që kishte parë Pjetri u ngrit në qiell .
44010017	Pjetri po përpiqej të kuptonte domethënien e vegimit që kishte parë teksa vinin njerëzit e Kornelit . Ata ishin te porta e po pyesnin për shtëpinë e Simonit .
44010018	Pastaj thirrën e pyetën nëse rrinte aty Simoni që quhej Pjetër .
44010019	Ndërkohë që Pjetri ende kishte në mendje vegimin , Shpirti i Shenjtë i tha : « Po të kërkojnë tre burra .
44010020	Tani ngrihu , zbrit poshtë e shko me ta pa ngurruar , se i kam dërguar unë » .
44010021	Pjetri zbriti te këta njerëz e tha : « Unë jam ai që po kërkoni . Pse keni ardhur ? » .
44010022	Ata i thanë : « Korneli , centurioni , është njeri i drejtë dhe e druan Perëndinë . Për të flet mirë tërë kombi i judenjve . Atë e udhëzoi një engjëll i shenjtë të të thërrasë në shtëpinë e tij dhe të dëgjojë çfarë ke për t'i thënë » .
44010023	Atëherë Pjetri i ftoi të hyjnë e të rrinin në atë shtëpi . Të nesërmen ai u ngrit e shkoi me ta . Disa prej vëllezërve besimtarë nga Jopa shkuan me të .
44010024	Një ditë më pas arritën në Cezare . Korneli po i priste dhe kishte thirrur të afërmit e miqtë e ngushtë .
44010025	Kur hyri Pjetri , Korneli i doli para dhe i ra ndër këmbë për ta adhuruar .
44010026	Por Pjetri e ngriti e i tha : « Ngrihu ! Edhe unë njeri jam » .
44010027	Ndërsa po fliste me Kornelin , hyri brenda dhe gjeti shumë njerëz që ishin mbledhur atje .
44010028	Atëherë u tha : « Ju e dini se për një jude është e palejueshme të shoqërohet me një të huaj apo të hyjë në shtëpinë e tij , por Perëndia më ka treguar se nuk duhet të quaj më askënd të papastër apo të ndyrë .
44010029	Prandaj erdha pa kundërshtuar kur dërguat njerëz për të më thirrur . Tani , po ju pyes , pse më thirrët ? » .
44010030	Korneli u përgjigj : « Para katër ditësh , pikërisht në këtë kohë , në orën tre , kur po lutesha në shtëpinë time , papritur qëndroi para meje një njeri i veshur me rroba të shndritshme .
44010031	Ai më tha : “ Kornel , Perëndia e ka dëgjuar lutjen tënde dhe i ka kujtuar lëmoshat e tua .
44010032	Prandaj , dërgo njerëz në Jopë e kërko Simonin , që quhet Pjetër . Ai po rri në shtëpinë e Simon lëkurëpunuesit , afër detit . ”
44010033	Atëherë unë menjëherë dërgova njerëz te ti , e ti bëre mirë që erdhe . Tani ne jemi të gjithë këtu para Perëndisë për të dëgjuar gjithçka që të ka urdhëruar Zoti të thuash » .
44010034	Atëherë Pjetri filloi t'u fliste : « Me të vërtetë po e kuptoj se Perëndia nuk mban anën e askujt .
44010035	Kushdo që e druan Perëndinë dhe bën atë që është e drejtë , nga çdo komb qoftë , gjen pëlqim te Perëndia .
44010036	Ju e njihni fjalën që i ka dërguar ai popullit të Izraelit , duke predikuar ungjillin e paqes përmes Jezu Krishtit . Ai është Zoti i të gjitha gjërave .
44010037	Ajo fjalë është përhapur nëpër Jude , duke filluar që nga Galileja , pas pagëzimit që predikoi Gjoni
44010038	dhe tregon se si Perëndia e vajosi Jezuin nga Nazareti me Shpirtin e Shenjtë e me fuqi , se si ai shkoi nga një vend në tjetrin duke bërë mirë e duke shëruar të gjithë ata që ishin nën pushtetin e djallit , sepse Perëndia ishte me të .
44010039	Ne jemi dëshmitarë të të gjitha gjërave që bëri ai në Jude e në Jerusalem . Ata e vranë , duke e varur në drurin e kryqit ,
44010040	por ditën e tretë Perëndia e ngjalli dhe bëri që t'i shfaqej
44010041	jo të gjithë popullit , por neve , që ishim të zgjedhur nga Perëndia si dëshmitarë dhe që hëngrëm e pimë me të pasi u ngjall prej të vdekurve .
44010042	Jezui na urdhëroi t'i predikojmë popullit e të dëshmojmë se Perëndia ka caktuar pikërisht atë si gjykatës të të gjallëve e të të vdekurve .
44010043	Të gjithë profetët dëshmojnë për të e thonë se kushdo që beson në të , merr faljen e mëkateve përmes emrit të tij » .
44010044	Ndërsa Pjetri po fliste ende , Shpirti i Shenjtë zbriti mbi të gjithë ata që e dëgjonin .
44010045	Të krishterët e rrethprerë që kishin ardhur me Pjetrin u çuditën sesi dhurata e Shpirtit të Shenjtë iu dha edhe paganëve ,
44010046	dhe i dëgjuan duke folur në gjuhë e duke madhëruar Perëndinë . Atëherë Pjetri tha :
44010047	« A mund t'ua ndalojë njeri ujin e pagëzimit këtyre njerëzve që morën Shpirtin e Shenjtë sikurse edhe ne ? » .
44010048	Pastaj i urdhëroi të pagëzoheshin në emrin e Jezu Krishtit . Atëherë ata i kërkuan të rrinte për disa ditë .
44011001	Apostujt dhe vëllezërit që ishin në Jude dëgjuan se edhe paganët e kishin pranuar fjalën e Perëndisë .
44011002	Kur Pjetri shkoi në Jerusalem , të krishterët e rrethprerë e sulmuan me fjalë
44011003	dhe i thanë : « Ti hyre në shtëpinë e njerëzve të parrethprerë e hëngre me ta » .
44011004	Atëherë Pjetri u tregoi hollësisht çfarë i kishte ndodhur :
44011005	« Isha në qytetin e Jopës dhe po lutesha kur , i rrëmbyer nga Shpirti i Shenjtë , pashë një vegim . Diçka si një pëlhurë e madhe po zbriste dhe , e mbajtur në të katër cepat , ulej nga qielli deri tek unë .
44011006	Kur e vështrova nga afër , vura re e pashë katërkëmbësh të tokës , egërsira , rrëshqanorë dhe shpendë të qiellit .
44011007	Atëherë dëgjova një zë që më tha : “ Ngrihu , Pjetër . Ther e ha . ”
44011008	Por unë thashë : “ Kurrsesi , o Zot , sepse nuk kanë hyrë asnjëherë në gojën time gjëra të papastra e të ndyra . ”
44011009	Pastaj zëri nga qielli më tha për të dytën herë : “ Mos e quaj të papastër atë që ka pastruar Perëndia ! ”
44011010	Kjo gjë u përsërit tri herë , pastaj të gjitha u ngritën përsëri në qiell .
44011011	Pastaj menjëherë tre burra , që i kishin dërguar tek unë nga Cezarea , erdhën te shtëpia ku po rrinim ne .
44011012	Shpirti i Shenjtë më tha të shkoja me ta pa ngurruar . Me mua erdhën edhe këta gjashtë vëllezër besimtarë dhe hymë në shtëpinë e atij njeriu .
44011013	Ai na tha se kishte parë një engjëll që i ishte shfaqur në shtëpinë e tij dhe i kishte thënë : “ Dërgo njerëz në Jopë të marrin Simonin që e thërrasin Pjetër .
44011014	Ai do të të thotë fjalët me të cilat ti e shtëpia jote do të shpëtohen . ”
44011015	Kur fillova të flisja , Shpirti i Shenjtë zbriti mbi ta sikurse kishte zbritur mbi ne në fillim .
44011016	Atëherë m'u kujtua fjala e Zotit , që tha : “ Gjoni pagëzon me ujë , ndërsa ju do të pagëzoheni me Shpirtin e Shenjtë . ”
44011017	Nëse Perëndia u dha paganëve të njëjtën dhuratë që na ka dhënë neve kur besuam në Zotin Jezu Krisht , kush isha unë që të pengoja Perëndinë ? » .
44011018	Kur dëgjuan këto gjëra , ata u qetësuan dhe e përlëvduan Perëndisë duke thënë : « Atëherë Perëndia ua ka dhënë edhe paganëve pendimin që udhëheq drejt jetës » .
44011019	Ata që ishin shpërndarë për shkak të përndjekjes që nisi pas vdekjes së Stefanit , shkuan deri në Fenikë , në Qipro e Antioki , por ua shpallnin fjalën e Zotit vetëm judenjve dhe askujt tjetër .
44011020	Mes tyre ishin edhe disa burra nga Qipro dhe Kirena , të cilët , rrugës për në Antioki , ua shpallën ungjillin , Zotin Jezu , edhe judenjve greqishtfolës .
44011021	Dora e Zotit ishte me ta dhe një numër i madh besuan e u kthyen te Zoti .
44011022	Lajmi për këtë gjë arriti në vesh të kishës në Jerusalem dhe ata dërguan Barnabën të shkonte deri në Antioki .
44011023	Kur ai arriti atje dhe pa hirin që Perëndia u kishte dhënë besimtarëve , u gëzua dhe i porositi të gjithë që t'i qëndronin besnikë Zotit , me gjithë zemër .
44011024	Barnaba ishte njeri i mirë , i mbushur me Shpirtin e Shenjtë e me besim . Kështu , një numër i madh njerëzish besoi në Zotin .
44011025	Pastaj Barnaba shkoi në Tars për të kërkuar Saulin .
44011026	Kur e gjeti , e solli në Antioki . Ata qëndruan aty një vit të tërë me kishën dhe mësuan shumë njerëz . Në Antioki dishepujt u quajtën të krishterë për herë të parë .
44011027	Në ato ditë , në Antioki erdhën disa profetë nga Jerusalemi .
44011028	Njëri prej tyre që quhej Hagab tregoi me anë të Shpirtit të Shenjtë se do të binte një zi e madhe buke në tërë botën , gjë që ndodhi në kohën kur perandor ishte Klaudi .
44011029	Atëherë dishepujt vendosën që secili prej tyre , sipas mundësive që kishte , të jepte diçka për të ndihmuar vëllezërit besimtarë që ishin në Jude .
44011030	Dhe ashtu bënë . Ndihmën ua dërguan pleqve të kishës me Barnabën dhe Saulin .
44012001	Në atë kohë , mbreti Herod filloi të përndjekë disa nga besimtarët e kishave .
44012002	Jakobin , vëllanë e Gjonit , ai e vrau me shpatë .
44012003	Kur pa se kjo gjë u pëlqeu judenjve , urdhëroi të kapnin edhe Pjetrin . Ishin ditët e festës së Bukëve të Pambrujtura .
44012004	Pasi e kapi , Herodi e futi në burg dhe ua dorëzoi katër grupeve me nga katër ushtarë që ta ruanin , me qëllim që pas Pashkës ta nxirrte para popullit .
44012005	Kur Pjetri ishte në burg , kisha i lutej Perëndisë me gjithë zemër për të .
44012006	Natën , përpara se Herodi ta nxirrte Pjetrin para popullit , Pjetri , i lidhur me dy zinxhirë , po flinte mes dy ushtarëve , ndërsa rojat para derës ruanin burgun .
44012007	Papritur u shfaq një engjëll i Zotit dhe qelinë e ndriçoi një dritë . Ai e preku Pjetrin në brinjë dhe i tha : « Ngrihu shpejt ! » . Dhe menjëherë zinxhirët i ranë nga duart .
44012008	Pastaj engjëlli i tha : « Vëre brezin e mbathi sandalet » . Pjetri u bind . Pastaj i tha : « Mbështillu me mantel dhe më ndiq » .
44012009	Pjetri doli e shkoi pas tij pa e ditur nëse ajo që po i ndodhte me engjëllin ishte e vërtetë apo jo . Ai mendonte se po shihte një vegim .
44012010	Kur kaluan rojën e parë e të dytë , arritën te dera e hekurt , që të çonte në qytet . Ajo u hap vetë . Ata dolën dhe ecën në një rrugë dhe engjëlli u largua nga ai menjëherë .
44012011	Atëherë Pjetri erdhi në vete e tha : « Tani e di me të vërtetë se Zoti dërgoi engjëllin e tij e më çliroi nga duart e Herodit e nga gjithçka që judenjtë kishin ndërmend të bënin me mua » .
44012012	Kur e kuptoi këtë gjë , shkoi në shtëpinë e Marisë , nënës së Gjonit , që e quanin edhe Mark . Aty ishin mbledhur shumë veta e po luteshin .
44012013	Ai trokiti në derën e jashtme . Një shërbëtore me emrin Rodë erdhi të hapte derën .
44012014	Kur dëgjoi zërin e Pjetrit , ajo u gëzua aq shumë , saqë në vend që të hapte derën , shkoi me vrap brenda dhe lajmëroi se Pjetri ishte te dera .
44012015	Ata i thanë : « Ti nuk je në vete » . Por ajo nguli këmbë se ishte e vërtetë . Ata i thanë : « Është engjëlli i tij » .
44012016	Ndërsa Pjetri vazhdonte të trokiste . Kur e hapën derën , ata e panë dhe mbetën të mahnitur .
44012017	Ai ua bëri me dorë që të mos flisnin dhe u tregoi se si Zoti e kishte nxjerrë nga burgu . Atëherë u tha : « Tregojani këtë Jakobit dhe vëllezërve » . Pastaj doli dhe shkoi në një vend tjetër .
44012018	Kur zbardhi dita , rojat i zuri paniku kur panë se Pjetri nuk ishte aty .
44012019	Herodi e kërkoi , por nuk e gjeti . Atëherë i mori në pyetje rojat dhe urdhëroi që t'i vrisnin . Pastaj Herodi shkoi nga Judeja në Cezare dhe qëndroi aty .
44012020	Herodi ishte shumë i zemëruar me banorët e Tirit e të Sidonit . Atëherë ata ranë në një mendje , shkuan tek ai dhe , pasi ia mbushën mendjen Blastit , nëpunësit të dhomës së mbretit , kërkuan paqe , sepse vendi i tyre i merrte ushqimet nga mbretëria e tij .
44012021	Në ditën e caktuar Herodi u vesh me rrobat mbretërore , u ul në fron dhe mbajti një fjalim .
44012022	Populli brohoriste : « Ky është zë perëndie e jo njeriu » .
44012023	E menjëherë një engjëll i Zotit e goditi Herodin , meqë ai nuk i dha lavdi Perëndisë . Ai dha shpirt i brejtur nga krimbat .
44012024	Dhe fjala e Perëndisë përhapej gjithnjë e më shumë .
44012025	Barnaba e Sauli , pasi e përfunduan detyrën për t'u çuar ndihmën besimtarëve të Jerusalemit , u kthyen në Antioki dhe morën me vete Gjonin që quhej edhe Mark .
44013001	Në kishën e Antiokisë kishte profetë e mësues : Barnaba , Simeoni , që quhej Niger , Luci nga Kirena , Manaeni , shok fëmijërie i Herod tetrarkut dhe Sauli .
44013002	Ndërsa po adhuronin Zotin e po agjëronin , Shpirti i Shenjtë tha : « M'i ndani mënjanë Barnabën e Saulin për veprën për të cilën i kam thirrur » .
44013003	Pastaj , pasi agjëruan dhe u lutën , vunë duart mbi ta dhe i nisën .
44013004	Barnaba e Sauli , të dërguar nga Shpirti i Shenjtë , shkuan në Seleuki dhe prej aty lundruan për në Qipro .
44013005	Kur arritën në Salaminë , e shpallën fjalën e Perëndisë nëpër sinagogat e judenjve . Kishin edhe Gjonin që i ndihmonte .
44013006	Pasi përshkuan tërë ishullin deri në Pafo , takuan një farë magjistari , një profet të rremë jude me emrin Barjezu .
44013007	Ai ishte mik i prokonsull Sergj Palit , një njeri i mençur , që i thirri Barnabën e Saulin dhe kërkoi të dëgjonte fjalën e Perëndisë .
44013008	Por magjistari Elima , se kështu përkthehet emri i tij , iu kundërvu atyre dhe u mundua ta largonte prokonsullin nga besimi .
44013009	Por Sauli , që quhej edhe Pal , i mbushur me Shpirtin e Shenjtë , ia nguli sytë
44013010	dhe i tha : « Ti bir i djallit , armik i çdo drejtësie , plot me mashtrim e dinakëri , a nuk do të heqësh dorë nga shtrembërimi i udhëve të drejta të Zotit ?
44013011	Por ja , dora e Zotit është kundër teje . Do të verbohesh e nuk do ta shohësh diellin për një farë kohe » . Atë e rrethuan menjëherë mjegulla e errësira dhe filloi të sillej rreth e përqark duke kërkuar dikë që ta mbante për dore .
44013012	Kur prokonsulli pa se çfarë kishte ndodhur , besoi dhe mbeti i habitur me mësimin e Zotit .
44013013	Ata që ishin me Palin lundruan nga Pafosi dhe arritën në Pergë të Pamfilisë , ndërsa Gjoni u nda prej tyre dhe u kthye në Jerusalem .
44013014	Ata nga Perga vazhduan rrugën e shkuan në Antioki të Pisidisë . Një të shtunë hynë në sinagogë e u ulën .
44013015	Pas leximit të ligjit të Moisiut e të profetëve , krerët e sinagogës dërguan dikë që t'u thoshte : « Vëllezër , nëse keni ndonjë fjalë për të këshilluar popullin , thojeni » .
44013016	Atëherë Pali u ngrit , bëri shenjë me dorë e tha : « Burra izraelitë e ju që druani Perëndinë , dëgjoni :
44013017	Perëndia i popullit të Izraelit zgjodhi etërit tanë dhe e bëri të madh popullin tonë kur ishte në Egjipt . Ai i nxori që andej me krahun e tij të fuqishëm
44013018	dhe i duroi për rreth dyzet vjet në shkretëtirë .
44013019	Pasi shkatërroi shtatë popuj në tokën e Kanaanit , ua dha atyre tokën si trashëgimi
44013020	për rreth katërqind e pesëdhjetë vjet . Pastaj u dha gjykatës deri në kohën e profetit Samuel .
44013021	Pastaj ata kërkuan të kishin një mbret dhe Perëndia u dha Saulin , birin e Kishit , burrë nga fisi i Beniaminit , që mbretëroi për dyzet vjet .
44013022	Pasi e hoqi atë , u dha për mbret Davidin për të cilin dëshmoi : “ Gjeta Davidin , birin e Jeseut , njeri sipas zemrës sime . Ai do t'i plotësojë tërë dëshirat e mia . ”
44013023	Perëndia , sikurse kishte premtuar , i solli Izraelit nga pasardhësit e këtij njeriu një shpëtimtar , Jezuin .
44013024	Përpara se të vinte Jezui , Gjoni i kishte predikuar gjithë popullit të Izraelit të pendohej e të pagëzohej .
44013025	Kur ishte në fund të shtegtimit të tij , Gjoni tha : “ Kush mendoni se jam unë ? Unë nuk jam ai që prisni , por ai po vjen pas meje dhe unë nuk jam i denjë as t'ia zgjidh sandalet . ”
44013026	Vëllezër , pasardhës të Abrahamit e ju të tjerë që druani Perëndinë , lajmi i këtij shpëtimi na është dërguar neve .
44013027	Banorët e Jerusalemit e krerët e tyre nuk e njohën Jezuin dhe as nuk i kuptuan fjalët e profetëve që lexohen çdo të shtunë . Ata i përmbushën fjalët e kësaj profecie duke e dënuar atë .
44013028	Edhe pse nuk gjetën shkak për ta dënuar me vdekje , i kërkuan Pilatit ta vriste .
44013029	Pasi përmbushën gjithçka që ishte shkruar për të , e zbritën nga druri i kryqit dhe e vunë në varr .
44013030	Por Perëndia e ngjalli prej të vdekurve
44013031	e për shumë ditë Jezui iu shfaq atyre që shkuan me të nga Galileja në Jerusalem . Tani ata janë dëshmitarët e tij para popullit .
44013032	Ne po ju shpallim ungjillin , lajmin e mirë , se atë që u kishte premtuar etërve tanë ,
44013033	Perëndia e përmbushi për ne që jemi bijtë e tyre me ngjalljen e Jezuit . Edhe në psalmin e dytë shkruhet : Ti je Biri im , të kam lindur sot . Unë do t'ju jap juve premtimet e shenjta që i dhashë Davidit . Nuk do të lejosh që i shenjti yt të shohë kalbjen .
44013034	Perëndia e ngjalli prej të vdekurve , që ai të mos kthehej më në kalbje dhe për këtë ka thënë : Unë do t'ju jap juve premtimet e shenjta që i dhashë Davidit .
44013035	Prandaj në një psalm tjetër ka thënë : Nuk do të lejosh që i shenjti yt të shohë kalbjen .
44013036	Davidi , në kohën e tij , i shërbeu planit të Perëndisë dhe vdiq e u varros pranë etërve të vet dhe u kalb .
44013037	Por ai të cilin Perëndia e ngjalli , nuk u kalb .
44013038	Prandaj , dijeni mirë , o vëllezër , se përmes këtij njeriu juve ju shpallet falja e të gjitha mëkateve , prej të cilave nuk mund të bëheshit të drejtë sipas ligjit të Moisiut .
44013039	Përmes Jezuit bëhen të drejtë të gjithë ata që besojnë .
44013040	Ruhuni , pra , që të mos ju ndodhë juve ajo që thanë profetët :
44013041	Shikoni o përbuzës , mrekullohuni e zhdukuni sepse unë do të bëj një vepër të tillë në ditët tuaja , vepër që nuk do ta besonit kurrë , edhe po t'ua thoshte dikush » .
44013042	Kur Pali e Barnaba po dilnin , populli iu lut që t'u flisnin përsëri për këto gjëra të shtunën tjetër .
44013043	Kur u shpërndanë prej sinagogës , shumë nga judenjtë dhe nga ata që ishin kthyer në besimin e judenjve shkuan pas Palit e Barnabës , të cilët u folën e i porositën që të vazhdonin të qëndronin të fortë në hirin e Perëndisë .
44013044	Të shtunën tjetër u mblodh gati tërë qyteti për të dëgjuar fjalën e Zotit .
44013045	Po kur judenjtë i panë turmat , u mbushën me smirë dhe duke thënë fjalë fyese , kundërshtonin ato që thoshte Pali .
44013046	Atëherë Pali e Barnaba folën me guxim : « Ishte e nevojshme që fjala e Perëndisë t'ju shpallej juve më parë . Meqë ju po e hidhni poshtë atë dhe nuk e çmoni veten të denjë për jetën e amshuar , tani ne do t'u drejtohemi kombeve pagane .
44013047	Në të vërtetë Zoti na ka urdhëruar kështu : Të kam caktuar të jesh dritë për kombet që të çosh shpëtimin deri në skajet e dheut » .
44013048	Kur e dëgjuan këtë , paganët u gëzuan dhe përlëvduan fjalën e Zotit . Ata që ishin caktuar për jetën e amshuar , besuan në Jezuin .
44013049	Kështu fjala e Zotit përhapej në mbarë atë krahinë .
44013050	Por judenjtë nxitën gratë e shoqërisë së lartë , që ishin të përkushtuara ndaj Perëndisë , si dhe parinë e qytetit , dhe kurdisën një përndjekje kundër Palit e Barnabës e i dëbuan nga krahina e tyre .
44013051	Atëherë ata shkundën pluhurin nga këmbët si shenjë kundër tyre dhe shkuan në Ikon .
44013052	Dishepujt ishin të mbushur plot me gëzim e me Shpirtin e Shenjtë .
44014001	Në Ikon , Pali e Barnaba hynë në sinagogën e judenjve dhe folën në një mënyrë të tillë saqë një numër i madh judenjsh dhe paganësh besuan në Jezuin .
44014002	Por judenjtë që nuk besuan , i mbushën me ligësi shpirtrat e johebrenjve dhe i ngritën kundër vëllezërve besimtarë .
44014003	Megjithatë Pali e Barnaba ndenjën aty për shumë kohë , duke folur me guxim për Zotin . Zoti u jepte atyre fuqinë që të bënin mrekulli e shenja , duke dëshmuar kështu se predikimi i tyre për hirin e tij ishte i vërtetë .
44014004	Banorët e qytetit u përçanë . Disa ishin me judenjtë e disa me apostujt .
44014005	Kur paganët dhe judenjtë , bashkë me krerët e tyre , bënë plan që t'i keqtrajtonin e t'i vrisnin me gurë ,
44014006	apostujt e morën vesh dhe shkuan në Listër e Derbë , qytete të Likaonisë , si edhe në fshatrat përreth .
44014007	Aty vazhduan të shpallnin ungjillin .
44014008	Në Listër gjetën një njeri me këmbë të paralizuara që në bark të nënës . Ai rrinte ulur dhe nuk kishte ecur kurrë .
44014009	Pali e pa atë me vëmendje dhe , kur vuri re se ai besonte se do të shërohej ,
44014010	i tha me zë të lartë : « Ngrihu në këmbë ! » . Atëherë ai u ngrit në këmbë e filloi të ecte .
44014011	Kur panë se ç'bëri Pali , turmat bërtitën në likaonisht e thanë : « Perënditë kanë zbritur te ne në formë njeriu ! » .
44014012	Ata e quajtën Barnabën Zeus , ndërsa Palin Hermes , sepse ishte ai që fliste më shumë .
44014013	Prifti i Zeusit , tempulli i të cilit ishte jashtë qytetit , solli dema e kurora te dyert dhe së bashku me turmat donin t'u kushtonin flijime .
44014014	Kur e dëgjuan këtë gjë dy apostujt , Barnaba e Pali , grisën rrobat dhe dolën me vrap te turmat duke bërtitur :
44014015	« O burra , çfarë po bëni kështu ? Ne jemi njerëz si ju . Ne ju sjellim ungjillin , që të ktheheni nga këto gjëra të kota te Perëndia i gjallë , që krijoi qiellin , tokën , detin e gjithçka gjendet në to .
44014016	Në kohën e breznive të kaluara i ka lejuar të gjitha kombet të ndiqnin udhët e tyre .
44014017	Megjithatë ai ka dhënë dëshmi për veten e tij , duke bërë vepra të mira . Ju ka dhënë shi nga qielli e stinë të begata , duke ju dhënë ushqim e duke i gëzuar zemrat tuaja » .
44014018	Edhe pas këtyre fjalëve i mbajtën me vështirësi turmat që të mos u kushtonin flijime .
44014019	Por aty erdhën disa judenj nga Antiokia e Ikoni dhe i bënë turmat për vete . Atëherë e goditën Palin me gurë dhe e tërhoqën zvarrë jashtë qytetit , duke menduar se kishte vdekur .
44014020	Kur dishepujt u mblodhën përreth tij , ai u ngrit dhe hyri në qytet . Të nesërmen shkoi me Barnabën në Derbë .
44014021	Pasi e shpallën ungjillin në atë qytet dhe bënë shumë dishepuj , u kthyen në Listër , në Ikon e në Antioki .
44014022	Aty ua forcuan shpirtrat dishepujve dhe u dhanë zemër që të vazhdonin në besim , duke u thënë : « Duhet të kalojmë shumë mundime për të hyrë në mbretërinë e Perëndisë » .
44014023	Në çdo kishë ata zgjodhën pleqtë drejtues dhe me agjërim e lutje ia paraqitën Zotit , në të cilin kishin besuar .
44014024	Pastaj kaluan nëpër Pisidi dhe arritën në Pamfili .
44014025	Atëherë e predikuan fjalën e Zotit në Pergë dhe shkuan në Atali .
44014026	Që aty lundruan për në Antioki , në qytetin ku Perëndia u kishte besuar hirin për veprën që kishin përfunduar .
44014027	Kur arritën , e mblodhën kishën , i treguan gjithçka që kishte bërë me ta Perëndia dhe sesi ai u kishte hapur derën e besimit kombeve pagane .
44014028	Pali dhe Barnaba ndenjën atje me dishepujt për shumë kohë .
44015001	Disa veta erdhën nga Judeja dhe i mësonin vëllezërit besimtarë kështu : « Nëse nuk rrethpriteni sipas zakoneve të Moisiut , nuk mund të shpëtoheni » .
44015002	Atëherë pati një zënkë të fortë mes tyre dhe Palit e Barnabës , sepse nuk ishin në një mendje . Kështu u caktua që Pali , Barnaba dhe disa prej atyre që kishin ardhur nga Judeja , të shkonin në Jerusalem e të flisnin për këtë çështje me apostujt e me pleqtë e kishës .
44015003	Kisha i përcolli dhe u dha çfarë u nevojitej për udhëtim . Kur kaluan nëpër Fenikë e Samari , kudo ku shkonin , tregonin për kthimin në besim të kombeve pagane . Të gjithë vëllezërit besimtarë u gëzuan shumë .
44015004	Kur arritën në Jerusalem , kisha , apostujt dhe pleqtë i mirëpritën . Ata u treguan gjithçka që kishte bërë Perëndia përmes tyre .
44015005	Atëherë disa nga ata që i përkisnin sektit të farisenjve e që kishin besuar në Jezuin , u ngritën e thanë : « Paganët e kthyer në besim duhet të rrethpriten dhe të urdhërohen të zbatojnë ligjin e Moisiut » .
44015006	Apostujt e pleqtë u mblodhën për ta shqyrtuar këtë çështje .
44015007	Pas një diskutimi të gjatë , Pjetri u ngrit e u tha : « Vëllezër , ju e dini se para disa kohësh , mes nesh , Perëndia më zgjodhi mua që nëpërmjet meje kombet pagane të dëgjojnë fjalën e ungjillit e të besojnë .
44015008	Perëndia që i njeh zemrat e njerëzve dëshmoi se i pranon ata duke u dhënë Shpirtin e Shenjtë , ashtu siç na e dha edhe neve .
44015009	Ai i pastroi zemrat e paganëve me anë të besimit dhe kështu nuk bëri asnjë dallim ndërmjet nesh dhe atyre .
44015010	Tani , pra , pse po e vini në provë Perëndinë duke u vënë dishepujve në qafë një zgjedhë që nuk e kanë mbartur dot as etërit tanë e as ne ?
44015011	Përkundrazi , ne besojmë se do të shpëtohemi përmes hirit të Zotit Jezu , sikurse do të shpëtohen edhe ata » .
44015012	Ata heshtën të gjithë dhe dëgjonin Barnabën e Palin , që tregonin për të gjitha mrekullitë e shenjat që Perëndia kishte bërë përmes tyre mes kombeve pagane .
44015013	Pasi mbaruan së foluri këta , Jakobi tha : « Vëllezër , më dëgjoni .
44015014	Simon Pjetri na tregoi sesi për herë të parë Perëndia u përkujdes për të bërë nga paganët një popull që t'i përkasë atij .
44015015	Kjo përkon me fjalët e profetëve , sikurse thotë Shkrimi i shenjtë :
44015016	Pas këtyre gjërave , unë do të kthehem e do ta ringre tendën e Davidit , që është rrëzuar . Do ta ringre nga rrënojat e saj e do ta lartësoj sërish ,
44015017	kështu që të gjithë njerëzit e tjerë të mund ta kërkojnë Zotin e po ashtu edhe të gjithë paganët që janë bërë populli im . Kështu thotë Zoti që i bën këto gjëra
44015018	të njohura që nga amshimi .
44015019	Prandaj mendoj se nuk duhet t'u vëmë barrë paganëve që kthehen te Perëndia ,
44015020	por duhet t'u shkruajmë që të heqin dorë nga mishi i ndotur që i është flijuar idhujve , nga kurvëria , nga ngrënia e kafshëve të mbytura e nga pirja e gjakut .
44015021	Urdhërimet e Moisiut njihen mirë , sepse që nga kohët e shkuara , janë lexuar çdo të shtunë nga ata që i kanë predikuar në sinagogat e çdo qyteti » .
44015022	Atëherë apostujt dhe pleqtë , me pëlqimin e të gjithë kishës , menduan të zgjidhnin disa prej tyre për t'i dërguar në Antioki me Palin e Barnabën . Këta ishin Juda , që e quanin Barsabë , dhe Sila , njerëz me rëndësi ndër vëllezërit besimtarë .
44015023	Ata shkruan me dorën e tyre : « Vëllezërit apostuj dhe pleqtë e kishës , u shkruajnë vëllezërve besimtarë që vijnë nga kombet pagane e që janë në Antioki , në Siri e në Kiliki : përshëndetje !
44015024	Meqë kemi dëgjuar se disa që kanë dalë prej nesh , por që nuk janë dërguar nga ne , ju kanë trazuar me fjalë që pështjellojnë shpirtin ,
44015025	kemi vendosur me një mendje që të zgjedhim disa njerëz e t'i dërgojmë te ju së bashku me fort të dashurit tanë Barnabën e Palin ,
44015026	që kanë vënë jetën e tyre në rrezik për emrin e Zotit tonë Jezu Krisht .
44015027	Kemi dërguar Judën e Silën , që do t'jua tregojnë vetë me gojën e tyre këto gjëra .
44015028	Shpirti i Shenjtë dhe ne kemi menduar se nuk duhet t'ju ngarkojmë barrë të tjera përveç atyre që janë të nevojshme :
44015029	hiqni dorë nga flijimet që u kushtohen idhujve , nga pirja e gjakut , nga ngrënia e kafshëve të mbytura e nga kurvëria . Do të bëni mirë të ruheni nga këto gjëra . Ju priftë e mbara ! » .
44015030	Atëherë ata u nisën e shkuan në Antioki , mblodhën popullin e u dorëzuan letrën .
44015031	Kur e lexuan letrën , u gëzuan me këtë porosi që i ngushëlloi .
44015032	Juda e Sila , që ishin vetë profetë , folën shumë për t'u dhënë zemër vëllezërve e për t'i forcuar .
44015033	Pasi kaluan disa kohë aty , vëllezërit i nisën në paqe tek ata që i kishin dërguar .
44015035	Por Pali e Barnaba qëndruan në Antioki dhe me shumë të tjerë mësonin njerëzit dhe shpallnin ungjillin e fjalën e Zotit .
44015036	Pas disa ditësh Pali i tha Barnabës : « Të kthehemi e të takojmë vëllezërit besimtarë në të gjitha qytetet ku kemi predikuar fjalën e Zotit e të shohim si i kanë punët » .
44015037	Barnaba donte që të merrnin edhe Gjonin që quhej Mark ,
44015038	por Pali nguli këmbë që të mos e merrnin me vete atë që ishte ndarë prej tyre në Pamfili e nuk i kishte shoqëruar në veprën e tyre .
44015039	Ata u grindën kaq shumë , saqë u ndanë nga njëri-tjetri dhe Barnaba mori Markun e lundroi për në Qipro .
44015040	Pali zgjodhi Silën dhe u nis pasi vëllezërit ia besuan Palin hirit të Zotit .
44015041	Ai shkoi nëpër Siri e Kiliki dhe i forconte kishat .
44016001	Pali arriti në Derbë e pastaj edhe në Listër . Atje jetonte një dishepull me emrin Timote . Nëna e tij ishte judease që kishte besuar në Jezuin , ndërsa i ati ishte grek .
44016002	Për të flisnin mirë vëllezërit besimtarë në Listër e në Ikon .
44016003	Pali deshi që Timoteu ta shoqëronte , prandaj e mori me vete dhe e rrethpreu për shkak të judenjve që jetonin në ato vende , sepse të gjithë e dinin se i ati ishte grek .
44016004	Ndërsa shkonin nga qyteti në qytet , i njoftonin njerëzit për vendimet që ishin marrë nga apostujt e pleqtë e kishës në Jerusalem dhe i porosisnin që t'i zbatonin .
44016005	Kështu kishat forcoheshin në besim dhe rriteshin në numër çdo ditë .
44016006	Ata kaluan nëpër krahinën e Frigjisë e të Galatisë , sepse Shpirti i Shenjtë ua kishte ndaluar ta predikonin fjalën e Perëndisë në Azi .
44016007	Kur arritën afër Misisë , u munduan të shkonin në Bitini , por Shpirti i Jezuit nuk i lejoi ,
44016008	prandaj kaluan nëpër Misi e shkuan në Troadë .
44016009	Gjatë natës Pali pa një vegim . Përpara i qëndronte një maqedonas , që i lutej e i thoshte : « Eja në Maqedoni e na ndihmo ! » .
44016010	Kur pa këtë vegim , menjëherë u përpoqëm të shkonim në Maqedoni , të bindur se Perëndia na kishte thirrur t'ua shpallnim ungjillin atyre .
44016011	Pastaj lundruam nga Troada drejt Samotrakës dhe të nesërmen për në Neapojë
44016012	e që aty në Filipi , që është qyteti kryesor i asaj krahine të Maqedonisë dhe koloni romake . Ne u ndalëm në këtë qytet për disa ditë .
44016013	Ditën e shtunë dolëm jashtë portës së qytetit përgjatë lumit , ku mendonim se ishte vendi i zakonshëm për lutje . Atëherë u ulëm dhe u folëm grave që ishin mbledhur aty .
44016014	Një grua me emrin Lidia , që ishte kthyer në besimin e judenjve , po na dëgjonte . Ajo ishte nga qyteti i Tiatirës dhe tregtonte rroba të purpurta . Zoti ia hapi zemrën që të dëgjonte me vëmendje çfarë thoshte Pali .
44016015	Kur u pagëzua bashkë me ata të shtëpisë së saj , ajo na u lut : « Nëse mendoni se jam besimtare në Zotin , ejani e rrini në shtëpinë time » . Dhe na detyroi të pranojmë .
44016016	Një herë , kur po shkonim te vendi i lutjes , takuam një skllave që me anë të një shpirti të lig , parashikonte të ardhmen . Ajo u sillte shumë fitime zotërinjve të saj duke u treguar fatin njerëzve .
44016017	Kur po na ndiqte ne dhe Palin , bërtiste : « Këta njerëz janë shërbëtorë të Perëndisë më të lartë dhe ju shpallin udhën e shpëtimit » .
44016018	Ajo e bëri këtë gjë për shumë ditë , por Pali , i mërzitur nga kjo , iu kthye shpirtit të lig e i tha : « Në emër të Jezu Krishtit po të urdhëroj të dalësh prej saj » . E shpirti i lig doli menjëherë .
44016019	Kur zotërinjtë e saj e panë se humbën shpresën për të fituar , i kapën Palin e Silën dhe i tërhoqën zvarrë në shesh përpara parisë së qytetit .
44016020	Kur i sollën para gjykatësve , thanë : « Këta njerëz po na bëjnë rrëmujë në qytet . Janë judenj
44016021	dhe po predikojnë zakone që ne romakëve nuk na lejohet t'i mbajmë e t'i zbatojmë » .
44016022	Atëherë turma u ngrit kundër tyre dhe gjykatësit urdhëruan që t'u shqyenin rrobat e t'i rrihnin me shkopinj .
44016023	Si i rrahën mirë e mirë , i futën në burg dhe e urdhëruan rojën e burgut t'i ruante me kujdes .
44016024	Ai i futi në qelinë më të thellë , sikurse e kishin urdhëruar , dhe ua lidhi këmbët në një zgjedhë druri .
44016025	Rreth mesnatës Pali e Sila po luteshin e po i këndonin himne Perëndisë , ndërsa të burgosurit i dëgjonin .
44016026	Papritur ra një tërmet aq i fuqishëm , saqë u drodhën themelet e burgut . Të gjitha dyert u hapën menjëherë dhe të gjithëve iu zgjidhën prangat .
44016027	Kur roja i burgut u zgjua dhe pa dyert e burgut të hapura , nxori shpatën e deshi të vriste veten , sepse mendoi se të burgosurit kishin ikur .
44016028	Por Pali thirri me zë të lartë : « Mos i bëj keq vetes , se jemi të gjithë këtu » .
44016029	Roja i burgut kërkoi dritë , hyri brenda me vrap duke u dridhur dhe ra përmbys para Palit e Silës .
44016030	Pastaj i nxori jashtë e tha : « Zotërinj , ç'duhet të bëj që të shpëtohem ? » .
44016031	Ata iu thanë : « Beso në Zotin Jezu e do të shpëtohesh ti dhe ata të shtëpisë sate » .
44016032	Ata i predikuan fjalën e Zotit atij e të gjithëve atyre që ishin në shtëpinë e tij .
44016033	Po në atë orë të natës roja i mori dhe u lau plagët . Pastaj , pa u vonuar , u pagëzuan ai dhe tërë ata të shtëpisë së tij .
44016034	Ai i mori Palin e Silën në shtëpinë e tij , u shtroi për të ngrënë dhe u gëzua shumë , bashkë me ata të shtëpisë së vet që kishin besuar në Perëndinë .
44016035	Kur erdhi mëngjesi , gjykatësit dërguan rojat për t'i thënë : « Liroji ata njerëz » .
44016036	Roja i burgut e lajmëroi Palin e i tha : « Gjykatësit kanë çuar fjalë t'ju lirojmë , prandaj dilni e shkoni në paqe » .
44016037	Por Pali u përgjigj : « Ata na kanë rrahur para të gjithëve pa na dënuar me gjyq ne që jemi qytetarë romakë , e na kanë futur në burg . Tani dashkan të na nxjerrin nga burgu fshehurazi ? Jo ! Le të vijnë e të na nxjerrin ata vetë » .
44016038	Rojat ua çuan këto fjalë gjykatësve , të cilët i zuri frika kur dëgjuan se ishin qytetarë romakë .
44016039	Atëherë erdhën e u kërkuan falje . Pastaj i nxorën nga burgu dhe u kërkuan që të largoheshin nga qyteti .
44016040	Pasi dolën nga burgu , Pali dhe Sila shkuan në shtëpinë e Lidias . Aty u dhanë zemër vëllezërve dhe u nisën .
44017001	Sila e Pali , pasi kaluan nëpër Amfipojë e Apoloni , arritën në Selanik , ku gjendej një sinagogë e judenjve .
44017002	Pali hyri brenda , sikurse e kishte zakon , dhe për tri të shtuna duke u bazuar në Shkrimet e shenjta ,
44017003	u shpjegonte e u provonte se Krishti duhej të vuante e të ngjallej prej të vdekurve . Ai u tha : « Ky Krisht të cilin po jua shpall juve , është Jezui » .
44017004	Disa prej tyre u bindën dhe shkuan pas Palit e Silës , sikurse edhe shumë grekë që ishin kthyer në besimin e judenjve dhe disa gra nga shtresat e larta .
44017005	Por judenjtë të nxitur nga smira , mblodhën disa njerëz të mbrapshtë nga ata që endeshin nëpër treg dhe pasi u bënë turmë , shkaktuan trazira në qytet . Ata sulmuan shtëpinë e Jasonit dhe po kërkonin të gjenin Palin e Silën për t'i nxjerrë para popullit .
44017006	Pasi nuk i gjetën , e tërhoqën zvarrë Jasonin bashkë me disa vëllezër besimtarë dhe i nxorën para krerëve të qytetit duke bërtitur : « Ata që kanë bërë rrëmujë gjithë botën kanë ardhur edhe këtu
44017007	e Jasoni i ka strehuar . Të gjithë këta veprojnë në kundërshtim me urdhrat e Cezarit e thonë se mbret na qenka tjetërkush , Jezui » .
44017008	Kështu , me këto fjalë , i acaruan turmën dhe krerët e qytetit që po dëgjonin .
44017009	Krerët , pasi morën prej Jasonit e të tjerëve para si dorëzani , i lanë të shkonin .
44017010	Atë natë vëllezërit besimtarë i nisën Palin e Silën në Berea . Kur arritën atje , shkuan në sinagogën e judenjve .
44017011	Këta judenj ishin më fisnikë se ata të Selanikut dhe e pranuan fjalën me gatishmëri të madhe . Çdo ditë shqyrtonin Shkrimin e Shenjtë për të parë nëse këto gjëra ishin kështu .
44017012	Prandaj shumë prej tyre besuan bashkë me disa gra greke fisnike si dhe shumë burra .
44017013	Po kur judenjtë e Selanikut morën vesh se Pali e kishte predikuar fjalën e Perëndisë edhe në Berea , erdhën deri aty që të nxisnin turmat e të bënin rrëmujë .
44017014	Atëherë vëllezërit besimtarë e nisën Palin në drejtim të detit , ndërsa Sila e Timoteu mbetën aty .
44017015	Ata që e shoqëruan Palin , e çuan deri në Athinë e pastaj u kthyen të porositur prej tij që Sila e Timoteu të shkonin tek ai sa më parë .
44017016	Ndërsa po i priste në Athinë , Pali u mërzit shumë kur pa se qyteti ishte plot me idhuj .
44017017	Ai diskutonte në sinagogë me judenjtë dhe me paganët e kthyer në besimin e judenjve , dhe çdo ditë fliste në sheshin e tregut me ata që ndodheshin aty .
44017018	Disa filozofë epikurianë e stoikë po diskutonin me të . Disa thanë : « Çfarë po përpiqet të na thotë ky fjalaman ? » . Disa të tjerë thanë : « Duket se është lajmëtar hyjnish të huaja » . Këtë e thanë sepse ai po predikonte ungjillin e Jezuit dhe ngjalljen .
44017019	Atëherë e morën , e çuan në Areopag dhe e pyetën : « A mund ta dimë çfarë është ky mësim i ri për të cilin po flet ?
44017020	Na tingëllojnë si gjëra të çuditshme , prandaj dëshirojmë të dimë ç'kuptim kanë ato » .
44017021	Në të vërtetë , të gjithë athinasit e të huajtë që jetonin aty , nuk e kalonin kohën ndryshe veçse duke treguar apo duke dëgjuar ndonjë të re .
44017022	Atëherë Pali u ngrit në mes të Areopagut e tha : « Athinas , unë po shoh se ju jeni njerëz shumë fetarë në gjithçka .
44017023	Duke ecur nëpër qytet e duke parë me vëmendje vendet e shenjta ku ju adhuroni , gjeta edhe një altar me mbishkrimin : “ Perëndisë së panjohur . ” Atë që ju e adhuroni si të panjohur , unë po jua shpall .
44017024	Perëndia që bëri botën dhe gjithçka që gjendet në të , ai që është Zoti i qiellit e i tokës , nuk banon në tempuj të ndërtuar me duart e njerëzve .
44017025	Meqenëse ai vetë u jep njerëzve jetë , frymë dhe gjithçka , nuk pret që t'i shërbejnë njerëzit , a thua se ka nevojë për ndonjë gjë .
44017026	Prej një njeriu të vetëm Perëndia i bëri të gjitha kombet , që e mbushin tokën dhe u ka caktuar kohët dhe kufijtë e vendit ku duhet të banojnë .
44017027	Ai deshi që njerëzit ta kërkojnë dhe të përpiqen ta gjejnë duke kërkuar si në terr , ndonëse ai nuk është larg secilit prej nesh .
44017028	“ Në të jetojmë , lëvizim e jemi , sikurse kanë thënë edhe disa nga poetët tuaj , se edhe ne jemi bijtë e tij . ”
44017029	E meqë jemi bijtë e Perëndisë , nuk duhet të mendojmë se hyjnia është e ngjashme me arin , argjendin apo gurin , të punuar nga mjeshtëria dhe aftësia e njerëzve .
44017030	Por Perëndia nuk i mori parasysh kohët e padijes njerëzore , veçse tani i urdhëron të gjithë njerëzit , kudo që janë , të pendohen ,
44017031	sepse e ka caktuar ditën kur do të gjykojë me drejtësi botën përmes njeriut që po ai e ka caktuar . Dhe këtë e ka provuar duke e ngjallur atë prej të vdekurve » .
44017032	Kur dëgjuan për ngjalljen e të vdekurve , disa filluan të talleshin , ndërsa të tjerët thanë : « Për këtë do të të dëgjojmë një herë tjetër » .
44017033	Atëherë Pali u largua prej tyre .
44017034	Por disa nga ata shkuan pas tij dhe besuan në Perëndinë . Ndër këta ishin Dionis Areopagiti , një grua me emrin Damara si edhe disa të tjerë .
44018001	Pas këtyre gjërave , Pali u nis nga Athina e shkoi në Korint .
44018002	Atje gjeti një jude me emrin Akuil , i lindur në Pont , që kishte ardhur kohët e fundit nga Italia me gruan e vet Priskilën , sepse perandori Klaud u kishte dhënë urdhër të gjithë judenjve të largoheshin nga Roma . Pali shkoi për t'i takuar
44018003	dhe , meqë kishin të njëjtën mjeshtëri , ai ndenji dhe punoi bashkë me ta . Mjeshtëria e tyre ishte bërja e tendave .
44018004	Çdo të shtunë Pali fliste në sinagogë dhe përpiqej të bindte judenjtë dhe grekët .
44018005	Kur erdhën Sila e Timoteu nga Maqedonia , Pali po predikonte fjalën e Perëndisë , duke u dëshmuar judenjve se Jezui është Krishti .
44018006	Por ata e kundërshtuan dhe e fyen . Atëherë Pali shkundi pluhurin e rrobave si shenjë kundër tyre dhe u tha : « Për humbjen tuaj jeni vetë fajtorë . Unë nuk kam faj dhe që tani e tutje do të shkoj t'u predikoj kombeve pagane » .
44018007	Pali doli nga sinagoga dhe shkoi në shtëpinë e një njeriu me emrin Tit Justi , një i kthyer në besimin jude , që e kishte shtëpinë afër sinagogës .
44018008	Krispi , kreu i sinagogës , besoi në Zotin bashkë me të gjithë ata të shtëpisë së vet . Edhe shumë korintas që e dëgjuan Palin , besuan dhe u pagëzuan .
44018009	Një natë Zoti i tha Palit në vegim : « Mos ki frikë , por fol e mos hesht ,
44018010	se unë jam me ty dhe askush nuk do të ngrejë dorë kundër teje për të të bërë keq . Shumë nga ata që jetojnë në këtë qytet më përkasin mua » .
44018011	Pali ndenji aty një vit e gjashtë muaj dhe u mësonte atyre fjalën e Perëndisë .
44018012	Në kohën kur Galioni ishte prokonsull i Akaisë , judenjtë u bashkuan kundër Palit , e çuan para gjykatësit
44018013	dhe thanë : « Ky njeri po kërkon t'i bindë njerëzit ta adhurojnë Perëndinë në kundërshim me ligjin e Moisiut » .
44018014	Sapo Pali deshi të fliste , Galioni u tha judenjve : « Po të bëhej fjalë për ndonjë krim apo faj të rëndë , o judenj , do të kisha arsye për ta pranuar ankesën tuaj .
44018015	Por , meqë bëhet fjalë për diskutime lidhur me emra dhe me ligjin tuaj , shikojeni vetë këtë punë . Unë nuk dua të bëhem gjykatës për këto gjëra » .
44018016	Pastaj i largoi nga gjykata .
44018017	Atëherë të gjithë kapën Sostenin , kreun e sinagogës , dhe e rrahën para gjykatës , ndërsa Galioni nuk donte t'ia dinte fare për këto gjëra .
44018018	Pali , pasi ndenji për një farë kohe në atë vend , u përshëndet me vëllezërit besimtarë dhe lundroi për në Siri , bashkë me Priskilën e Akuilin . Në Kenkrea ai preu flokët , sepse kishte bërë një betim .
44018019	Kur arritën në Efes , i la ata aty , ndërsa vetë hyri në sinagogë dhe diskutoi me judenjtë .
44018020	Ata i kërkuan që të rrinte më gjatë , por Pali nuk pranoi .
44018021	Megjithatë , kur po ndahej prej tyre , u tha : « Në dashtë Perëndia , do të kthehem përsëri te ju » . Pastaj u largua nga Efesi me anije .
44018022	Kur arriti në Cezare , shkoi në Jerusalem , përshëndeti kishën dhe pastaj shkoi në Antioki .
44018023	Ndenji aty për një farë kohe dhe u nis e shkoi nga një vend në tjetrin nëpër krahinën e Galatisë e të Frigjisë , duke u dhënë zemër të gjithë dishepujve .
44018024	Në Efes kishte ardhur një jude me emrin Apol , i lindur në Aleksandri . Ai ishte gojëtar i mirë dhe i njihte mirë Shkrimet e shenjta .
44018025	Kishte mësuar për udhën e Zotit dhe me zell në shpirt , predikonte dhe i mësonte njerëzit me përpikëri për Jezuin , por njihte vetëm pagëzimin e Gjonit .
44018026	Ai filloi të fliste hapur në sinagogë , po kur Priskila dhe Akuili e dëgjuan , e morën mënjanë dhe ia shtjelluan më saktë udhën e Perëndisë .
44018027	Meqë dëshironte të shkonte në Akai , besimtarët i dhanë zemër dhe u shkruan dishepujve që ta pranonin . Kur arriti atje , ai i ndihmoi me anë të hirit që i kishte dhënë Perëndia të gjithë ata që kishin besuar ,
44018028	sepse i kundërshtonte me forcë judenjtë dhe u provonte hapur , përmes Shkrimeve të shenjta , se Jezui është Krishti .
44019001	Ndërsa Apoli ishte në Korint , Pali kaloi nëpër krahinat malore dhe arriti në Efes . Atje gjeti disa dishepuj
44019002	dhe u tha : « Kur besuat , a e morët Shpirtin e Shenjtë ? » . Ata iu përgjigjën : « As që kemi dëgjuar se ka Shpirt të Shenjtë » .
44019003	Dhe Pali u tha : « Me çfarë jeni pagëzuar , atëherë ? » . Ata i thanë : « Me pagëzimin e Gjonit » .
44019004	Pali u tha : « Gjoni pagëzoi ata që pendoheshin dhe u bëri thirrje njerëzve të besonin në atë që do të vinte pas tij , domethënë në Jezuin » .
44019005	Kur dëgjuan këtë gjë , ata u pagëzuan në emrin e Zotit Jezu .
44019006	Atëherë Pali vendosi duart mbi ta dhe Shpirti i Shenjtë zbriti mbi ta e ata filluan të flasin në gjuhë të tjera e të profetizonin .
44019007	Ata ishin gjithsej rreth dymbëdhjetë burra .
44019008	Pali shkonte në sinagogë dhe për tre muaj foli hapur e përpiqej t'i bindte për mbretërinë e Perëndisë .
44019009	Disa njerëz kokëfortë nuk u bindën dhe filluan të flasin keq e ta shajnë Udhën e Zotit para popullit . Atëherë Pali u largua prej aty , mori me vete dishepujt dhe foli çdo ditë në shkollën e dikujt që quhej Tiran .
44019010	Këtë gjë e bëri për dy vjet me radhë e kështu të gjithë banorët e Azisë , judenj e paganë , dëgjuan fjalën e Zotit .
44019011	Perëndia bënte mrekulli të jashtëzakonshme me anë të duarve të Palit .
44019012	Kur u çonin të sëmurëve shamitë apo rrobat që kishin prekur trupin e tij , ata shëroheshin nga sëmundjet dhe shpirtrat e këqij dilnin prej tyre .
44019013	Atëherë disa judenj endacakë që dëbonin shpirtrat e këqij , u munduan të thërrisnin emrin e Jezuit mbi ata që kishin shpirtra të këqij , duke thënë : « Ju urdhëroj të dilni në emër të Jezuit që predikon Pali ! » .
44019014	Këtë gjë e bënin shtatë bijtë e një kryeprifti jude me emrin Skev ,
44019015	por shpirti i keq u përgjigj : « Unë e njoh Jezuin dhe Palin , po ju kush jeni ? » .
44019016	Atëherë njeriu me shpirtin e keq u sul mbi ta , i vuri poshtë e i rrahu aq keq , saqë ata ikën nga ajo shtëpi lakuriq e të plagosur .
44019017	Kur të gjithë banorët e Efesit , judenjtë dhe paganët , e morën vesh këtë gjë , i zuri frika të gjithë dhe lavdëronin emrin e Zotit Jezu .
44019018	Edhe shumë prej atyre që besuan , rrëfyen e treguan të këqijat që kishin bërë .
44019019	Disa prej atyre që ishin marrë me magji , i sollën librat e tyre të magjisë dhe i dogjën para të gjithëve . Kur u llogarit vlera e atyre librave , doli se arrinte në pesëdhjetë mijë monedha argjendi .
44019020	Kështu fjala e Zotit përhapej dhe forcohej gjithnjë e më shumë me fuqinë e tij .
44019021	Si ndodhën këto gjëra , Pali vendosi që të shkonte në Jerusalem duke kaluar nëpër Maqedoni dhe nëpër Akai . Ai tha : « Pasi të kem shkuar atje , duhet të shoh edhe Romën » .
44019022	Kështu dërgoi në Maqedoni dy ndihmësit e vet , Timoteun dhe Erastin , ndërsa vetë ndenji pak më gjatë në Azi .
44019023	Në atë kohë ndodhi një rrëmujë e madhe për shkak të Udhës së Zotit Jezu .
44019024	Në Efes , jetonte edhe një burrë me emrin Dhimitër . Ai ishte argjendar dhe punonte tempuj të vegjël argjendi të Artemisës , gjë që u sillte shumë punë zejtarëve .
44019025	Ai i mblodhi zejtarët bashkë me punëtorët që kishin të njëjtën mjeshtëri e u tha : « Burra , ju e dini mirë se mirëqenia jonë varet nga kjo mjeshtëri .
44019026	Tani , ju e shihni dhe e dëgjoni se ky Pali i ka bindur dhe ka bërë për vete një numër të madh njerëzish jo vetëm në Efes , por pothuaj në të gjithë Azinë , duke u thënë se perënditë e bëra me duart e njerëzve nuk janë perëndi .
44019027	Prandaj ka rrezik jo vetëm t'i bjerë vlera punës sonë , por që edhe të mos çmohet më tempulli i perëndeshës së madhe Artemisë dhe asaj t'i humbë madhështia që e ka shtyrë tërë Azinë e botën ta adhurojnë . »
44019028	Kur e dëgjuan këtë gjë , zejtarët u zemëruan e bërtitën : « E madhe është Artemisa e efesianëve ! » .
44019029	Rrëmuja u përhap në gjithë qytetin . Turma u bashkua e shkoi me vrap te teatri , duke tërhequr zvarrë Gajin dhe Aristarkun që ishin maqedonas e që udhëtonin me Palin .
44019030	Pali donte të dilte para turmës , por dishepujt nuk e lanë .
44019031	Edhe disa krerë të krahinës së Azisë , që ishin miq të tij , dërguan njerëz tek ai për t'i thënë që të mos shkonte te teatri për të dalë para turmës .
44019032	Atëherë u bë rrëmujë e madhe ndër të mbledhurit . Disa bërtisnin e thoshin një gjë e të tjerë një gjë tjetër , ndërsa shumica nuk e dinte pse ishin mbledhur .
44019033	Disa nga turma shtynë përpara njëfarë Aleksandri dhe judenjtë e nxitën të fliste . Aleksandri bëri shenjë me dorë për qetësi dhe u mundua të fliste para popullit në mbrojtje të judenjve ,
44019034	po kur e kuptuan se ishte jude , të gjithë së bashku bërtitën njëzëri për rreth dy orë : « E madhe është Artemisa e efesianëve ! » .
44019035	Sekretari i qytetit , pasi e qetësoi turmën , tha : « Burra të Efesit , a ka njeri këtu që nuk e di se qyteti i efesianëve është mbrojtësi i tempullit të Artemisës së madhe dhe i shtatores së rënë nga lart ?
44019036	Kjo gjë nuk mund të mohohet , prandaj qetësohuni dhe mos bëni gjëra të nxituara .
44019037	Keni sjellë këtu këta njerëz , që as kanë vjedhur tempullin e as kanë fyer perëndeshën tuaj .
44019038	Nëse Dhimitri dhe zejtarët e tjerë , që janë me të , kanë ndonjë gjë kundër ndokujt , gjykatat janë të hapura dhe kanë prokonsuj . Atje le t'i ngrenë paditë kundër njëri-tjetrit .
44019039	Nëse keni ndonjë çështje tjetër , ajo do të shqyrtohet sipas ligjit në mbledhjen e radhës .
44019040	Ndërsa sot rrezikojmë të paditemi për kryengritje , meqë nuk kemi asnjë arsye që na jep të drejtë për këtë grumbullim » . Pasi tha këto , e shpërndau turmën .
44019041	
44020001	Kur mbaroi rrëmuja , Pali mblodhi dishepujt , u dha zemër , u përshëndet me ta dhe u nis për në Maqedoni .
44020002	Ai kaloi nëpër ato krahina , u dha zemër besimtarëve me shumë fjalë e pastaj shkoi në Greqi .
44020003	Atje qëndroi tre muaj . Kur po bëhej gati për të shkuar në Siri , judenjtë i ngritën një kurth , prandaj vendosi të kthehej duke kaluar nga Maqedonia .
44020004	Me të ishin Sopatri , biri i Pirros nga Berea , Aristarku e Sekundi nga Selaniku , Gaji nga Derba , Timoteu si edhe Tikiku e Trofimi nga Azia .
44020005	Ata shkuan përpara dhe na pritën në Troadë ,
44020006	ndërsa ne , pas ditëve të festës të Bukëve të Pambrujtura , lundruam nga Filipia e për pesë ditë i arritëm në Troadë , ku ndenjëm shtatë ditë .
44020007	Të dielën ndërsa ishim mbledhur për thyerjen e bukës , Pali po u fliste atyre dhe , meqë do të nisej të nesërmen , e zgjati fjalimin deri në mesnatë .
44020008	Dhoma e sipërme ku ishim mbledhur , ishte shumë e ndriçuar .
44020009	Ndërsa Pali vazhdonte të fliste , një djalosh me emrin Eutik , ishte ulur në dritare , ku e zuri një gjumë i thellë . Ai ra nga kati i tretë dhe e gjetën të vdekur .
44020010	Atëherë Pali zbriti poshtë , u përkul mbi djaloshin , e mori në krahë dhe tha : « Mos u shqetësoni , se nuk ka vdekur » .
44020011	Pastaj u ngjit lart , theu bukën dhe hëngri prej saj . Dhe , pasi u foli deri në agim , u nis .
44020012	Ata e çuan djaloshin shëndoshë e mirë në shtëpi dhe kjo i ngushëlloi shumë .
44020013	Ne u nisëm më përpara për të hipur në anije dhe lundruam për në Asos , ku duhej të merrnim Palin , sepse ai vetë kishte vendosur që të shkonte atje më këmbë .
44020014	Kur u takuam në Asos , e morëm Palin me vete dhe shkuam në Mitilenë .
44020015	Të nesërmen , lundruam prej aty dhe arritëm përballë Kiosit . Ditën tjetër arritëm në Samos dhe të nesërmen mbërritëm në Milet .
44020016	Pali kishte vendosur ta shmangnim Efesin gjatë lundrimit , që të mos humbiste kohë në Azi . Kishte shumë dëshirë që , po të ishte e mundur , të ishte në Jerusalem ditën e Rrëshajëve .
44020017	Nga Mileti Pali u çoi fjalë pleqve të kishës në Efes që ta takonin .
44020018	Kur erdhën ata , Pali u tha : « Ju e dini sesi kam jetuar me ju gjatë gjithë kohës që nga dita e parë që shkela në Azi ,
44020019	duke i shërbyer Zotit me shumë përulësi e lot , nëpër sprovat që hoqa për shkak të sulmeve të judenjve .
44020020	Ju e dini që nuk ju kam fshehur asgjë , por ju kam predikuar dhe ju kam mësuar hapur e nëpër shtëpitë tuaja gjithçka që ishte e dobishme për ju .
44020021	Unë u kam predikuar si judenjve , edhe paganëve që të pendohen para Perëndisë e të besojnë në Zotin tonë Jezu .
44020022	Dhe tani , i shtyrë nga Shpirti i Shenjtë , po shkoj në Jerusalem , pa e ditur se çfarë do të më ndodhë atje .
44020023	Shpirti i Shenjtë më ka dëshmuar në çdo qytet se më presin prangat dhe vuajtjet .
44020024	Megjithatë , për mua nuk ka rëndësi jeta ime , por rëndësi ka të përfundoj vrapimin që kam nisur dhe shërbesën që kam marrë nga Zoti Jezu për të dëshmuar ungjillin e hirit të Perëndisë .
44020025	Unë kam ardhur te ju dhe ju predikova për mbretërinë e Perëndisë , por tani unë e di se asnjëri prej jush nuk do të më shohë më .
44020026	Prandaj sot po ju them se unë nuk kam faj nëse ndonjëri nga ju humbet ,
44020027	sepse unë nuk ju kam fshehur asgjë , por ju kam predikuar gjithçka në lidhje me vullnetin e Perëndisë për ju .
44020028	Ruajeni veten tuaj dhe tërë grigjën , mbi të cilën Shpirti i Shenjtë ju ka vënë mbikqyrës , që të kujdeseni për kishën e Perëndisë , të cilën ai e bleu me gjakun e vet .
44020029	E di se , pasi të jem larguar , do të hyjnë mes jush ujq grabitqarë , që nuk do ta kursejnë grigjën .
44020030	Madje edhe prej jush do të dalin njerëz që do t'ju mësojnë gjëra të gënjeshtërta për t'i tërhequr dishepujt pas vetes .
44020031	Prandaj , rrini zgjuar e kujtohuni se secilin e kam mësuar pa reshtur , me lot , ditë e natë , për tre vjet .
44020032	E tani po ju lë në dorë të Perëndisë dhe në fjalën e hirit të tij . Perëndia e ka fuqinë t'ju rrisë në besim dhe t'ju japë trashëgiminë bashkë me të gjithë të shenjtëruarit .
44020033	Unë nuk i kam kërkuar ndokujt as argjend , as ar e as rroba .
44020034	Ju e dini vetë se kam punuar me duart e mia për të mbajtur veten dhe ata që ishin me mua .
44020035	Me të gjitha këto që kam bërë , ju kam dhënë shembullin se edhe ju duhet të punoni kaq shumë për të ndihmuar ata që janë në nevojë , e të kujtoni fjalët e Zotit Jezu , i cili ka thënë : “ Më i lum është ai që jep se ai që merr ” » .
44020036	Pasi tha këto fjalë , ai ra në gjunjë bashkë me të gjithë ata dhe u lut .
44020037	Të gjithë shpërthyen në lot . Ata e përqafuan Palin dhe e puthën ,
44020038	duke ndier dhimbje , sidomos për atë që kishte thënë se nuk do ta shihnin më . Pastaj e përcollën deri tek anija .
44021001	Pasi u ndamë prej tyre , shkuam drejt e në Ko . Ditën tjetër në Rod e që aty në Patarë .
44021002	Kur gjetëm një anije që shkonte në Fenikë , hipëm në të dhe u nisëm .
44021003	Kaluam pranë Qipros , e lamë në të majtë , lundruam drejt Sirisë dhe u ndalëm në Tir , sepse anija duhej të shkarkonte mallin aty .
44021004	Kërkuam dishepujt dhe ndenjëm aty shtatë ditë . Të frymëzuar nga Shpirti i Shenjtë , ata i thanë Palit të mos shkonte në Jerusalem .
44021005	Si kaluan shtatë ditët , u nisëm dhe vazhduam udhëtimin . Dishepujt na shoqëruan deri jashtë qytetit të gjithë , bashkë me gratë e me fëmijët e tyre . Aty , në breg të detit , ramë në gjunjë , u lutëm
44021006	dhe u përshëndetëm me njëri-tjetrin . Atëherë ne hipëm në anije , ndërsa ata u kthyen në shtëpi .
44021007	Kur mbaruam lundrimin , u nisëm nga Tiri për në Ptolemaidë . Aty përshëndetëm vëllezërit besimtarë dhe ndenjëm një ditë me ta .
44021008	Të nesërmen u nisëm e shkuam në Cezare . Hymë në shtëpinë e Filip ungjilltarit , që ishte njëri prej shtatë dhjakëve , dhe ndenjëm tek ai .
44021009	Ai kishte katër vajza virgjëresha që profetizonin .
44021010	Ne kishim disa ditë që rrinim aty , kur erdhi nga Judeja një profet me emrin Hagab .
44021011	Ai erdhi te ne , mori brezin e Palit , lidhi me të këmbët e duart dhe tha : « Ja seç thotë Shpirti i Shenjtë : Kështu do ta lidhin në Jerusalem judenjtë njeriun që mban këtë brez dhe do t'ua dorëzojnë paganëve » .
44021012	Kur dëgjuam këto fjalë , ne dhe vendasit iu lutëm Palit të mos shkonte në Jerusalem .
44021013	Atëherë Pali tha : « Përse qani e ma copëtoni zemrën kështu ? Unë jam gati jo vetëm të më lidhin , por edhe të vdes në Jerusalem për emrin e Zotit Jezu » .
44021014	Kur pamë se atij nuk i mbushej mendja , ne heshtëm e thamë : « U bëftë vullneti i Zotit ! » .
44021015	Pas atyre ditëve u bëmë gati për udhëtim dhe u nisëm për në Jerusalem .
44021016	Me ne erdhën edhe disa prej dishepujve nga Cezareja dhe na çuan në shtëpinë e Mnason qipriotit , një dishepull i hershëm , dhe qëndruam tek ai .
44021017	Kur arritëm në Jerusalem , vëllezërit besimtarë na pritën me gëzim .
44021018	Të nesërmen Pali erdhi me ne te Jakobi . Aty kishin ardhur edhe të gjithë pleqtë e kishës .
44021019	Si u përshëndet me ta , Pali u tregoi me hollësi gjithçka që kishte bërë Perëndia mes paganëve , me anë të shërbesës së tij .
44021020	Kur e dëgjuan , ata përlëvduan Perëndinë dhe i thanë Palit : « Vëlla , ti po e sheh se mijëra judenj kanë besuar në Krishtin dhe vazhdojnë ta zbatojnë me zell ligjin e Moisiut .
44021021	Ata kanë marrë vesh se ti i mëson judenjtë që jetojnë mes paganëve që të largohen nga ligji i Moisiut dhe se u thua të mos i rrethpresin fëmijët e të mos i ndjekin traditat .
44021022	Si t'ia bëjmë ? Të gjithë do të dëgjojnë se ke ardhur .
44021023	Bëj , pra , këtë që të themi : Këtu kemi katër burra që kanë bërë një betim .
44021024	Merri , kryej bashkë me ta ritin e pastrimit dhe paguaj për flijimet e tyre , që ata të mund të rruajnë kokën . Kështu të gjithë do ta marrin vesh se asgjë nga ato që kanë thënë për ty nuk është e vërtetë , por që edhe ti vetë e respekton ligjin e Moisiut .
44021025	Ndërsa për paganët që kanë besuar kemi dërguar një letër në të cilën kemi gjykuar se duhet të ruhen nga flijimet që u kushtohen idhujve , të mos pinë gjak , të mos hanë kafshë të mbytura e të ruhen nga kurvëria » .
44021026	Atëherë Pali i mori këta burra dhe të nesërmen , pasi kreu ritin e pastrimit bashkë me ta , hyri në tempull për të bërë të ditur se ishin përmbushur ditët e pastrimit dhe kishte ardhur koha kur secili të kushtonte flijimin .
44021027	Kur po mbusheshin të shtatë ditët , judenjtë e Azisë , që e kishin parë Palin në tempull , ngritën në këmbë tërë turmën dhe e kapën .
44021028	Ata bërtisnin : « O burra izraelitë , na ndihmoni ! Ky është ai që i mëson të gjithë kudo kundër popullit tonë , kundër ligjit të Moisiut dhe kundër këtij vendi . Përveç kësaj , ka sjellë paganë në tempull dhe kështu e ka përdhosur këtë vend të shenjtë » .
44021029	Ata e kishin parë Palin më parë në qytet bashkë me Trofim efesianin dhe mendonin se Pali e kishte futur Trofimin në tempull .
44021030	Atëherë tërë qyteti u vu në lëvizje dhe njerëzit u mblodhën në rrugë . E kapën Palin , e zvarritën jashtë tempullit dhe menjëherë mbyllën dyert .
44021031	Ndërsa po kërkonin ta vrisnin , komandantit të kohortës i shkoi lajmi se ishte bërë rrëmujë në tërë Jerusalemin .
44021032	Ai mori menjëherë disa ushtarë e centurionë dhe shkoi me nxitim drejt turmës . Kur pa turma komandantin e kohortës dhe ushtarët , pushuan së rrahuri Palin .
44021033	Atëherë u afrua komandanti , e kapi Palin dhe urdhëroi që ta lidhnin me dy vargonj hekuri . Pastaj filloi të hetonte se kush ishte Pali dhe çfarë kishte bërë .
44021034	Disa njerëz nga turma bërtisnin e thoshin një gjë , ndërsa të tjerë një gjë tjetër . Meqë nuk mundi të merrte vesh gjë me saktësi për shkak të rrëmujës , urdhëroi ta sillnin Palin në fortesë .
44021035	Kur arriti Pali te shkallët , turma ishte bërë aq e dhunshme , sa ushtarëve iu desh ta mbartnin .
44021036	Turma që po e ndiqte , bërtiste : « Me vdekje ! » .
44021037	Kur po e çonin në fortesë Palin , ai i tha komandantit të kohortës : « A më lejohet të të them diçka ? » . Komandanti i tha : « Di greqisht ?
44021038	Atëherë nuk qenke ti ai egjiptiani që nxiti një kryengritje para disa ditësh dhe u priu në shkretëtirë katërmijë vrasësve ? » .
44021039	Pali iu përgjigj : « Unë jam jude nga Tarsi i Kilikisë , qytetar i një qyteti të rëndësishëm . Të lutem , më lejo t'i flas popullit » .
44021040	Pasi i dha leje komandanti , Pali qëndroi te shkallët dhe i bëri shenjë me dorë popullit për qetësi . Si u bë qetësi e madhe , foli në hebraisht e u tha :
44022001	« Vëllezër dhe etër , dëgjoni mbrojtjen time » .
44022002	Kur dëgjuan se po u fliste hebraisht , u bë qetësi edhe më e madhe . Atëherë ai tha :
44022003	« Unë jam jude . Kam lindur në Tars të Kilikisë dhe jam rritur këtu në Jerusalem . Kam pasur si mësues Gamalielin dhe jam edukuar pikë për pikë sipas ligjit të etërve tanë , me zell për Perëndinë , sikurse jeni të gjithë ju sot .
44022004	Unë i kam përndjekur deri për vdekje ata që i përkasin Udhës së Zotit Jezu . Kam lidhur burra e gra dhe i kam futur në burg .
44022005	Për mua mund të dëshmojnë kryeprifti dhe tërë pleqësia . Ata më dhanë edhe letra për vëllezërit judenj në Damask , që më ngarkonin për t'i lidhur ata që ishin atje e për t'i sjellë në Jerusalem që të ndëshkoheshin . »
44022006	« Kur isha rrugës për në Damask , teksa po i afrohesha qytetit , rreth mesditës , shndriti nga qielli një dritë e fortë rreth meje .
44022007	Unë rashë përtokë dhe dëgjova një zë që më tha : “ Saul , Saul , përse më përndjek ? ” .
44022008	Unë u përgjigja : “ Kush je ti , o Zot ? ” . Ai më tha : “ Unë jam Jezui i Nazaretit , që ti po e përndjek . ”
44022009	Ata që ishin me mua e panë dritën , por nuk e dëgjuan zërin e atij që po më fliste .
44022010	Unë pyeta : “ Zot , çfarë duhet të bëj ? ” . Zoti më tha : “ Ngrihu e shko në Damask . Atje do të të thonë gjithçka që të është caktuar të bësh . ”
44022011	Meqë nuk mund të shihja për shkak të shkëlqimit të asaj drite , ata që ishin me mua më morën për dore e më çuan në Damask .
44022012	Një burrë me emrin Hanani , njeri i përkushtuar ndaj ligjit të Moisiut e për të cilin judenjtë që jetonin aty flisnin mirë ,
44022013	erdhi tek unë , qëndroi përbri meje e tha : “ Vëlla Saul , shih përsëri . ” Në atë çast m'u hapën sytë dhe e pashë .
44022014	Atëherë ai tha : “ Perëndia i etërve tanë të ka zgjedhur që të njohësh vullnetin e tij , që të shohësh të Drejtin e të dëgjosh zërin e tij .
44022015	Ti do të jesh dëshmitar i tij para të gjithë njerëzve , dëshmitar i asaj që ke parë e ke dëgjuar .
44022016	Dhe tani ç'pret ? Ngrihu , pagëzohu e pastrohu nga mëkatet duke thirrur emrin e Zotit ” » .
44022017	« Pasi u ktheva në Jerusalem , ndërsa po lutesha në tempull , pata një vegim
44022018	dhe pashë Jezuin që më tha : “ Nxito e largohu shpejt nga Jerusalemi , se ata nuk do ta pranojnë dëshminë tënde për mua . ”
44022019	Dhe unë thashë : “ Zot , ata e dinë se në çdo sinagogë unë kam futur në burg dhe kam rrahur ata që besuan në ty .
44022020	Edhe kur u derdh gjaku i dëshmorit tënd Stefanit , unë isha aty , e miratova vrasjen e tij dhe ruaja rrobat e atyre që po e vrisnin . ”
44022021	Atëherë Zoti më tha : “ Shko , se do të të dërgoj larg , te kombet pagane ” » .
44022022	Deri këtu turma e dëgjoi , por pastaj bërtitën me zë të lartë : « Zhdukeni nga dheu këtë njeri . Ai nuk e meriton të jetojë » .
44022023	Turma bërtiste , hidhte rrobat lart e ngrinte pluhur në ajër .
44022024	Atëherë komandanti i kohortës urdhëroi ta çonin Palin në fortesë dhe u tha ta marrin në pyetje duke e fshikulluar , që të gjenin arsyen pse judenjtë bërtisnin kështu kundër tij .
44022025	Por , pasi e lidhën me rrobat e tij , Pali i tha centurionit që rrinte pranë : « A ju lejohet të fshikulloni një qytetar romak pa i bërë gjyqin ? » .
44022026	Kur e dëgjoi këtë , centurioni shkoi te komandanti i kohortës dhe i tha : « Kujdes se çfarë po bën ! Ky njeri është qytetar romak » .
44022027	Komandanti erdhi dhe e pyeti Palin : « Më thuaj , a je romak ? » . Pali i tha : « Po » .
44022028	Komandanti u përgjigj : « Mua më ka kushtuar shumë para që ta merrja qytetarinë romake » . Pali i tha : « Ndërsa unë kam lindur i tillë » .
44022029	Ata që do ta merrnin në pyetje u larguan menjëherë prej tij . Edhe komandantit të kohortës i hyri frika kur mori vesh se Pali ishte qytetar romak , sepse e kishte lidhur .
44022030	Ai donte të dinte me saktësi arsyen se përse po e padisnin judenjtë Palin , prandaj të nesërmen e liroi dhe urdhëroi kryepriftërinjtë e mbarë sinedrin që të mblidheshin . Pastaj solli edhe Palin dhe e nxori para tyre .
44023001	Pali vështroi nga sinedri dhe tha : « Vëllezër , deri më sot kam jetuar me ndërgjegje të pastër para Perëndisë » .
44023002	Atëherë kryeprifti Hanani i urdhëroi ata që ishin pranë Palit që ta godisnin Palin në gojë .
44023003	Por Pali i tha : « Ty do të godasë Perëndia , o mur i zbardhur ! Je ulur për të më gjykuar sipas ligjit të Moisiut dhe , duke shkelur këtë ligj , urdhëron që të më godasin » .
44023004	Ata që ishin aty thanë : « Ti po shan kryepriftin e Perëndisë ? » .
44023005	Por Pali u përgjigj : « Vëllezër , nuk e dija se ishte kryeprift , sepse Shkrimi i shenjtë thotë : Mos fol keq për krerët e popullit tënd ! » .
44023006	Meqenëse Pali e dinte se disa ishin saducenj e të tjerët farisenj , tha me zë të lartë në sinedër : « Vëllezër , unë jam farise , bir farisenjsh . Unë po gjykohem , sepse shpresoj në ngjalljen e të vdekurve » .
44023007	Sapo e tha këtë , farisenjtë dhe saducenjtë filluan të grinden mes tyre dhe sinedri u përça .
44023008	Në të vërtetë saducenjtë thonë se nuk ka as ngjallje , as engjëj e as shpirtra të tjerë , ndërsa farisenjtë i pranojnë të gjitha këto .
44023009	Atëherë u bë një zhurmë e madhe dhe disa skribë nga ana e farisenjve u ngritën e kundërshtuan me forcë : « Nuk gjejmë asgjë të keqe te ky njeri . Po sikur t'i ketë folur një shpirt apo një engjëll ? » .
44023010	Meqenëse ata po grindeshin gjithnjë e më shumë , komandanti i kohortës pati frikë se mos e copëtonin Palin . Prandaj i urdhëroi ushtarët që të shkonin e t'ua rrëmbenin Palin nga duart dhe ta sillnin në fortesë .
44023011	Një natë më pas Zoti iu shfaq Palit dhe i tha : « Ki guxim ! Sikurse ke dëshmuar për mua në Jerusalem , kështu duhet të dëshmosh edhe në Romë » .
44023012	Në mëngjes judenjtë përgatitën një kurth dhe u betuan se nuk do të hanin e nuk do të pinin derisa ta vrisnin Palin .
44023013	Ata që u bashkuan me këtë kurth ishin më shumë se dyzet veta .
44023014	Shkuan te kryepriftërinjtë e pleqtë dhe u thanë : « Ne jemi betuar me vendosmëri që të mos vëmë gjë në gojë derisa ta vrasim Palin .
44023015	Prandaj tani ju dhe sinedri duhet të njoftoni komandantin e kohortës që ta sjellë te ju , duke u hequr sikur doni ta hetoni më me imtësi . Ndërsa ne jemi të gatshëm ta vrasim para se të arrijë këtu » .
44023016	Djali i motrës së Palit dëgjoi për këtë pritë . Ai shkoi te fortesa dhe e lajmëroi Palin .
44023017	Pali thirri njërin nga centurionët dhe i tha : « Dërgoje këtë djalosh te komandanti i kohortës , sepse ka diçka për t'i thënë » .
44023018	Ai e mori , e çoi te komandanti dhe i tha : « Pali , i burgosuri , më thirri dhe më kërkoi që ta sjell te ti këtë djalosh , se ka diçka për të të thënë » .
44023019	Komandanti e mori për dore , shkoi mënjanë dhe e pyeti : « Çfarë ke për të më thënë ? » .
44023020	Ai iu përgjigj : « Judenjtë janë bërë në një mendje që të të kërkojnë ta çosh Palin nesër në sinedër , gjoja për ta hetuar më imtësisht .
44023021	Ti mos i dëgjo , sepse më shumë se dyzet burra prej tyre i kanë zënë pritë . Ata janë betuar se nuk do të hanë e as nuk do të pinë pa e vrarë atë . Tani ata janë gati dhe po presin vendimin tënd » .
44023022	Atëherë komandanti i kohortës e nisi djaloshin dhe i tha : « Mos i trego askujt se më ke njoftuar ! » .
44023023	Atëherë ai thirri dy nga centurionët dhe u tha : « Përgatituni për t'u nisur rreth orës nëntë për në Cezare me dyqind ushtarë , shtatëdhjetë kalorës dhe dyqind shigjetarë .
44023024	Bëni gati një kalë edhe për Palin , që të shkojë shëndoshë e mirë te qeveritari Feliks ! » .
44023025	Pastaj shkroi këtë letër :
44023026	« Klaud Lisia për madhërinë e tij qeveritarin Feliks , përshëndetje !
44023027	Ky njeri është kapur nga judenjtë që donin ta vrisnin , por pasi mësova se është qytetar romak , e shpëtova nga duart e tyre me anë të ushtarëve .
44023028	Unë doja të dija shkakun për të cilin e kishin paditur dhe prandaj e çova para sinedrit të tyre .
44023029	Aty mora vesh se e kishin paditur për disa çështje lidhur me ligjin e tyre , por nuk kishte bërë asgjë që të meritonte vdekjen ose prangat .
44023030	Kur më njoftuan se judenjtë i kishin ngritur një kurth , e dërgova menjëherë te ti dhe i urdhërova paditësit e tij që të flasin me ty për të » .
44023031	Atëherë ushtarët e morën Palin dhe , sipas urdhrit , e çuan gjatë natës në Antipatridë .
44023032	Të nesërmen i lanë kalorësit që të shkonin me të , ndërsa ata vetë u kthyen në fortesë .
44023033	Kalorësit arritën në Cezare , i dhanë letrën qeveritarit dhe i dorëzuan Palin .
44023034	Qeveritari e lexoi letrën , e pyeti Palin se cilës provincë i përkiste dhe , kur mori vesh se ishte nga Kilikia ,
44023035	i tha : « Do të të dëgjoj kur të vijnë ata që të kanë paditur » . Pastaj urdhëroi ta mbanin në mbikqyrje në pretoriumin e Herodit .
44024001	Pas pesë ditësh erdhi kryeprifti Hanani bashkë me disa pleq dhe me një gojëtar që quhej Tertul . Ata i shpjeguan qeveritarit çfarë kishin kundër Palit .
44024002	Kur thirrën Palin , Tertuli filloi të parashtronte padinë kundër tij dhe tha : « I nderuar shkëlqesi Feliks , falë teje kemi gëzuar paqe për shumë kohë e falë përkujdesjes sate janë bërë ndryshime të mëdha për këtë popull .
44024003	Ne ndiejmë mirënjohje të thellë për këtë gjë , gjithmonë e kudo .
44024004	Por , pa dashur të të mërzis më shumë , të lutem që të kesh mirësinë të na dëgjosh shkurtimisht .
44024005	Ne kemi parë se ky njeri nxit trazira dhe i shtyn të gjithë judenjtë nëpër botë për kryengritje . Ai është kryetari i sektit të nazaretasve .
44024006	Madje , ai u mundua të përdhoste edhe tempullin , por ne e kapëm .
44024008	Ti do ta gjykosh vetë dhe do të mund të mësosh prej tij gjithçka për të cilën po e padisim » .
44024009	Me këtë padi u bashkuan edhe judenjtë e tjerë dhe thanë se gjërat qëndronin ashtu .
44024010	Kur qeveritari i bëri me shenjë të fliste , Pali u përgjigj : « Meqenëse e di se ke vite që je gjykatës i këtij populli , kam besim te ti për të bërë mbrojtjen time .
44024011	Ti mund ta vërtetosh se nuk ka më shumë se dymbëdhjetë ditë që kam shkuar në Jerusalem për të adhuruar në tempull .
44024012	Këta nuk më kanë gjetur duke biseduar me ndokënd në tempull apo duke nxitur ndonjë turmë as nëpër sinagoga , as në qytet .
44024013	Ata nuk mund ta vërtetojnë padinë ndaj meje .
44024014	Por po të dëshmoj se sipas Udhës së Zotit Jezu , të cilën ata e quajnë sekt , unë adhuroj Perëndinë e etërve tanë , duke besuar gjithçka që është shkruar në ligjin e Moisiut dhe në librat e profetëve .
44024015	Unë kam shpresë në Perëndinë , atë shpresë që edhe ata vetë e pranojnë , se të drejtët dhe të padrejtët do të ngjallen .
44024016	Prandaj përpiqem ta kem ndërgjegjen të panjollosur para Perëndisë e para të gjithë njerëzve .
44024017	Tani , pas shumë vitesh , u ktheva në Jerusalem për t'i sjellë ndihma popullit tim e për t'i kushtuar flijime Perëndisë .
44024018	Kur po kryeja ritin e pastrimit , judenjtë më gjetën në tempull dhe aty nuk kishte as turma e as trazirë .
44024019	Aty gjendeshin disa judenj nga Azia dhe duhej të vinin ata te ti për të ngritur padi po të kishin ndonjë gjë kundër meje .
44024020	Megjithatë , le ta thonë këta vetë çfarë faji kanë gjetur tek unë kur dola për t'u gjykuar para sinedrit ,
44024021	me përjashtim ndoshta të atyre fjalëve që thashë me zë të lartë para tyre : “ Unë po gjykohem sot nga ju , sepse shpresoj në ngjalljen e të vdekurve ” » .
44024022	Por Feliksi , që e njihte mirë Udhën e Zotit Jezu , u tha : « Do të vendos për çështjen tuaj kur të vijë Lisia , komandanti i kohortës » , dhe kështu e shtyu gjyqin .
44024023	Pastaj e urdhëroi centurionin që ta ruante Palin , por t'i lejonte edhe një farë lirie e të mos pengonte asnjë nga miqtë e tij që të kujdesej për nevojat që kishte .
44024024	Pas disa ditësh , kur erdhi Feliksi me gruan e vet Drusilën , që ishte judease , thirri Palin dhe dëgjoi prej tij për besimin në Krishtin Jezu .
44024025	Kur Pali foli për drejtësinë , vetëpërmbajtjen dhe gjykimin e ardhshëm , Feliksi u tremb e i tha : « Tani për tani mund të shkosh . Do të të thërras kur të kem kohë » .
44024026	Ndërkohë shpresonte se Pali do t'i jepte para , prandaj e thërriste shpesh e fliste me të .
44024027	Si kaluan dy vjet , pas Feliksit erdhi Porc Festi dhe Feliksi , meqë donte t'u bënte një nder judenjve , e la Palin në burg .
44025001	Tri ditë pasi kishte arritur në provincë , Festi shkoi nga Cezarea në Jerusalem .
44025002	Aty kryepriftërinjtë dhe krerët e judenjve i paraqitën padinë kundër Palit . Ata iu lutën
44025003	dhe i kërkuan si nder që ta dërgonte Palin në Jerusalem . Ndërkohë kishin përgatitur një pritë për ta vrarë rrugës .
44025004	Festi u përgjigj se Pali ruhej në Cezare dhe se ai vetë do të shkonte së shpejti atje .
44025005	Ai u tha : « Atëherë , krerët tuaj le të vijnë me mua dhe , nëse ai njeri ka bërë ndonjë faj , le të ngrenë padi kundër tij » .
44025006	Pasi ndenji mes tyre jo më shumë se tetë apo dhjetë ditë , Festi shkoi në Cezare . Të nesërmen u ul në fronin e gjykatësit dhe urdhëroi të sillnin Palin .
44025007	Kur arriti Pali , atë e rrethuan judenjtë që kishin ardhur nga Jerusalemi dhe bënë shumë padi të rënda kundër tij , por që nuk mund t'i vërtetonin .
44025008	Pali u mbrojt kështu : « Unë nuk kam bërë mëkat as kundër ligjit të judenjve , as kundër tempullit , as kundër Cezarit » .
44025009	Por Festi , meqë donte t'u bënte nder judenjve , e pyeti Palin : « A dëshiron të shkosh në Jerusalem dhe të gjykohesh atje para meje për këto padi ? » .
44025010	Pali i tha : « Unë jam para gjykatës së Cezarit dhe këtu duhet të gjykohem . Judenjve nuk u kam bërë asnjë padrejtësi dhe ti e di shumë mirë këtë .
44025011	Nëse jam në faj dhe nëse kam bërë diçka që meriton vdekjen , jam gati të vdes . Por , nëse nuk qëndron asnjë nga gjërat për të cilat më kanë paditur , askush nuk mund të më dorëzojë tek ata . Unë kërkoj që të gjykohem prej Cezarit » .
44025012	Atëherë Festi , pasi foli me këshillin e vet , iu përgjigj : « Kërkove të gjykohesh prej Cezarit , te Cezari do të shkosh » .
44025013	Pasi kaluan disa ditë , mbreti Agripa e Bernika arritën në Cezare për të përshëndetur Festin .
44025014	Meqë ata po rrinin aty disa ditë , Festi i paraqiti mbretit rastin e Palit dhe i tha : « Këtu është një njeri që e ka lënë Feliksi në burg .
44025015	Kur isha në Jerusalem , kryepriftërinjtë dhe pleqtë e judenjve më paraqitën paditë kundër tij dhe më kërkuan ta dënoj .
44025016	Unë u thashë se nuk është zakon i romakëve që ta dënojnë dikë , nëse i padituri nuk takohet me paditësit ballë për ballë dhe nëse nuk i jepet mundësia të mbrohet kundër padisë .
44025017	Ata që kishin ngritur padinë erdhën këtu bashkë me mua dhe unë , pa humbur kohë , u ula të nesërmen në fronin e gjykatësit dhe urdhërova që të ma sillnin atë njeri .
44025018	Paditësit dolën para meje , por nuk ngritën kundër tij asnjë padi nga ato që prisja unë .
44025019	Të dyja palët kundërshtonin njëra-tjetrën në lidhje me disa çështje të fesë së tyre dhe me një farë Jezui që ka vdekur , por që Pali thotë se është gjallë .
44025020	Meqë nuk dija si ta hetoja këtë çështje , e pyeta nëse dëshironte të shkonte në Jerusalem e të gjykohej atje për këto gjëra ,
44025021	por Pali kërkoi që të mbahej i burgosur , derisa çështja t'i kalonte për gjykim Lartmadhërisë së tij . Prandaj urdhërova që ta ruanin derisa të mund ta dërgoj te Cezari » .
44025022	Agripa i tha Festit : « Dëshiroj ta dëgjoj edhe unë vetë këtë njeri » . Festi i tha : « Nesër do ta dëgjosh » .
44025023	Të nesërmen Agripa dhe Bernika erdhën me shumë madhështi . Ata hynë në sallë me komandantët e kohortave dhe me burrat e rëndësishëm të qytetit . Atëherë Festi dha urdhër që të sillnin Palin .
44025024	Festi tha : « O mbret Agripë dhe të gjithë ju që jeni këtu me ne , ky është njeriu për të cilin mbarë populli i Judesë më është drejtuar mua , edhe në Jerusalem , edhe këtu , me kërkesën që ky të mos jetojë më .
44025025	Por unë nuk gjeta tek ai asnjë faj që të meritojë vdekjen dhe meqenëse ai kërkoi të gjykohej para Lartmadhërisë së tij , vendosa që ta dërgoj atje .
44025026	Nuk kam asgjë të saktë që t'i shkruaj tim zoti për të . Për këtë arsye e solla para të gjithëve ju , veçanërisht para teje , o mbret Agripë , që , pasi ta kemi marrë në pyetje , të kem ç'ti shkruaj .
44025027	Sepse më duket e paarsyeshme të dërgoj një të burgosur pa shënuar edhe paditë që ngrihen kundër tij » .
44026001	Agripa i tha Palit : « Ke leje të flasësh për veten » . Atëherë Pali ngriti dorën dhe u mbrojt kështu :
44026002	« E quaj veten të lumtur që po mbrohem sot para teje , o mbret Agripë , për të gjitha paditë që judenjtë kanë ngritur kundër meje ,
44026003	sepse ti i njeh mirë të gjitha zakonet dhe mosmarrëveshjet e judenjve . Prandaj , të lutem , më dëgjo me durim .
44026004	Të gjithë judenjtë e dinë sesi kam jetuar që kur kam qenë i ri . Kam jetuar që nga fillimi mes popullit tim , në Jerusalem .
44026005	Ata më njohin që prej shumë kohësh dhe mund të dëshmojnë se unë i përkisja sektit më të rreptë të fesë sonë dhe se kam jetuar si farise .
44026006	Ndërsa tani qëndroj këtu për t'u gjykuar për shkak se shpresoj në premtimin që Perëndia u ka dhënë etërve tanë ,
44026007	të cilin dymbëdhjetë fiset tona shpresojnë ta arrijnë , duke adhuruar Perëndinë ditë e natë me përkushtim . Për këtë shpresë , o mbret , më kanë paditur judenjtë .
44026008	Përse ju duket e pabesueshme që Perëndia të ngjallë të vdekurit ?
44026009	Edhe unë vetë kam menduar se duhej të bëja gjithçka që mundesha kundër emrit të Jezuit të Nazaretit
44026010	dhe këtë gjë bëra në Jerusalem . Me autoritetin që mora nga kryepriftërinjtë kam çuar në burg shumë nga besimtarët e krishterë dhe kam dhënë miratimin tim kur i dënonin me vdekje .
44026011	Shpeshherë , në të gjitha sinagogat , jam munduar që me anë të dhunës t'i detyroj të mohojnë besimin e tyre dhe zemërimi im kundër tyre ishte aq i madh , saqë i kam përndjekur edhe në qytetet e huaja . »
44026012	« Kështu , u nisa për në Damask me autoritetin dhe lejen e kryepriftërinjve .
44026013	Gjatë rrugës , aty nga mesdita , o mbret , pashë një dritë nga qielli që ishte më e shndritshme se dielli , që shndriti rreth meje dhe atyre që udhëtonin me mua .
44026014	Ramë të gjithë përdhe dhe unë dëgjova një zë që më tha në hebraisht : “ Saul , Saul , përse më përndjek ? Do të lëndohesh duke hedhur shkelma kundër hostenit . ”
44026015	Unë e pyeta : “ Kush je ti , o Zot ? ” . Zoti m'u përgjigj : “ Unë jam Jezui që ti po përndjek ,
44026016	por ngrihu e qëndro në këmbë . T'u shfaqa që të të bëj shërbëtorin tim e që të dëshmosh ato që pe dhe ato që do të të tregoj .
44026017	Unë do të të mbroj edhe nga populli yt , edhe nga kombet pagane , te të cilat po të dërgoj
44026018	që t'u hapësh sytë , që të kthehen nga errësira në dritë dhe nga pushteti i Satanit te Perëndia . Kështu me anë të besimit në mua , do të marrin faljen e mëkateve dhe do të jenë mes atyre që i përkasin Perëndisë . ” »
44026019	« Pas kësaj , o mbret Agripë , unë nuk mund të tregohesha i pabindur ndaj vegimit qiellor ,
44026020	por fillova të predikoj së pari në Damask e në Jerusalem , dhe pastaj në mbarë krahinën e Judesë , si edhe te kombet pagane , se ata duhet të pendohen e të kthehen te Perëndia dhe se duhet të bëjnë vepra që tregojnë se janë penduar .
44026021	Për këtë arsye judenjtë më kapën në tempull dhe u orvatën të më vrisnin .
44026022	Deri më sot më ka ndihmuar Perëndia dhe unë jam këtu për t'i dhënë dëshmi të madhit e të voglit . Unë nuk them asgjë tjetër , përveç atyre që thanë profetët dhe Moisiu se do të ndodhnin :
44026023	se Krishti do të vuante , do të ngjallej i pari prej të vdekurve e do t'u bënte të njohur dritën edhe popullit tonë , edhe kombeve pagane » .
44026024	Ndërsa Pali po thoshte këto fjalë në mbrojtje të vetes , Festi tha me zë të lartë : « Ke lajthitur , Pal ! Po çmendesh nga të mësuarit e tepërt » .
44026025	Por Pali tha : « Nuk kam lajthitur , o i madhërishmi Fest , por po them fjalë të vërteta dhe të arsyeshme .
44026026	Mbreti i njeh mirë këto gjëra , prandaj unë flas hapur me të . Jam i sigurt se asnjë nga këto gjëra nuk është e panjohur për të , sepse këto nuk kanë ndodhur në fshehtësi .
44026027	O mbret Agripë , a u beson profetëve ? Unë e di se ti u beson » .
44026028	Agripa i tha Palit : « Për pak edhe po ma mbush mendjen të bëhem i krishterë » .
44026029	Pali u përgjigj : « Unë i lutem Perëndisë që herët a vonë jo vetëm ti , por edhe që të gjithë ata që po më dëgjojnë sot të bëhen si unë , përveç këtyre prangave ! » .
44026030	Atëherë mbreti , qeveritari , Bernika dhe të gjithë ata që ishin ulur me ta u ngritën
44026031	dhe kur po dilnin , i thoshin njëri-tjetrit : « Ky njeri nuk ka bërë asgjë , që të meritojë vdekjen apo burgimin » .
44026032	Agripa i tha Festit : « Po të mos kishte kërkuar të gjykohej prej Cezarit , ky njeri mund të ishte lënë i lirë » .
44027001	Kur u vendos të lundronim për në Itali , Palin dhe disa të burgosur të tjerë i çuan te një njeri me emrin Jul , centurion i kohortës perandorake .
44027002	Ne hipëm në një anije nga Adramiti , që do të kalonte nga portet përgjatë brigjeve të Azisë dhe u nisëm . Me ne ishte edhe Aristarku , një maqedonas nga Selaniku .
44027003	Të nesërmen mbërritëm në Sidon . Juli u soll me dashamirësi me Palin dhe e lejoi të shkonte te miqtë e vet , që ata të kujdeseshin për të .
44027004	Prej aty u nisëm e lundruam përgjatë Qipros , se e kishim erën kundër .
44027005	Pasi kaluam detin gjatë brigjeve të Kilikisë dhe të Pamfilisë , arritëm në Mirë të Likisë .
44027006	Aty centurioni gjeti një anije nga Aleksandria , që shkonte për në Itali dhe na hipi në atë anije .
44027007	Për disa ditë lundruam ngadalë dhe me vështirësi arritëm përballë Knidit . Meqë kishim erën kundër , lundruam poshtë Kretës , përbri Salmonit .
44027008	Lundruam me shumë vështirësi përgjatë bregut dhe arritëm në një vend që quhej ‘ Portet e Mira ’ , pranë qytetit të Laseas .
44027009	Kishte kaluar shumë kohë dhe lundrimi ishte bërë i rrezikshëm , sepse kishte kaluar edhe koha e agjërimit të vjeshtës . Atëherë Pali i këshilloi
44027010	e u tha : « Burra , unë mendoj se lundrimi do të jetë i rrezikshëm e do të humbasim jo vetëm ngarkesën dhe anijen , por edhe jetët tona » .
44027011	Por centurioni dëgjoi timonierin dhe të zotin e anijes dhe nuk ua vuri veshin fjalëve të Palit .
44027012	Meqë ai port nuk ishte i përshtatshëm për të dimëruar , shumica ishte e mendimit të largoheshin prej aty dhe mundësisht të arrinin në Fenikë , ku do të kalonin dimrin . Ky ishte një port i Kretës që shihte nga jugperëndimi dhe veriperëndimi .
44027013	Kur filloi të frynte një erë e lehtë , ata menduan se do t'ia arrinin qëllimit . Kështu ngritën spirancat dhe lundruan afër brigjeve të Kretës .
44027014	Por nuk kaloi shumë kohë dhe mbi ishull filloi një erë e vrullshme verilindore që quhet Eurakilon .
44027015	Ajo e rrëmbeu anijen dhe ishte e pamundur të lundronim kundër erës . Nuk kishim ç'të bënim dhe e lamë erën të na hidhte sa andej-këtej .
44027016	Kur po kalonim poshtë një ishulli të vogël që quhet Kauda , me shumë vështirësi arritëm të kapnim varkën e shpëtimit .
44027017	Pasi e ngritën lart varkën e shpëtimit , përdorën litarë për ta lidhur anijen e për ta bërë më të fortë . Nga frika se mos ngecnin në rërë pranë Sirtit , hodhën spirancën pluskuese dhe e lanë anijen ta merrte era .
44027018	Meqenëse stuhia po na përplaste furishëm sa andej-këtej , të nesërmen hodhën në det ngarkesën ,
44027019	ndërsa ditën e tretë hodhën në det me duart e tyre gjithë pajisjet e anijes .
44027020	Për shumë ditë nuk pamë as diell , e as yje . Stuhia sa vinte e bëhej më e fortë dhe kështu na humbi çdo shpresë shpëtimi .
44027021	Pasi nuk kishin ngrënë për shumë kohë , Pali u ngrit e tha : « Burra , duhej të më kishit dëgjuar dhe të mos ishim nisur nga Kreta . Kështu do ta kishim shmangur këtë rrezik e këtë dëm .
44027022	Tani ju këshilloj që të mos ju lëshojë zemra , sepse asnjëri prej jush nuk do ta humbë jetën , por anija do të shkatërrohet .
44027023	Mbrëmë m'u shfaq një engjëll i Perëndisë , të cilit i përkas dhe të cilin adhuroj
44027024	e më tha : “ Mos ki frikë , o Pal ! Ti duhet do të dalësh para Cezarit dhe prandaj Perëndia ua ka falur jetën të gjithëve atyre që po lundrojnë me ty . ”
44027025	Kështu , merrni zemër , se unë kam besim në Perëndinë se do të bëhet ashtu siç më tha engjëlli .
44027026	Ne do të përfundojmë në një ishull » .
44027027	Ishte nata e katërmbëdhjetë dhe , ndërsa po lundronim në Detin Mesdhe , rreth mesnatës detarët menduan se po i afroheshin tokës .
44027028	Atëherë lëshuan matësin e thellësisë dhe panë se thellësia ishte rreth tridhjetë e shtatë metra . Pak më vonë e matën përsëri thellësinë dhe ajo ishte njëzet e tetë metra .
44027029	Nga frika se mos përplaseshim me ndonjë shkëmb , hodhën katër spiranca nga kiçi dhe uronin që të zbardhte sa më shpejt .
44027030	Detarët donin ta braktisnin anijen dhe kishin ulur varkën e shpëtimit në det , gjoja për të vënë spirancat në bash .
44027031	Pali i tha centurionit dhe ushtarëve : « Nëse këta njerëz nuk qëndrojnë në anije , ju nuk do të mund të shpëtoni » .
44027032	Atëherë ushtarët i prenë litarët e varkës së shpëtimit dhe e lanë të binte në det .
44027033	Ndërsa prisnin që të zbardhte , Pali i nxiti të gjithë të hanin diçka dhe u tha : « Sot është dita e katërmbëdhjetë që prisni të uritur e pa ngrënë asgjë .
44027034	Prandaj po ju këshilloj të hani diçka nëse doni të jetoni . Askush nga ju nuk do të humbë as edhe një fije floku » .
44027035	Pasi tha këto , mori bukën , falënderoi Perëndinë para të gjithëve , e theu dhe filloi të hante .
44027036	Atëherë të gjithë morën zemër dhe hëngrën .
44027037	Të gjithë bashkë bëheshim dyqind e shtatëdhjetë e gjashtë veta .
44027038	Pasi u ngopën , e hodhën drithin në det dhe e lehtësuan anijen .
44027039	Kur zbardhi , panë tokë , por nuk e dinin ku ishin . Atëherë vunë re një gji me një breg ranor dhe aty donin ta nxirrnin anijen , po të mundnin .
44027040	Kështu shkëputën spirancat nga anija dhe i lanë të binin në det . Në të njëjtën kohë liruan litarët e timonëve . Pastaj ngritën velin ballor që ta kapte era dhe u drejtuan drejt bregut .
44027041	Por hasën në një cekëtinë dhe anija ngeci në rërë . Bashi u ngul në rërë , ndërsa kiçi po copëtohej nga forca e dallgëve .
44027042	Ushtarët menduan t'i vrisnin të burgosurit , që asnjeri nga ata të mos ikte me not ,
44027043	por centurioni , që donte të shpëtonte Palin , i ndaloi ta bënin këtë . Ata që mund të notonin , i urdhëroi të hidheshin nga anija e të shkonin drejt tokës ,
44027044	ndërsa të tjerët të kapeshin pas ndonjë dërrase apo ndonjë cope të mbetur nga anija . Kështu të gjithë arritën shëndoshë e mirë në breg .
44028001	Pasi shpëtuam , morëm vesh se ishulli quhej Maltë .
44028002	Vendasit treguan një dashamirësi të pazakontë ndaj nesh . Ata ndezën një zjarr e na mblodhën të gjithëve rreth tij , sepse kishte filluar të binte shi e bënte ftohtë .
44028003	Pali kishte mbledhur një krah dru dhe po i vinte në zjarr kur iu lidh rreth dorës një nepërkë , që doli për shkak të të nxehtit .
44028004	Kur e panë vendasit gjarprin që varej në dorën e tij , i thanë njëri-tjetrit : « Ky njeri duhet të jetë vrasës . Edhe pse i shpëtoi detit , drejtësia hyjnore nuk e lejoi të jetojë » .
44028005	Pali e shkundi gjarprin në zjarr e nuk pësoi asgjë të keqe .
44028006	Ata po prisnin që të ënjtej , apo të binte i vdekur menjëherë , por , pasi pritën shumë dhe panë se nuk po i ndodhte asgjë e pazakontë , ndërruan mendje e filluan të thoshin se ai ishte perëndi .
44028007	Afër atij vendi gjendeshin tokat e të parit të ishullit me emrin Publi . Ai na priti e na strehoi miqësisht për tri ditë .
44028008	I ati i Publit ishte i sëmurë në shtrat me ethe e dizenteri . Pali iu afrua atij , u lut , shtriu duart mbi të dhe e shëroi .
44028009	Pasi ndodhi kjo gjë , edhe të sëmurët e tjerë të ishullit erdhën te Pali dhe u shëruan .
44028010	Ata na nderuan shumë dhe , kur po niseshim , na dhanë me vete gjithçka që na nevojitej .
44028011	Pas tre muajsh u nisëm me një anije të Aleksandrisë , që e kishte kaluar dimrin në ishull dhe që mbante emblemën e Dioskurëve .
44028012	U ndalëm në Sirakuzë e ndenjëm aty tri ditë .
44028013	Pastaj lundruam përgjatë bregut dhe mbërritëm në Regjio . Pas një dite filloi të frynte juga dhe për dy ditë arritëm në Pocuol .
44028014	Aty gjetëm disa vëllezër besimtarë vendas , të cilët na u lutën të rrinim me ta shtatë ditë . Pastaj shkuam në Romë .
44028015	Vëllezërit besimtarë që ishin atje , kur dëgjuan për ne , erdhën që nga Forumi i Apit e nga Tri Tavernat për të na takuar . Kur i pa , Pali falënderoi Perëndinë e mori zemër .
44028016	Pasi mbërritën në Romë , Palin e lejuan të jetonte vetëm dhe i vunë një ushtar për ta ruajtur .
44028017	Pas tri ditësh , Pali thirri krerët e judenjve dhe kur u mblodhën , u tha : « Vëllezër , edhe pse nuk kam bërë asgjë kundër popullit tonë apo traditave të etërve tanë , më kapën në Jerusalem dhe më dorëzuan në duart e romakëve .
44028018	Pasi më morën në pyetje , romakët deshën të më lironin , sepse nuk gjetën asnjë faj që të më dënonin me vdekje .
44028019	Por judenjtë kundërshtuan dhe unë u detyrova të kërkoj që të gjykohem prej Cezarit . Këtë nuk e bëra për të ngritur ndonjë padi kundër popullit tim .
44028020	Prandaj edhe kam kërkuar t'ju takoj e të flas me ju , sepse unë jam nën këto pranga për shkak të atij tek i cili shpreson edhe Izraeli » .
44028021	Ata i thanë : « Nuk kemi marrë asnjë letër nga Judeja për ty dhe asnjë nga vëllezërit judenj që kanë ardhur këtu , nuk na ka treguar gjë e as ka folur keq për ty .
44028022	Megjithatë , ne duam të dëgjojmë nga ti çfarë mendon , sepse e dimë se kudo flitet kundër këtij sekti » .
44028023	Ata caktuan një ditë për ta takuar dhe shumë veta shkuan atje ku banonte ai . Që nga mëngjesi deri në mbrëmje ai u shtjellonte dhe u predikonte për mbretërinë e Perëndisë dhe përpiqej t'i bindte për Jezuin , duke filluar që nga ligji i Moisiut e deri te librat e profetëve .
44028024	Disa u bindën prej gjërave që tha , ndërsa të tjerët nuk besuan .
44028025	Kështu ata nuk ranë në një mendje me njëri-tjetrin dhe kur po largoheshin , Pali u tha : « Mirë u foli Shpirti i Shenjtë , etërve tuaj me anë të profetit Isaia
44028026	kur tha : Shko te ky popull e thuaji : kanë veshë për të dëgjuar , por nuk kuptojnë , kanë sy për të parë , por nuk shikojnë .
44028027	Zemra e këtij populli është bërë e pandjeshme dhe u janë rënduar veshët . I kanë mbyllur sytë që të mos shohin me sy , të mos dëgjojnë me veshë , të mos kuptojnë me zemër , që të mos kthehen tek unë për t'i shëruar .
44028028	Dijeni , pra , se Perëndia ua dërgoi këtë shpëtim kombeve pagane . Ato do të dëgjojnë » .
44028030	Pali qëndroi plot dy vjet në shtëpinë që kishte marrë me qira , ku edhe priste të gjithë ata që shkonin tek ai .
44028031	Ai u predikonte mbretërinë e Perëndisë dhe i mësonte të vërtetën e Zotit Jezu Krisht gjithë guxim e pa ngurruar .
45001001	Unë , Pali , jam shërbëtor i Krishtit Jezu dhe Perëndia më ka thirrur për të qenë apostull e më ka ndarë veç për të predikuar ungjillin e Perëndisë .
45001002	Ky ungjill , që Perëndia e premtoi që më parë përmes profetëve të tij në Shkrimet e shenjta ,
45001003	flet për Birin e tij , Zotin tonë Jezu Krisht . Për sa i takon natyrës njerëzore , ai është pasardhës i Davidit ,
45001004	ndërsa me fuqinë e Shpirtit që shenjtëron , ai u dëftua Bir i Perëndisë kur u ngjall prej të vdekurve .
45001005	Përmes tij Perëndia na ka dhënë hirin për të qenë apostuj , që të çojmë gjithë kombet drejt bindjes ndaj ungjillit dhe besimit në Krishtin , për lavdi të emrit të tij .
45001006	Ndër këto kombe bëni pjesë edhe ju , sepse u thirrët nga Jezu Krishti .
45001007	Po ju shkruaj të gjithëve ju në Romë , që Perëndia ju do e ju ka thirrur për të qenë të shenjtë : Paçi hir dhe paqe nga Perëndia , Ati ynë dhe nga Zoti Jezu Krisht !
45001008	Së pari , e falënderoj Perëndinë tim përmes Jezu Krishtit për ju të gjithë , sepse besimi juaj po bëhet i njohur në tërë botën .
45001009	Perëndia , të cilit i shërbej me gjithë shpirt në predikimin e ungjillit të Birit të tij , është dëshmitari im se ju kujtoj pa pushim
45001010	në lutjet e mia , gjithmonë . I kërkoj Perëndisë , që , nëse është vullneti i tij , të mund të vij te ju më në fund .
45001011	Kam shumë dëshirë t'ju shoh për t'ju dhënë ndonjë dhunti shpirtërore që të forcoheni
45001012	dhe kështu të ngushëllohemi së bashku përmes besimit të njëri-tjetrit , besimit tuaj dhe besimit tim .
45001013	Dua ta dini , o vëllezër , se shumë herë kam pasur ndërmend të vij te ju , që vepra ime të kishte fryt edhe te ju si te kombet e tjera , por kam qenë i penguar deri tani .
45001014	Unë e kam për detyrë t'u predikoj ungjillin si grekëve të qytetëruar , ashtu edhe barbarëve të paqytetëruar , si të diturve , ashtu edhe të paditurve .
45001015	Prandaj , për sa më takon mua , jam i gatshëm t'jua shpall ungjillin edhe juve që jeni në Romë .
45001016	Unë nuk kam turp për ungjillin , sepse ai është fuqia e Perëndisë për shpëtimin e të gjithëve atyre që besojnë , për judeun së pari , si dhe për paganin .
45001017	Në ungjill zbulohet se Perëndia i bën njerëzit të drejtë përmes besimit të plotë , sikurse thotë Shkrimi i shenjtë : I drejti do të jetojë prej besimit .
45001018	Zemërimi i Perëndisë zbulohet nga qielli kundër çdo mosbesimi e padrejtësie të njerëzve , që me padrejtësi i zënë frymën së vërtetës .
45001019	Perëndia është i zemëruar me ta për shkak se gjithçka që mund të njihet për të është e dukshme , sepse vetë Perëndia ua ka bërë të dukshme atyre .
45001020	Që nga krijimi i botës cilësitë e padukshme të Perëndisë , fuqia e tij e përjetshme dhe natyra e tij hyjnore kuptohen dhe duken qartë prej gjërave që ka bërë . Prandaj ata nuk mund të kenë asnjë shfajësim .
45001021	Sepse , ndonëse e njohën Perëndinë , nuk e përlëvduan dhe nuk e falënderuan si Perëndi , por u marrosën në arsyetimet e tyre dhe zemra e tyre e pandjeshme u errësua .
45001022	Duke e mbajtur veten për të ditur , u bënë të marrë
45001023	dhe e shndërruan lavdinë e Perëndisë së pavdekshëm në një shëmbëllim të ngjashëm me njeriun e vdekshëm , me shpendët , me katërkëmbëshat dhe me rrëshqanorët .
45001024	Prandaj Perëndia i dorëzoi ata në epshet e ndyra të zemrave të tyre , që të çnderojnë trupat e njëri-tjetrit .
45001025	Ata e shndërruan të vërtetën e Perëndisë në gënjeshtër , adhuruan dhe i shërbyen krijesës në vend të Krijuesit , që është i bekuar përjetë . Amen !
45001026	Prandaj Perëndia i dorëzoi ata në epshe të turpshme . Gratë e tyre i shndërruan marrëdhëniet e natyrshme në marrëdhënie kundër natyrës .
45001027	Po ashtu edhe burrat , duke lënë marrëdhëniet e natyrshme me gratë , u ndezën në epshin e tyre për njëri-tjetrin . Burra kryen vepra të pahijshme me burra , duke marrë mbi vete shpagimin e duhur për fajin e tyre .
45001028	Meqenëse ata nuk pranuan ta njihnin Perëndinë , ai i dorëzoi në një mendje të çoroditur për të bërë gjëra që nuk duhen bërë .
45001029	Ata janë plot me padrejtësi , keqdashje , lakmi , ligësi , plot smirë , vrasje , grindje , dredhi dhe poshtërsi . Ata janë përgojues ,
45001030	shpifës , armiq të Perëndisë , të pacipë , fodullë , mburravecë , trillues ligësish , të pabindur ndaj prindërve ,
45001031	të pamend , të pabesë , pa dashuri dhe të pamëshirshëm .
45001032	Ata e njohin urdhërimin e Perëndisë , që thotë se kush bën gjëra të tilla , meriton të vdesë . Megjithatë , ata jo vetëm i bëjnë këto , por edhe miratojnë të tjerët që i bëjnë .
45002001	Ti , o njeri , që gjykon të tjerët , kushdo qofsh , nuk ke asnjë shfajësim . Duke gjykuar tjetrin , dënon vetveten , sepse ti që gjykon , bën të njëjtat gjëra .
45002002	Ne e dimë se gjykimi i Perëndisë për ata që bëjnë këto gjëra është sipas së vërtetës .
45002003	A mendon se do t'i shpëtosh gjykimit të Perëndisë , o njeri , që gjykon ata që bëjnë të njëjtat gjëra që i bën edhe ti ?
45002004	Apo i përçmon pasuritë e mirësisë , të durimit dhe zemërgjerësisë së Perëndisë pa e ditur se mirësia e tij të çon në pendim ?
45002005	Por me ashpërsinë tënde dhe me zemrën e papenduar po i përgatit vetes një zemërim të madh për ditën kur Perëndia do të zbulojë zemërimin dhe gjykimin e tij të drejtë .
45002006	Perëndia do ta shpërblejë çdonjërin sipas veprave të veta .
45002007	Atyre që me durim kërkojnë lavdi , nder e pavdekësi në vepra të mira , do t'u japë jetën e amshuar ,
45002008	ndërsa ata që janë kryeneçë e nuk i binden së vërtetës , por i binden padrejtësisë , i pret zemërimi dhe tërbimi i Perëndisë .
45002009	Për çdo qenie njerëzore që bën ligësi do të ketë mundim e ankth , së pari për judeun , por edhe për paganin .
45002010	Po për këdo që bën të mirën , do të ketë lavdi , nder e paqe , së pari për judeun , por edhe për paganin .
45002011	Sepse Perëndia nuk është i njëanshëm .
45002012	Të gjithë ata që kanë mëkatuar pa e njohur ligjin e Moisiut , nuk do të ndëshkohen sipas këtij ligji , ndërsa të gjithë ata që kanë mëkatuar duke e njohur ligjin e Moisiut , do të gjykohen sipas tij .
45002013	Të drejtë para Perëndisë nuk janë ata që e dëgjojnë ligjin e Moisiut , por ata që e zbatojnë atë .
45002014	Kur kombet pagane që nuk e kanë ligjin e Moisiut , zbatojnë vetvetiu çfarë thotë ky ligj , megjithëse nuk e kanë ligjin e Moisiut , ato veprojnë si ta kishin atë brenda vetes së tyre .
45002015	Me këtë ata tregojnë se urdhërimet e ligjit të Moisiut janë të shkruara në zemrat e tyre , gjë për të cilën dëshmon edhe ndërgjegjja e tyre , edhe mendimet e tyre të brendshme , që herë i akuzojnë për faj e herë i shfajsojnë .
45002016	Kjo do të dalë në dritë ditën kur Perëndia do të gjykojë të fshehtat e njerëzve përmes Krishtit Jezu , siç e pohon ungjilli që predikoj unë .
45002017	Çfarë të themi për ty që e quan veten jude ? Ti mbështetesh në ligjin e Moisiut dhe mburresh me Perëndinë ,
45002018	e njeh vullnetin e tij dhe ligji i Moisiut të ka mësuar të dallosh të mirën .
45002019	Ti je i bindur se je udhëheqës i të verbërve dhe dritë për ata që janë në errësirë ,
45002020	edukator i të panxënëve dhe mësues i të miturve në besim , sepse në ligjin e Moisiut ke dijen e plotë dhe gjithë të vërtetën .
45002021	Ti , pra , që mëson të tjerët , nuk mëson dot veten ? Ti që predikon se nuk duhet vjedhur , vjedh ?
45002022	Ti që thua se nuk duhet bërë tradhti bashkëshortore , bën tradhti bashkëshortore ? Ti që ke neveri idhujt , plaçkit tempuj ?
45002023	Ti që mburresh me ligjin e Moisiut , çnderon Perëndinë duke e shkelur këtë ligj ?
45002024	Sepse , siç thotë Shkrimi i shenjtë : për shkakun tuaj emri i Perëndisë shahet ndër kombet pagane .
45002025	Rrethprerja është e dobishme nëse ti zbaton ligjin e Moisiut ; por nëse je shkelës i tij , rrethprerja jote nuk vlen .
45002026	Prandaj , nëse i parrethpreri respekton urdhërimet e ligjit të Moisiut , a nuk do t'ia njohë atij Perëndia parrethprerjen si rrethprerje ?
45002027	Ai që është i parrethprerë , por e zbaton ligjin e Moisiut , do të të gjykoj ty , që , megjithëse je i rrethprerë dhe e ke të shkruar ligjin e Moisiut , je shkelës i këtij ligji .
45002028	Sepse jude i vërtetë nuk është ai që duket i tillë së jashtmi dhe rrethprerja nuk është diçka e jashtme apo trupore ;
45002029	por jude i vërtetë është ai që është i tillë së brendshmi . Rrethprerja e vërtetë është ajo e zemrës , që bëhet me Shpirtin e Shenjtë e jo me shkronjën e ligjit të Moisiut . Lavdia e judeut të vërtetë nuk vjen nga njerëzit , por nga Perëndia .
45003001	Pra , cila është epërsia e judeut ? Apo çfarë dobie ka rrethprerja ?
45003002	Ajo ka shumë dobi nga çdo pikëpamje . Së pari , sepse judenjve iu besuan fjalët e Perëndisë .
45003003	E çfarë pra ? Nëse disa prej tyre nuk i qëndruan besnik Perëndisë , mos vallë mosbesimi i tyre do të shfuqizonte besnikërinë e tij ?
45003004	Larg qoftë ! Perëndia është i vërtetë në çdo gjë , megjithëse të gjithë njerëzit janë gënjeshtarë ! Sikurse thotë Shkrimi i shenjtë : Që ti të dalësh i drejtë në fjalët e tua dhe të triumfosh kur të gjykohesh .
45003005	Por , nëse padrejtësia jonë nxjerr në pah drejtësinë e Perëndisë , çfarë të themi atëherë ? Po të arsyetoja si njeri , do të shtroja pyetjen : Mos vallë është i padrejtë Perëndia kur na ndëshkon ?
45003006	Larg qoftë ! Përndryshe , si do ta gjykojë Perëndia botën ?
45003007	Nëse gënjeshtra ime nxjerr më në pah të vërtetën e Perëndisë dhe i jep më shumë lavdi atij , përse u dashka të gjykohem ende si mëkatar ?
45003008	Atëherë , përse të mos themi : « Le të bëjmë të keqen , që të vijë e mira ! » , siç na përflasin disa dhe na akuzojnë se paskemi thënë ? Këta e meritojnë ndëshkimin .
45003009	Çfarë pra ? A kemi epërsi ne judenjtë ? Aspak ! Sepse sapo e treguam se të gjithë , si judenjtë edhe paganët janë nën mëkat ,
45003010	sikurse thotë edhe Shkrimi i shenjtë : Asnjeri nuk është i drejtë , as edhe një .
45003011	Nuk gjendet asnjë që kupton . Nuk gjendet asnjë që kërkon Perëndinë .
45003012	Të gjithë kanë dalë nga udha dhe janë rrënuar . Asnjeri nuk bën të mirën , as edhe një i vetëm .
45003013	Gryka e tyre është varr i hapur . Me gjuhë kanë mashtruar . Nën buzë kanë helm nepërkash .
45003014	Gojën e kanë plot me mallkime e hidhësi .
45003015	Këmbët e tyre vrapojnë për të derdhur gjak .
45003016	Në udhët e tyre ka rrënim e mjerim .
45003017	Ata nuk e kanë njohur udhën e paqes
45003018	dhe nuk e kanë parasysh frikën e Perëndisë .
45003019	Ne e dimë se çfarëdo që thotë ligji i Moisiut , e thotë për ata që janë nën këtë ligj , kështu që çdo gojë të heshtë dhe gjithë bota të gjykohet prej Perëndisë .
45003020	Asnjeri nuk do të bëhet i drejtë para Perëndisë nga veprat që urdhëron ligji i Moisiut , sepse nëpërmjet këtij ligji vjen vetëm njohja e mëkatit .
45003021	Por tani na është shfaqur se Perëndia na bën të drejtë pa ndërmjetësinë e ligjit të Moisiut , gjë që e kanë dëshmuar ligji i Moisiut e profetët .
45003022	Perëndia i bën të drejtë , përmes besimit në Jezu Krishtin , të gjithë ata që besojnë në të . Perëndia nuk bën dallim mes judenjve dhe paganëve ,
45003023	sepse të gjithë kanë mëkatuar dhe nuk e kanë lavdinë e Perëndisë .
45003024	Ata u bënë të drejtë falas , me hirin e tij , përmes Krishtit Jezu , që i shpengoi nga mëkati .
45003025	Perëndia e kushtoi Jezuin si fli pajtimi , që përmes besimit në gjakun e tij të tregojë drejtësinë e tij për faljen e mëkateve të kryera më parë .
45003026	Në atë kohë Perëndia ishte i duruar me mëkatin , ndërsa në kohën e tanishme ai dëfton sesi i bën të drejtë njerëzit , duke dashur të tregojë se është vetë i drejtë dhe se bën të drejtë ata që besojnë në Jezuin .
45003027	Ku shkoi mburrja ? Ajo mori fund . Prej cilit ligj ? Atij të veprave ? Jo prej tij , por nëpërmjet ligjit të besimit .
45003028	Ne , pra , mendojmë se njeriu bëhet i drejtë prej besimit , pa veprat që urdhëron ligji i Moisiut .
45003029	A është vallë Perëndia , Perëndi i judenjve ? A nuk është ai edhe Perëndia i kombeve të tjera ? Po , ai është edhe Perëndi i kombeve të tjera ,
45003030	sepse ka vetëm një Perëndi . Ai do të bëjë të drejtë të rrethprerët prej besimit dhe të parrethprerët nëpërmjet besimit .
45003031	Mos vallë nëpërmjet besimit shfuqizojmë ligjin e Moisiut ? Larg qoftë ! Përkundrazi , e vëmë në vendin e vet .
45004001	Ç'të themi , pra , për Abrahamin , stërgjyshin tonë ? Çfarë fitoi ai si njeri ?
45004002	Nëse Abrahami do të ishte bërë i drejtë falë veprave , atëherë ai do të kishte pse të mburrej , por jo para Perëndisë .
45004003	Çfarë thotë Shkrimi i shenjtë ? Abrahami i besoi Perëndisë dhe për shkak të besimit Perëndia e bëri atë të drejtë .
45004004	Shpërblimi që i jepet punëtorit nuk është dhuratë , por është një detyrim ndaj tij .
45004005	Ndërsa ai që nuk ka vepra , por i beson Perëndisë që bën të drejtë mëkatarin , për shkak të besimit , bëhet i drejtë .
45004006	Po ashtu edhe Davidi e quan të lum njeriun që Perëndia e bën të drejtë pa vepra :
45004007	Lum ata të cilëve u janë falur paudhësitë dhe u janë fshirë mëkatet !
45004008	Lum njeriu të cilit Zoti nuk do t'ia llogarisë mëkatin !
45004009	A vlen kjo lumni vetëm për të rrethprerët apo edhe për të parrethprerët ? Ne sapo thamë : Për shkak të besimit Perëndia e bëri të drejtë Abrahamin .
45004010	Po kur e bëri të drejtë ? Kur ishte i rrethprerë apo kur ishte i parrethprerë ? Jo kur ishte i rrethprerë , po kur ishte i parrethprerë .
45004011	Abrahami e mori shenjën e rrethprerjes si vulë që tregonte se ishte bërë i drejtë përmes besimit kur ishte ende i parrethprerë . Kështu , ai u bë ati i të gjithë atyre që besojnë në Perëndinë pa u rrethprerë , në mënyrë që Perëndia t'i bëjë të drejtë për shkak të besimit .
45004012	Ai u bë edhe ati i atyre të rrethprerëve që nuk janë vetëm të rrethprerë , por që edhe ecin në gjurmët e besimit që kishte ati ynë , Abrahami , para se të rrethpritej .
45004013	Perëndia i premtoi Abrahamit dhe pasardhësve të tij se Abrahami do të trashëgonte botën jo përmes bindjes ndaj ligjit të Moisiut , por përmes besimit që e bëri atë të drejtë .
45004014	Nëse ata që i binden ligjit të Moisiut do të bëheshin trashëgimtarë të premtimit , atëherë besimi do të ishte i kotë dhe premtimi nuk do të kishte më vlerë .
45004015	Sepse ligji i Moisiut sjell zemërimin e Perëndisë , por ku nuk ka ligj , nuk ka as shkelje të ligjit .
45004016	Prandaj , premtimi përmbushet prej besimit , që të jetë nga hiri i Perëndisë dhe të jetë i sigurt për të gjithë pasardhësit e Abrahamit , jo vetëm për ata që e zbatojnë ligjin e Moisiut , por edhe për ata që besojnë si Abrahami . Ai është ati i ne të gjithëve ,
45004017	sikurse thotë Shkrimi i shenjtë : Të kam bërë atë të shumë kombeve . Ai është ati ynë para Perëndisë të cilit i besoi , Perëndisë që u jep jetë të vdekurve dhe që me anë të fjalës së tij krijoi gjithçka që nuk ekzistonte më parë .
45004018	Kundër çdo shprese , Abrahami besoi me shpresë se do të bëhej atë i shumë kombeve , sipas asaj që ishte thënë : Kështu do të jenë pasardhësit e tu .
45004019	Abrahamit nuk iu dobësua besimi edhe kur ishte rreth njëqind vjeç dhe kuptoi se trupi i tij dhe i Sarës ishin pothuaj të vdekur e kështu nuk mund të lindnin fëmijë .
45004020	Ai nuk e humbi besimin dhe nuk dyshoi në premtimin e Perëndisë , por u forcua prej besimit dhe i dha lavdi Perëndisë .
45004021	Ai ishte plotësisht i bindur se Perëndia ishte në gjendje të bënte gjithçka kishte premtuar .
45004022	Prandaj , për shkak të besimit , Perëndia e bëri të drejtë .
45004023	Fjalët ‘ u bë i drejtë ’ nuk u shkruan vetëm për të ,
45004024	por edhe për ne . Të drejtë do të na bëjë edhe ne që i besojmë atij që e ngjalli Zotin tonë Jezu prej të vdekurve .
45004025	Ai iu dorëzua vdekjes për shkak të paudhësive tona dhe u ngjall që ne të bëhemi të drejtë .
45005001	Përderisa jemi bërë të drejtë prej besimit , kemi paqe me Perëndinë përmes Zotit tonë Jezu Krisht .
45005002	Përmes tij kemi hyrë me besim në hirin e Perëndisë , hir në të cilin qëndrojmë dhe krenohemi me shpresën se do të marrim pjesë në lavdinë e Perëndisë .
45005003	Dhe jo vetëm kaq , por ne krenohemi edhe kur kalojmë vuajtje , sepse e dimë se vuajtja sjell durimin ,
45005004	durimi sjell qëndresën në sprova dhe sprovat sjellin shpresën .
45005005	Shpresa nuk na turpëron , sepse dashuria e Perëndisë është derdhur në zemrat tona përmes Shpirtit të Shenjtë që na u dha .
45005006	Kur ne ishim ende të dobët në besim , Krishti vdiq në kohën e caktuar për ata që jetonin pa besim në Perëndinë .
45005007	Në të vërtetë , vështirë se dikush do të jepte jetën për një njeri të drejtë . Ndoshta për një njeri të mirë dikush edhe do të guxonte të vdiste .
45005008	Kur ishim ende mëkatarë , Krishti vdiq për ne . Me këtë Perëndia e tregoi dashurinë e tij për ne .
45005009	Për më tepër , ne që tashmë jemi bërë të drejtë prej gjakut të Krishtit , do të shpëtojmë përmes tij edhe nga zemërimi i Perëndisë .
45005010	Nëse u pajtuam me Perëndinë përmes vdekjes së Birit të tij kur ende ishim armiq me të , aq më tepër do të shpëtohemi prej jetës së Birit të tij tani që jemi pajtuar me të .
45005011	Dhe jo vetëm kaq , por ne edhe krenohemi me Perëndinë përmes Zotit tonë Jezu Krisht , nëpërmjet të cilit tashmë jemi pajtuar me të .
45005012	Mëkati hyri në botë nëpërmjet një njeriu e nëpërmjet mëkatit hyri vdekja . Kështu vdekja depërtoi te të gjithë njerëzit , sepse të gjithë mëkatuan .
45005013	Në të vërtetë , mëkati ishte në botë edhe përpara se të jepej ligji i Moisiut , mirëpo mëkati nuk njihej si i tillë përderisa nuk kishte ligj .
45005014	Megjithatë , që nga koha e Adamit e deri te Moisiu vdekja mbretëroi edhe mbi ata që nuk bënë të njëjtin mëkat si të Adamit , i cili shkeli urdhërimin e Perëndisë . Adami është shembulli i atij që do të vinte .
45005015	Por dhurata e hirit të Perëndisë nuk mund të krahasohet me shkeljen e Adamit . Nëse prej shkeljes së një njeriu të vetëm vdiqën të gjithë , aq më shumë do të teprojnë për të gjithë hiri i Perëndisë dhe dhurata me anë të hirit e bërë nga një njeri i vetëm , Jezu Krishti .
45005016	Dhurata e Perëndisë nuk është si e keqja që solli mëkati i një njeriu ; sepse gjykimi që erdhi nga mëkati i një njeriu solli ndëshkim ; ndërsa dhurata e hirit që na u dha pas shumë shkeljesh , na bëri të drejtë .
45005017	Nëse vdekja mbretëroi përmes një njeriu të vetëm për shkak të shkeljes së tij , aq më tepër do të mbretërojnë në jetë ata që përmes një njeriu , Jezu Krishtit , marrin hirin e begatë dhe dhuratën e Perëndisë , që na bën të drejtë .
45005018	Prandaj , sikurse përmes shkeljes së një njeriu të vetëm erdhi ndëshkimi për të gjithë njerëzit , ashtu edhe përmes veprës së drejtë të një njeriu Perëndia i bën të drejtë dhe u jep jetë të gjithë njerëzve .
45005019	Sikurse përmes mosbindjes së një njeriu të vetëm të gjithë u bënë mëkatarë , ashtu edhe përmes bindjes së një njeriu të vetëm të gjithë do të bëhen të drejtë .
45005020	Po kur erdhi ligji i Moisiut , u pa sesa të shumta ishin shkeljet . Mirëpo , aty ku mëkati ishte i shumtë , edhe më i shumtë ishte hiri i Perëndisë .
45005021	Kështu , sikurse mëkati mbretëroi me anë të vdekjes , ashtu do të mbretërojë edhe hiri , duke na bërë të drejtë për të na çuar në jetën e amshuar përmes Jezu Krishtit , Zotit tonë .
45006001	Çfarë të themi , pra ? A do të vazhdojmë të jetojmë në mëkat , që Perëndia të na japë më shumë hir ?
45006002	Larg qoftë ! Ne kemi vdekur për sa i përket mëkatit . E si mund të jetojmë ende në të ?
45006003	Apo nuk e dini se të gjithë ne që u pagëzuam për t'u bashkuar me Krishtin Jezu , u pagëzuam duke u bashkuar me vdekjen e tij ?
45006004	Prandaj ne jemi varrosur me të përmes pagëzimit për t'u bashkuar me të në vdekjen e tij , në mënyrë që sikurse Krishti u ngjall prej të vdekurve përmes lavdisë së Atit , ashtu edhe ne të mund të jetojmë një jetë të re .
45006005	Pra , nëse jemi bashkuar me të në vdekjen e tij , do të bashkohemi me të edhe në ngjalljen e tij .
45006006	Ne e dimë se njeriu i vjetër që ishte në ne u kryqëzua me Krishtin që të shkatërrohet natyra jonë mëkatare e të mos jemi më skllevër të mëkatit .
45006007	Kush ka vdekur , është çliruar nga mëkati .
45006008	Nëse kemi vdekur me Krishtin , besojmë se do të jetojmë bashkë me të .
45006009	Ne e dimë se Krishti u ngjall prej të vdekurve dhe nuk mund të vdesë më , sepse vdekja nuk ka më pushtet mbi të .
45006010	Kur vdiq , Krishti vdiq një herë e përgjithmonë për sa i përket mëkatit , por tani që jeton , jeton për Perëndinë .
45006011	Kështu edhe ju duhet ta quani veten të vdekur për sa i përket mëkatit , por të gjallë për Perëndinë , me Krishtin Jezu .
45006012	Prandaj mos lejoni të mbretërojë mëkati në trupin tuaj të vdekshëm që t'ju bëjë t'i bindeni dëshirave të tij .
45006013	Mos i vini gjymtyrët tuaja në shërbim të mëkatit si mjete padrejtësie , por kushtojani veten Perëndisë , si njerëz që kanë kaluar nga vdekja në jetë . Përkundrazi , gjymtyrët tuaja i vini në shërbim të Perëndisë , si mjete drejtësie .
45006014	Sepse mëkati nuk do të ketë më pushtet mbi ju , përderisa ju nuk jeni nën ligjin e Moisiut , por nën hirin e Perëndisë .
45006015	Çfarë pra ? A të mëkatojmë se nuk jemi nën ligjin e Moisiut , por nën hirin e Perëndisë ? Larg qoftë !
45006016	A nuk e dini se , duke u bërë skllevër të dikujt dhe duke iu bindur atij , ju bëheni skllevër të atij që i bindeni , qoftë të mëkatit që të çon në vdekje , qoftë të bindjes ndaj Perëndisë që të çon në një jetë të drejtë ?
45006017	Por i qofshim falë Perëndisë , sepse ju dikur ishit skllevër të mëkatit , ndërsa tani i jeni bindur me gjithë zemër mësimit që keni marrë .
45006018	Ju u çliruat nga mëkati dhe u bëtë shërbëtorë të drejtësisë së Perëndisë .
45006019	Po flas me shembuj njerëzorë , për shkak të natyrës suaj të dobët që nuk kupton . Sikurse dikur i vinit gjymtyrët tuaja në shërbim të ndyrësisë dhe të paudhësisë që të çojnë në një jetë pa ligjin e Perëndisë , kështu tani t'i vini gjymtyrët tuaja në shërbim të drejtësisë së Perëndisë , që të çon në një jetë të shenjtë .
45006020	Kur ishit skllevër të mëkatit , ju ishit të lirë për sa i përket drejtësisë së Perëndisë .
45006021	Çfarë fituat , pra , nga gjërat që bënit në atë kohë e për të cilat tani keni turp ? Fundi i këtyre gjërave është vdekja .
45006022	Por tani që jeni çliruar nga mëkati dhe jeni vënë në shërbim të Perëndisë , ju keni fituar udhëtimin drejt një jete të shenjtë , fundi i të cilit është jeta e amshuar .
45006023	Sepse paga e mëkatit është vdekja , por dhurata e hirit të Perëndisë është jeta e amshuar që kemi me Krishtin Jezu , Zotin tonë .
45007001	O vëllezër , si njerëz që e njihni mirë ligjin e Moisiut , a nuk e dini se ky ligj sundon mbi njeriun për sa kohë ai jeton ?
45007002	Kështu , me këtë ligj gruaja e martuar është e lidhur me burrin për sa kohë që ky jeton ; por nëse burri vdes , ligji i jep asaj lirinë nga burri .
45007003	Por , nëse ajo bëhet gruaja e një burri tjetër kur e ka burrin ende gjallë , ajo do të quhet grua që ka bërë tradhti bashkëshortore . Nëse burri i saj vdes , ajo është e lirë nga ligji i Moisiut dhe po të martohet me një burrë tjetër , ajo nuk bën tradhti bashkëshortore .
45007004	Në të njëjtën mënyrë , o vëllezërit e mi , edhe ju keni vdekur për sa i përket ligjit të Moisiut , meqenëse jeni bashkuar me trupin e Krishtit . Kështu , ju i përkisni një tjetri , atij që është ngjallur prej të vdekurve , me qëllim që të japim fryte për Perëndinë .
45007005	Kur ne jetonim sipas natyrës sonë , dëshirat mëkatare , të nxitura përmes ligjit të Moisiut , vepronin në gjymtyrët tona dhe ne jepnim fryte që të çojnë në vdekje .
45007006	Por tani jemi të lirë për sa i përket ligjit të Moisiut , sepse kemi vdekur ndaj atij që na mbante lidhur . Kështu , i shërbejmë Perëndisë jo sipas mënyrës së vjetër nën germën e ligjit të Moisiut , por sipas një jete të re në Shpirtin e Shenjtë .
45007007	Ç'të themi , pra ? A është ligji i Moisiut mëkat ? Larg qoftë ! Mirëpo nëse nuk do të ishte ky ligj , unë nuk do ta kisha njohur mëkatin . Unë nuk do ta kisha njohur lakminë nëse ligji i Moisiut nuk do të thoshte : Mos lakmo !
45007008	Por duke marrë shkas prej urdhërimit , mëkati bëri që të lindin brenda meje gjithfarë lakmish . Pa ligj , mëkati është i vdekur .
45007009	Dikur unë jetoja pa ligjin e Moisiut , po kur u dha urdhërimi i këtij ligji , mëkati mori jetë
45007010	dhe unë vdiqa . Kështu urdhërimi që duhej të më çonte në jetë më çoi drejt vdekjes .
45007011	Sepse mëkati , duke marrë shkas prej urdhërimit , më mashtroi dhe përmes tij më vrau .
45007012	Mirëpo ligji i Moisiut është i shenjtë dhe urdhërimi është i shenjtë , i drejtë dhe i mirë .
45007013	Mos vallë e mira u bë shkak për vdekjen time ? Larg qoftë ! Vdekjen ma solli mëkati duke përdorur të mirën . Kështu , mëkati e tregoi qartë natyrën e tij të vërtetë dhe përmes urdhërimit u bë mëkat edhe më i rëndë .
45007014	Ne e dimë se ligji i Moisiut është shpirtëror . Ndërsa unë kam natyrë njerëzore dhe jam i shitur si skllav te mëkati .
45007015	Nuk di çfarë bëj , sepse nuk bëj atë që dua , por bëj atë që urrej .
45007016	Nëse bëj atë që nuk dua , atëherë pranoj se ligji është i mirë .
45007017	Tani nuk jam më unë që veproj kështu , por mëkati që banon brenda meje .
45007018	Unë e di se e mira nuk banon brenda meje , domethënë në natyrën time . Unë dua të bëj të mirën , por nuk mundem .
45007019	Sepse nuk bëj të mirën që dua , por bëj të keqen që nuk dua .
45007020	Por nëse bëj atë që nuk dua , nuk veproj më unë , por mëkati që banon në mua .
45007021	Kështu kam zbuluar parimin sipas të cilit sa herë që dua të bëj të mirën , brenda meje gjej vetëm aftësinë për të bërë të keqen .
45007022	Në të vërtetë , thellë brenda meje unë gjej kënaqësi në ligjin e Perëndisë ,
45007023	por shoh në gjymtyrët e mia një ligj tjetër , që lufton kundër ligjit të mendjes sime dhe më bën rob të ligjit të mëkatit , që gjendet në gjymtyrët e mia .
45007024	Sa njeri i mjerë që jam ! Kush do të më çlirojë nga ky trup që po më tërheq drejt vdekjes ?
45007025	I qofshim falë Perëndisë përmes Jezu Krishtit , Zotit tonë . Kështu pra , me mendje i shërbej ligjit të Perëndisë , por me trup i shërbej ligjit të mëkatit .
45008001	Prandaj , tanimë nuk ka asnjë dënim për ata që i përkasin Krishtit Jezu ,
45008002	sepse ligji i Shpirtit të Shenjtë , që jep jetë përmes Krishtit Jezu , ju çliroi nga ligji i mëkatit dhe i vdekjes .
45008003	Atë që nuk mund ta bënte ligji i Moisiut për shkak të dobësisë së natyrës njerëzore , e bëri Perëndia duke dërguar Birin e vet në përngjasim me natyrën njerëzore mëkatare . Për sa i takon mëkatit , ai e ndëshkoi mëkatin në natyrën njerëzore
45008004	në mënyrë që kërkesat e drejta të ligjit të Moisiut të përmbushen në ne që nuk jetojmë sipas natyrës njerëzore , por sipas Shpirtit të Shenjtë .
45008005	Ata që jetojnë sipas natyrës njerëzore , e kanë mendjen te gjërat e natyrës njerëzore , por ata që jetojnë sipas Shpirtit të Shenjtë , e kanë mendjen te gjërat e Shpirtit të Shenjtë .
45008006	Mendja te gjërat e natyrës njerëzore të çon në vdekje , ndërsa mendja te gjërat e Shpirtit të Shenjtë të çon në jetë dhe paqe .
45008007	Prandaj mendja te gjërat e natyrës njerëzore është në armiqësi me Perëndinë , pasi nuk i nënshtrohet ligjit të Perëndisë dhe as nuk mundet .
45008008	Ata që jetojnë sipas natyrës njerëzore , nuk mund t'i pëlqejnë Perëndisë .
45008009	Ju nuk jetoni sipas natyrës njerëzore , por jetoni në Shpirtin e Shenjtë , përderisa Shpirti i Perëndisë banon në ju . Nëse ndonjë nuk e ka Shpirtin e Krishtit , ai nuk i përket Krishtit .
45008010	Nëse Krishti është në ju , trupi juaj do të vdesë për shkak të mëkatit , por Shpirti i Shenjtë ju jep jetë , për shkak se Perëndia ju ka bërë të drejtë .
45008011	Nëse Shpirti i atij që e ngjalli Jezuin prej të vdekurve banon në ju , atëherë Perëndia që e ngjalli Krishtin prej të vdekurve , do t'u japë jetë edhe trupave tuaj vdekatarë përmes Shpirtit të tij që banon në ju .
45008012	Prandaj , o vëllezër , detyrimi që kemi nuk është kundrejt natyrës njerëzore për të jetuar sipas saj .
45008013	Nëse jetoni sipas natyrës njerëzore , ju do të vdisni ; por nëse me anë të Shpirtit të Shenjtë do t'i shkatërroni për vdekje veprat e natyrës njerëzore , ju do të jetoni .
45008014	Ata që udhëhiqen prej Shpirtit të Perëndisë janë bij të Perëndisë .
45008015	Sepse Shpirti që keni marrë , nuk është një shpirt që ju bën skllevër për të pasur sërish frikë , por keni marrë Shpirtin e Shenjtë , që ju bën bij të Perëndisë , nëpërmjet të cilit thërrasim : Abba , o Atë !
45008016	Ky Shpirt i Shenjtë dëshmon me shpirtin tonë se jemi bij të Perëndisë .
45008017	Nëse jemi bij , jemi edhe trashëgimtarë ; trashëgimtarë të Perëndisë si dhe bashkëtrashëgimtarë të Krishtit , sepse , nëse vuajmë bashkë me të , edhe do të përlëvdohemi bashkë me të .
45008018	Unë mendoj se vuajtjet e kohës së tanishme as nuk ia vlen të krahasohen me lavdinë që do të na zbulohet në të ardhmen .
45008019	Gjithçka e krijuar nga Perëndia pret me padurim që ai të shfaqë bijtë e tij .
45008020	Në të vërtetë , gjithçka e krijuar iu nënshtrua prishjes jo me vullnetin e vet , po për shkak të atij që e nënshtroi . Megjithatë ka shpresë
45008021	se gjithçka e krijuar do të çlirohet nga robëria e kalbjes për të hyrë në lirinë e lavdisë së bijve të Perëndisë .
45008022	Ne e dimë se deri tani gjithçka e krijuar rënkon dhe vuan bashkë me ne si një grua në dhimbjet e lindjes ;
45008023	dhe jo vetëm gjithçka e krijuar , por edhe vetë ne që i kemi marrë frytet e para të Shpirtit të Shenjtë rënkojmë përbrenda vetes , duke pritur me padurim birësimin dhe shpengimin e trupave tanë .
45008024	Sepse u shpëtuam me anë të shpresës , por shpresa që shihet nuk është shpresë . Përse duhet ta shpresojë njeriu atë që sheh ?
45008025	Por nëse shpresojmë atë që nuk e shohim , atëherë e presim me durim .
45008026	Po ashtu edhe Shpirti i Shenjtë na ndihmon , sepse jemi të dobët . Ne nuk dimë as për çfarë e as si duhet të lutemi , por vetë Shpirti i Shenjtë ndërmjetëson për ne me psherëtima të pashqiptueshme .
45008027	Perëndia që shqyrton zemrat e di se cili është vullneti i Shpirtit të Shenjtë , sepse ai ndërmjetëson për besimtarët e krishterë siç i pëlqen Perëndisë .
45008028	Ne e dimë se Perëndia bën që të gjitha gjërat të bashkëveprojnë për mirë për ata që e duan atë dhe që janë thirrur sipas qëllimit të tij .
45008029	Sepse Perëndia i njihte ata që më përpara dhe i paracaktoi për t'u bërë të ngjashëm me shëmbëllimin e Birit të tij , në mënyrë që Biri të jetë i parëlinduri mes shumë vëllezërve .
45008030	Ata që i paracaktoi , edhe i thirri ; ata që i thirri , edhe i bëri të drejtë ; ata që i bëri të drejtë , edhe i përlëvdoi .
45008031	Ç'të themi , pra , për këto gjëra ? Nëse Perëndia është me ne , kush mund të jetë kundër nesh ? Ai që vërtetë nuk e kurseu Birin e vet ,
45008032	por e dha për ne të gjithë , a nuk do të na dhurojë bashkë me të edhe çdo gjë tjetër ?
45008033	Kush do t'i padisë të zgjedhurit e Perëndisë ? Askush , sepse Perëndia është ai që i bën të drejtë .
45008034	Kush është ai që do t'i dënojë ? Askush , sepse Krishti Jezu është ai që vdiq , e për më tepër është ai që u ngjall . Është ai që rri në të djathtë të Perëndisë dhe ndërmjetëson për ne .
45008035	Kush do të na ndajë nga dashuria e Krishtit ? Mos vallë pikëllimi a hidhërimi , përndjekja a uria , të zhveshurit a rreziku apo shpata ?
45008036	Sikurse thotë Shkrimi i shenjtë : Për ty po vritemi gjithë ditën ; po na trajtojnë si delet që i çojnë për t'u therur .
45008037	Por në të gjitha këto gjëra ne dalim më shumë se fitimtarë me anë të atij që na deshi .
45008038	Unë jam i bindur se as vdekja , as jeta , as engjëjt , as sundimtarët , as gjërat e tashme , as ato që po vijnë , as pushtetet ,
45008039	as forcat qiellore , as forcat e botës së nëndheshme , as ndonjë krijesë tjetër nuk do të mund të na ndajnë nga dashuria e Perëndisë , që u tregua përmes Krishtit Jezu , Zotit tonë .
45009001	Po ju them të vërtetën dhe kam Krishtin si dëshmitar se nuk gënjej . Për këtë dëshmon edhe ndërgjegjja ime e udhëhequr nga Shpirti i Shenjtë ,
45009002	se kam një pikëllim të madh dhe një dhimbje të pareshtur në zemër .
45009003	Do të doja më mirë të isha unë i mallkuar nga Perëndia dhe i ndarë nga Krishti për hir të vëllezërve të mi bashkëkombës .
45009004	Ata janë izraelitë dhe të birësuar nga Perëndia . Atyre u janë dhënë lavdia e Perëndisë , besëlidhjet , ligji i Moisiut , shërbesa e adhurimit të Perëndisë dhe premtimet e tij .
45009005	Ata janë pasardhësit e patriarkëve dhe prej tyre , për sa i përket natyrës së tij njerëzore , rrjedh edhe Krishti , që është mbi të gjithë , Perëndi i bekuar në amshim . Amen !
45009006	Fjala e Perëndisë nuk ka dështuar , sepse jo të gjithë ata që rrjedhin nga Izraeli janë izraelitë .
45009007	As ata që rrjedhin nga fara e Abrahamit nuk janë të gjithë bijtë e tij , por pasardhësit e tu do të rrjedhin nga fara e Isakut .
45009008	Kjo do të thotë se nuk janë bijtë nga gjaku ata që janë bij të Perëndisë , por janë bijtë e premtimit ata që njihen si pasardhës .
45009009	Sepse kjo është fjala e premtimit : Në kohën e duhur do të vij te ti dhe Sara do të bëhet me djalë .
45009010	Jo vetëm kaq , por edhe Rebeka mbeti shtatzënë nga po ky burrë , nga Isaku ati ynë .
45009011	Binjakët nuk kishin lindur ende dhe nuk kishin bërë ndonjë të mirë a të keqe kur Perëndia , për të treguar se qëllimi i tij mbështetet vetëm në zgjedhjen e tij ,
45009012	jo te veprat e njeriut , por tek ai që e thërret , i tha Rebekës : Më i madhi do t'i shërbejë më të voglit .
45009013	Sikurse thotë Shkrimi i shenjtë : Jakobin e desha , por Esaun e urreva .
45009014	Ç'të themi pra ? A është Perëndia i padrejtë ? Larg qoftë !
45009015	Sepse ai i thotë Moisiut : Do të kem mëshirë për atë që dua të mëshiroj dhe do të kem dhembshuri për atë që dua të kem dhembshuri .
45009016	Pra , nuk varet as nga vullneti e as nga përpjekjet e njeriut , por nga Perëndia që ka mëshirë .
45009017	Sepse në Shkrimin e shenjtë Perëndia i thotë faraonit : Pikërisht për këtë gjë të kam lartësuar , që të shfaq fuqinë time në ty dhe që të shpallet emri im në të gjithë tokën .
45009018	Kështu pra , Perëndia ka mëshirë për atë që do dhe bën kokëfortë atë që do .
45009019	Por ti do të më thuash : « Pse atëherë Perëndia ende na fajëson ? Kush mund t'i bëjë ballë vullnetit të tij ? » .
45009020	Po kush je ti o njeri që t'i kundërpërgjigjesh Perëndisë ? A mund t'i thotë krijesa Krijuesit : « Përse më ke bërë kështu ? » .
45009021	A nuk ka të drejtë poçari që të bëjë nga e njëjta masë argjile një enë të kushtueshme dhe një tjetër të zakonshme ?
45009022	Megjithëse Perëndia donte të shfaqte zemërimin e tij dhe të bënte të njohur pushtetin e tij , ai u tregua shumë i duruar me enët që e meritonin zemërimin e tij dhe që ishin bërë për t'u shkatërruar .
45009023	Ai donte edhe t'u bënte të njohur pasuritë e lavdisë së tij atyre të cilëve u tregoi mëshirën e tij dhe që i parapërgatiti për lavdi .
45009024	Këta jemi ne që na thirri Perëndia , jo vetëm nga judenjtë , por edhe nga kombet .
45009025	Sikurse thotë te Hosea : Atë që nuk ishte populli im , do ta quaj populli im ; atë që nuk ishte e dashur , do ta quaj të dashur .
45009026	Dhe në vendin ku u qe thënë : « Ju nuk jeni populli im » , atje ata do të quhen bij të Perëndisë së gjallë .
45009027	Edhe Isaia thërret për Izraelin : Sikur numri i bijve të Izraelit të jetë si rëra e detit , vetëm një pjesë e mbetur prej tyre do të shpëtohet .
45009028	Sepse Zoti do ta përmbushë fjalën e tij me shpejtësi mbi tokë .
45009029	Dhe sikurse kishte parathënë Isaia : Nëse Zoti i ushtrive nuk do të na linte pasardhës , do të ishim bërë si Sodoma dhe do të ngjanim si Gomorra .
45009030	Ç'të themi pra ? Kombet pagane që nuk kërkonin të bëheshin të drejtë nga Perëndia , u bënë të drejtë përmes besimit ;
45009031	ndërsa Izraeli që kërkonte një ligj për t'u bërë i drejtë , nuk e përmbushi ligjin e Moisiut .
45009032	Përse ? Sepse donte të bëhej i drejtë jo përmes besimit , por përmes veprave të ligjit të Moisiut . Kështu u penguan te guri i pengesës .
45009033	Sikurse thotë Shkrimi i shenjtë : Ja , po vë në Sion një gur pengese , një shkëmb që i rrëzon . Kushdo që beson në të , nuk do të turpërohet .
45010001	O vëllezër , e dëshiroj me gjithë zemër shpëtimin e Izraelit dhe për këtë i lutem Perëndisë .
45010002	Unë dëshmoj se ata kanë zell për Perëndinë , por zelli i tyre nuk mbështetet në njohurinë e vërtetë .
45010003	Ata nuk donin të kuptonin se është vetëm Perëndia ai që i bën të drejtë njerëzit , por kërkuan të bëhen të drejtë me veprat e tyre . Kështu ata nuk iu nënshtruan Perëndisë që mund t'i bënte të drejtë .
45010004	Krishti i jep fund ligjit të Moisiut me qëllim që të bëhet i drejtë kushdo që beson në të .
45010005	Moisiu shkruan sesi njeriu mund të bëhet i drejtë përmes ligjit dhe thotë : Njeriu që i zbaton urdhërimet e ligjit do të jetojë prej tyre .
45010006	Ndërsa për atë që bëhet i drejtë përmes besimit , Moisiu thotë kështu : Mos thuaj në zemrën tënde : « Kush do të ngjitet në qiell ? » . Me këtë donte të thoshte se Krishti do të zbriste poshtë .
45010007	As mos thuaj : « Kush do të zbresë në ferr ? » Me këtë donte të thoshte se Krishti do të ngjallej prej të vdekurve .
45010008	Por çfarë thotë , pra ? Fjala është pranë teje , në gojën dhe në zemrën tënde .
45010009	Nëse rrëfen me gojë se Jezui është Zot dhe nëse beson me zemër se Perëndia e ngjalli atë prej të vdekurve , ti do të shpëtohesh .
45010010	Sepse njeriu beson me zemër dhe Perëndia e bën të drejtë , rrëfen me gojë dhe Perëndia e shpëton .
45010011	Shkrimi i shenjtë thotë : Kush beson në të , nuk do të turpërohet .
45010012	Sepse nuk ka dallim ndërmjet judeut e paganit : Zoti është i njëjtë për të gjithë dhe është zemërgjerë me të gjithë ata që e thërrasin emrin e tij .
45010013	Sepse Shkrimi i shenjtë thotë : Kush thërret emrin e Zotit , do të shpëtohet .
45010014	Por si do ta thërrasin atë të cilit nuk i besuan ? Dhe si mund t'i besojnë atij për të cilin nuk kanë dëgjuar ? Dhe si do të dëgjojnë nëse nuk ka njeri që t'u predikojë ?
45010015	Dhe si mund të predikojnë nëse nuk i ka dërguar Zoti ? Shkrimi i shenjtë thotë : Sa të bukura janë këmbët e atyre që shpallin lajme të mira !
45010016	Por jo të gjithë iu bindën ungjillit . Isaia thotë : O Zot , kush i besoi lajmit tonë ?
45010017	Pra , besimi vjen nga dëgjimi dhe dëgjimi vjen përmes fjalës së Krishtit .
45010018	Por unë pyes : Mos vallë nuk kanë dëgjuar ata ? Patjetër që kanë dëgjuar : Zëri i tyre u përhap në të gjithë tokën dhe fjalët e tyre deri në skajet e botës .
45010019	Përsëri pyes : Mos vallë nuk kuptoi Izraeli ? Moisiu tha i pari : Unë do t'ju bëj të keni zili një komb që nuk është fare komb ; do t'ju bëj të zemëroheni me një komb të pamend .
45010020	Isaia pati guximin të thotë : Ata që nuk më kërkonin , më gjetën ; iu shfaqa atyre që nuk më kërkonin .
45010021	Po për Izraelin ai thotë : Gjithë ditën i shtriva dorën një populli të pabindur e kundërshtues .
45011001	Prandaj pyes : Mos vallë Perëndia e ka hedhur poshtë popullin e vet ? Larg qoftë ! Unë vetë jam izraelit , nga pasardhësit e Abrahamit , prej fisit të Beniaminit .
45011002	Perëndia nuk e ka hedhur poshtë popullin e vet , të cilin e zgjodhi që më parë . Apo nuk e dini çfarë thotë Shkrimi i shenjtë për Elian ? Ai iu drejtua Perëndisë kundër Izraelit dhe i tha :
45011003	« O Zot , ata vranë profetët e tu dhe rrënuan altarët e tu . Vetëm unë kam mbetur , ata kërkojnë jetën time » .
45011004	Por si u përgjigj Perëndia ? « Kam ruajtur për vete shtatë mijë burra që nuk i kanë rënë në gjunjë Baalit » .
45011005	Kështu , edhe në kohën e tanishme ka mbetur një numër izraelitësh që Perëndia i ka zgjedhur me hirin e tij .
45011006	Perëndia i zgjodhi ata me anë të hirit të tij dhe jo me anë të veprave të tyre , përndryshe hiri nuk do të ishte më hir .
45011007	E çfarë ndodhi ? Izraeli nuk e mori atë që kërkoi , por e morën vetëm ata që zgjodhi Perëndia , ndërsa pjesa tjetër u bë e paaftë për të kuptuar ,
45011008	sikurse thotë Shkrimi i shenjtë : Perëndia u dha atyre një shpirt plogështie , sy për të mos parë dhe veshë për të mos dëgjuar deri në ditët e sotme .
45011009	Dhe Davidi thotë : Tryeza e tyre u bëftë kurth e lak , pengesë për rrëzimin dhe ndëshkimin e tyre !
45011010	Sytë e tyre u errësofshin për të mos parë dhe kurrizi i tyre u kërrustë gjithmonë !
45011011	Prandaj pyes : Mos vallë izraelitët u penguan që të shkatërroheshin përfundimisht ? Larg qoftë ! Por përmes rënies së tyre u erdhi shpëtimi kombeve pagane për të nxitur zilinë e izraelitëve .
45011012	Nëse rënia e tyre u bë pasuri për botën dhe humbja e tyre u bë pasuri për kombet pagane , sa më e madhe do të jetë ajo kur gjithë Izraeli të kthehet te Perëndia !
45011013	Tani po ju flas juve , kombeve pagane , sepse unë jam me të vërtetë apostull i kombeve pagane . Unë po e lavdëroj shërbesën time
45011014	për të nxitur disi zilinë e popullit tim dhe për të shpëtuar disa prej tyre .
45011015	Nëse hedhja e tyre poshtë solli pajtimin e botës me Perëndinë , a nuk do të jetë pranimi i tyre nga Perëndia si kthim nga vdekja në jetë ?
45011016	Nëse mielli është i shenjtë , edhe brumi është i shenjtë , nëse rrënjët janë të shenjta , edhe degët janë të shenjta .
45011017	Disa nga degët u prenë dhe në vend të tyre u shartove ti që je filiz ulliri të egër dhe kështu ushqehesh nga të mirat e rrënjës së ullirit .
45011018	Prandaj mos u mburr kundër degëve . Nëse mburresh , mos harro se nuk je ti që mban rrënjën , por është rrënja që të mban ty .
45011019	Por ti do të thuash : « Degët u prenë që të shartohesha unë » .
45011020	Mirë e the . Degët u prenë për shkak se nuk besuan , ndërsa ti qëndron sepse ke besuar . Mos u mburr , por druaju .
45011021	Në qoftë se Perëndia nuk kurseu degët natyrore , ai nuk do të të kursejë as ty që u shartove .
45011022	Shih sesi e tregon Perëndia mirësinë dhe ashpërsinë e tij : ai është i ashpër me ata që ranë , por është i mirë me ty , nëse do të qëndrosh në mirësinë e tij . Përndryshe do të pritesh edhe ti .
45011023	Ndërsa ata , nëse nuk vazhdojnë të mos i besojnë Perëndisë , do të shartohen , sepse Perëndia ka fuqinë për t'i shartuar përsëri .
45011024	Në qoftë se ti je prerë prej një ulliri të egër nga natyra dhe përkundër natyrës u shartove në një ulli të butë , aq më tepër degët e ullirit të butë do të shartohen në trungun e vet !
45011025	O vëllezër , që të mos mbaheni për të mençur , dua që t'ju bëj të njohur këtë plan të fshehtë të Perëndisë : një pjesë e Izraelit do të vazhdojë në kokëfortësinë e tij , derisa të gjitha kombet e tjera të hyjnë në shpëtimin e Perëndisë .
45011026	Dhe kështu i gjithë Izraeli do të shpëtohet , sikurse thotë Shkrimi i shenjtë : Çlirimtari do të vijë nga Sioni ; dhe do ta zhdukë mosbesimin nga Jakobi .
45011027	Kjo është besëlidhja ime me ta , kur t'i fshij mëkatet e tyre .
45011028	Meqenëse ata e kundërshtuan ungjillin , u bënë armiq të Perëndisë dhe kjo për të mirën tuaj , ndërsa , duke u zgjedhur nga Perëndia , janë të dashur për shkak të etërve .
45011029	Thirrja dhe dhuratat e Perëndisë janë të pakthyeshme .
45011030	Ju dikur nuk i bindeshit Perëndisë , por tani keni marrë mëshirë për shkak të mosbindjes së tyre .
45011031	Po ashtu edhe këta tani nuk i binden Perëndisë , që për shkak të mëshirës që u tregua për ju , të gjejnë edhe ata mëshirë .
45011032	Perëndia i kyçi të gjithë në mosbindje , që të tregonte mëshirë për të gjithë .
45011033	O thellësi e pasurive , e urtisë dhe e njohjes së Perëndisë ! Sa të padepërtueshme janë gjykimet e tij dhe sa të pagjurmueshme janë udhët e tij !
45011034	Po kush e njohu mendjen e Zotit ? Apo kush u bë këshilltar i tij ?
45011035	Kush i ka dhënë ndonjëherë ndonjë gjë Perëndisë , që të kërkojë shpërblim prej tij ?
45011036	Sepse prej tij , përmes tij dhe për të janë të gjitha gjërat . Atij i qoftë lavdia në amshim ! Amen !
45012001	Prandaj , o vëllezër , po ju bëj thirrje që për hir të dhembshurisë së Perëndisë ta paraqitni veten si fli të gjallë , të shenjtë e të pëlqyeshme për Perëndinë . Ky është adhurimi i duhur .
45012002	Mos u pajtoni me frymën e kësaj bote , por ndryshohuni duke përtërirë mendjen , që të dalloni se cili është vullneti i mirë , i pëlqyeshëm dhe i përsosur i Perëndisë .
45012003	Përmes hirit që më është dhënë , po i them çdonjërit prej jush , të mos e mbajë veten më të madh sesa duhet , por të mendojë ashtu siç duhet , secili sipas masës së besimit që i ka dhënë Perëndia .
45012004	Sikurse një trup ka shumë gjymtyrë por jo të gjitha gjymtyrët kanë të njëjtën detyrë ,
45012005	ashtu edhe ne , që jemi shumë , jemi një trup i vetëm të bashkuar me Krishtin , secili gjymtyrë e tjetrit .
45012006	Ne kemi dhunti të ndryshme sipas hirit që na është dhënë . Kush ka dhuratën e profecisë , le të profetizojë sipas masës së besimit ;
45012007	kush ka dhuntinë e shërbimit , le të shërbejë ; kush ka dhuntinë për të mësuar të tjerët , le t'i mësojë ata ;
45012008	kush ka dhuntinë për të këshilluar të tjerët , le t'i këshillojë ata ; kush ndan të mirat e tij me të tjerët , le ta bëjë me thjeshtësi ; kush drejton , le ta bëjë këtë me zell ; kush bën vepra bamirësie , le t'i bëjë me gëzim .
45012009	Dashuria duhet të jetë e sinqertë . Urreni të keqen , kapuni fort tek e mira .
45012010	Duajeni njëri-tjetrin si vëllezër . Nderojeni tjetrin më shumë se veten .
45012011	Mos t'ju mungojë zelli , por me zjarr në shpirt t'i shërbeni Zotit .
45012012	Ngazëlloni në shpresë , duroni në vuajtje , këmbëngulni në lutje .
45012013	Jepni për nevojat e besimtarëve të krishterë , jini mikpritës .
45012014	Bekoni ata që ju përndjekin , bekoni dhe mos mallkoni .
45012015	Gëzoni me ata që gëzojnë , vajtoni me ata që vajtojnë .
45012016	Jini në një mendje me njëri-tjetrin ; mos jini mendjemëdhenj , por përfillni të përulurit . Mos e mbani veten për të mençur .
45012017	Mos ia ktheni askujt të keqen me të keqe . Kujdesuni që të bëni të mirën në sytë e të gjithë njerëzve .
45012018	Nëse është e mundur , për aq sa varet prej jush , jetoni në paqe me të gjithë njerëzit .
45012019	Fort të dashur ! Mos kërkoni shpagim , por bëni vend për zemërimin e Perëndisë . Sepse Shkrimi i shenjtë thotë : Shpagimi më përket mua dhe unë jam ai që do të marrë shpagim , thotë Zoti .
45012020	Por , nëse armiku yt ka uri , jepi të hajë ; nëse ka etje , jepi të pijë . Duke bërë kështu do të grumbullosh thëngjij të ndezur mbi kokën e tij .
45012021	Mos u mposhtni nga e keqja , por mposhteni të keqen me të mirën .
45013001	Çdo njeri t'u nënshtrohet autoriteteve që ka mbi vete . Sepse nuk ka autoritet që nuk është nga Perëndia . Të gjitha autoritetet janë caktuar nga Perëndia .
45013002	Pra , kush kundërshton autoritetin , i kundërvihet Perëndisë që e ka caktuar atë . Ata që e kundërshtojnë , i pret gjykimi i Perëndisë .
45013003	Nuk ka pse ta ketë frikë eprorin ai që bën të mirën , por ai që bën të keqen . A dëshiron të mos kesh frikë nga autoriteti ? Bëj të mirën dhe do të marrësh lavdërime prej tij .
45013004	Sepse ai është shërbëtor i Perëndisë për të mirën . Por nëse ti bën të keqen , duhet të kesh frikë sepse ai nuk e mban më kot shpatën . Ai është shërbëtor i Perëndisë dhe hakmerret e ndëshkon keqbërësit .
45013005	Kështu duhet të nënshtroheni jo vetëm për shkak të ndëshkimit , por edhe për shkak të ndërgjegjes .
45013006	Prandaj i paguani edhe taksat , sepse autoritetet që merren me këtë punë janë shërbëtorë të Perëndisë .
45013007	Jepuni të gjithëve çfarë u takon : taksën atij që i takon taksa , taksën e doganës atij që i takon taksa e doganës , frikën atij që i takon t'i frikësoheni , nderimin atij që i takon nderimi .
45013008	Mos i kini asnjë detyrim askujt , përveç detyrimit për të dashur njëri-tjetrin . Kush e do tjetrin , e ka përmbushur ligjin e Moisiut .
45013009	Urdhërimet : Mos bëj tradhti bashkëshortore , mos vrit , mos vidh , mos lakmo dhe urdhërimet e tjera përmblidhen në këtë fjalë : Duaje tjetrin si veten .
45013010	Kush e do tjetrin , nuk i bën keq atij . Prandaj dashuria është përmbushja e ligjit të Moisiut .
45013011	Bëjeni këtë , sepse ju e dini se në ç'kohëra jetojmë . Tashmë ka ardhur ora për t'u zgjuar nga gjumi . Shpëtimi ynë është më afër tani sesa kur besuam .
45013012	Nata kaloi , ndërsa dita po afron . Prandaj të hedhim tej veprat e errësirës dhe të ngjeshim armët e dritës .
45013013	Të jetojmë me ndershmëri si ditën , jo në shthurje e dehje , jo në kurvëri e fëlligështi , jo në grindje e smirë .
45013014	Por vishuni me Zotin Jezu Krisht dhe mos u përpiqni të plotësoni epshet e natyrës njerëzore .
45014001	Pranojeni atë që është i dobët në besim dhe mos e gjykoni për mendimet e tij .
45014002	Dikush beson se mund të hajë çdo gjë , ndërsa dikush tjetër , që është i dobët në besim , ha vetëm perime .
45014003	Ai që ha çdo gjë , të mos e përbuzë atë që nuk ha , dhe ai që nuk ha çdo gjë , të mos e gjykojë atë që ha , sepse Perëndia e ka pranuar edhe atë .
45014004	Kush je ti që të gjykosh shërbëtorin e tjetrit ? Vetëm i zoti mund të gjykojë nëse shërbëtori i tij qëndron i fortë në detyrë ose jo . Por ai do të qëndrojë i fortë , sepse Zoti ka pushtetin ta bëjë këtë .
45014005	Dikush e vlerëson një ditë më shumë se një ditë tjetër , ndërsa dikush tjetër i vlerëson të gjitha ditët njëlloj . Secili të jetë plotësisht i bindur për atë që bën .
45014006	Ai që e vlerëson një ditë si të veçantë , e vlerëson për Zotin . Ai që ha nga çdo gjë , ha për Zotin , sepse falënderon Perëndinë . Po ashtu edhe ai që nuk ha çdo gjë , nuk ha për Zotin dhe falënderon Perëndinë .
45014007	Asnjëri nga ne nuk jeton për vete dhe nuk vdes për vete .
45014008	Nëse jetojmë , jetojmë për Zotin dhe nëse vdesim , vdesim për Zotin . Prandaj , edhe nëse jetojmë , edhe nëse vdesim , ne i përkasim Zotit .
45014009	Për këtë arsye Krishti vdiq dhe u ngjall , për të qenë Zot i të gjallëve dhe i të vdekurve .
45014010	Pse e gjykon vëllanë tënd ? Pse e përbuz vëllanë tënd ? Ne të gjithë do të qëndrojmë para gjyqit të Perëndisë .
45014011	Shkrimi i shenjtë thotë : Unë jetoj , thotë Zoti , çdo gju do të përkulet para meje dhe çdo gjuhë do të përlëvdojë Perëndinë .
45014012	Kështu pra , çdonjëri prej nesh do të përgjigjet para Perëndisë për veten e vet .
45014013	Prandaj të mos gjykojmë më njëri-tjetrin , por më mirë të kemi kujdes për të mos i vënë vëllait gur pengese e as lak .
45014014	Unë e di dhe jam i bindur prej Zotit Jezu se asgjë nuk është e papastër vetvetiu . Por nëse dikush e vlerëson diçka si të papastër , atëherë ajo është e papastër për të .
45014015	Nëse vëllai yt lëndohet për shkak të ushqimit tënd , atëherë ti nuk po sillesh më me dashuri ndaj tij . Për shkak të ushqimit mos e ço drejt humbjes vëllanë tënd , për të cilin vdiq Krishti .
45014016	Mos bëni që të shahet ajo që është e mirë për ju .
45014017	Sepse mbretëria e Perëndisë nuk është të ngrënët e të pirët , por drejtësi , paqe dhe gëzim në Shpirtin e Shenjtë .
45014018	Kush i shërben kështu Krishtit , i pëlqen Perëndisë dhe miratohet prej njerëzve .
45014019	Prandaj , të kërkojmë gjërat që sjellin paqen dhe rritjen shpirtërore të të gjithëve .
45014020	Mos e shkatërro veprën e Perëndisë për shkak të ushqimit . Të gjitha ushqimet janë të pastra , por bën keq ai që me ushqimin e tij bëhet gur pengese për tjetrin .
45014021	Është mirë të mos hash mish , të mos pish verë e as të mos bësh ndonjë gjë tjetër që do të bëhej gur pengese për vëllanë tënd .
45014022	Besimin që ke , mbaje për vete para Perëndisë . Lum ai që nuk e dënon ndërgjegjja për ushqimet që zgjedh të hajë .
45014023	Por kush është me dy mendje për sa i përket ushqimit , e megjithatë ha , ai është i dënuar , sepse nuk vepron sipas asaj që beson . Gjithçka që nuk vjen prej besimit , është mëkat .
45015001	Ne që jemi të fortë në besim , duhet të mbajmë dobësitë e atyre që janë të dobët në besim dhe të mos bëjmë atë që na pëlqen neve .
45015002	Secili prej nesh të bëjë çfarë i pëlqen tjetrit , për të mirën e tij , që ai të rritet në besim .
45015003	Sepse edhe Krishti nuk bëri çfarë i pëlqente atij , por sikurse thotë Shkrimi i shenjtë : Sharjet e atyre që të shanin ty , ranë mbi mua .
45015004	Gjithçka që u shkrua më parë në Shkrimin e shenjtë , u shkrua për mësimin tonë , që nëpërmjet durimit e ngushëllimit që na jep Shkrimi i shenjtë të kemi shpresë .
45015005	Perëndia i durimit e i ngushëllimit dhëntë që ju të jeni në një mendje me njëri-tjetrin sipas Krishtit Jezu ,
45015006	në mënyrë që , së bashku me një zë , të përlëvdoni Perëndinë dhe Atin e Zotit tonë Jezu Krisht .
45015007	Prandaj pranojeni njëri-tjetrin sikurse Krishti ju pranoi , që të përlëvdohet Perëndia .
45015008	Po ju them se Krishti u bë shërbëtor i të rrethprerëve për të përmbushur premtimet e dhëna etërve dhe për të treguar se Perëndia është i vërtetë .
45015009	Ai erdhi edhe që kombet pagane të përlëvdojnë Perëndinë për mëshirën e tij , sikurse thotë Shkrimi i shenjtë : Prandaj do të të përlëvdoj ndër kombe dhe do të lavdëroj emrin tënd .
45015010	Përsëri thotë : Ngazëlloni , o kombe , me popullin e Perëndisë .
45015011	Dhe sërish : Lavdëroni Zotin të gjitha ju kombe dhe të gjithë popujt e lavdërofshin atë !
45015012	Isaia thotë edhe : Do të vijë rrënja e Jeseut , ai që do të ngrihet për të sunduar kombet . Në të do të shpresojnë kombet .
45015013	Perëndia i shpresës ju mbushtë plot me gëzim e paqe në besimin tuaj , në mënyrë që me fuqinë e Shpirtit të Shenjtë të jeni plot me shpresë .
45015014	Sa për ju , vëllezërit e mi , jam i bindur se jeni plot me mirësi , plot me dije dhe të aftë për të këshilluar njëri-tjetrin .
45015015	Në disa pjesë të letrës ju shkrova më me ashpërsi për t'ju kujtuar ato që tashmë ju i njihni . E bëra këtë me hirin që më ka dhënë Perëndia
45015016	për të qenë shërbëtor i Krishtit Jezu për kombet pagane , për të shërbyer si prift për ungjillin e Perëndisë , në mënyrë që kombet të bëhen fli kushtimi që i pëlqen Perëndisë dhe që është e shenjtëruar prej Shpirtit të Shenjtë .
45015017	Prandaj , falë Krishtit Jezu , unë krenohem me gjithçka që bëj për Perëndinë .
45015018	Nuk do të guxoja të flisja për asgjë tjetër përveçse për ato që bëri Krishti përmes meje , që t'i sillte në bindje ndaj Perëndisë kombet pagane . Këtë e bëra me fjalë e me vepra ,
45015019	me fuqinë e mrekullive e të shenjave dhe me fuqinë e Shpirtit të Perëndisë . Kështu , e kam shpallur plotësisht ungjillin e Krishtit , nga Jerusalemi e përqark deri në Iliri .
45015020	Jam përpjekur të shpall ungjillin atje ku emri i Krishtit nuk njihej , në mënyrë që të mos ndërtoja mbi themelin e tjetërkujt ,
45015021	sikurse thotë Shkrimi i shenjtë : Do ta shohin ata të cilëve ai nuk u ishte shpallur dhe ata që nuk kishin dëgjuar , do të kuptojnë .
45015022	Kjo më ka penguar shumë që të vij te ju .
45015023	Tani e kam mbaruar punën time në këto krahina . Ka shumë vite që dua të vij te ju
45015024	dhe shpresoj ta bëj këtë kur të udhëtoj për në Spanjë . Gjatë udhëtimit shpresoj t'ju shoh dhe shpresoj të më ndihmoni për të vazhduar udhëtimin pasi të jem kënaqur sadopak me ju .
45015025	Tani po shkoj në Jerusalem për t'u shërbyer besimtarëve të krishterë .
45015026	Besimtarët e Maqedonisë dhe të Akaisë dhanë me kënaqësi një dhuratë ndihme për të varfrit e besimtarëve të krishterë në Jerusalem .
45015027	Këtë e bënë me kënaqësi , sepse u detyrohen atyre . Nëse kombet pagane morën prej tyre bekime shpirtërore , atëherë duhet t'u shërbejnë atyre me të mirat tokësore .
45015028	Kur ta kem mbaruar këtë punë dhe t'ua kem dorëzuar zyrtarisht këtë ndihmë do të vij te ju rrugës për në Spanjë .
45015029	E di se kur të vij te ju do të vij plot me bekimin e Krishtit .
45015030	Ju lutem , o vëllezër , për hir të Zotit tonë Jezu Krisht dhe për hir të dashurisë së Shpirtit të Shenjtë , që bashkë me mua të këmbëngulni në lutje për mua te Perëndia .
45015031	Lutuni që të shpëtoj nga të pafetë në Jude dhe që shërbesa ime në Jerusalem të jetë e pranueshme për besimtarët e krishterë
45015032	që , në dashtë Perëndia , të vij te ju me gëzim dhe të çlodhem bashkë me ju .
45015033	Perëndia i paqes qoftë me ju të gjithë ! Amen !
45016001	Po ju lë në kujdesin tuaj motrën tonë Febën , që shërben në kishën e Kenkreas .
45016002	Pranojeni në emër të Zotit , siç u ka hije besimtarëve të krishterë dhe qëndrojini përkrah në çdo gjë që të ketë nevojë për ju , sepse ajo ka ndihmuar shumë veta dhe më ka ndihmuar edhe mua .
45016003	Përshëndetni bashkëpunëtorët e mi në veprën e Krishtit Jezu , Priskën dhe Akuilin ,
45016004	që vunë kokën e tyre në rrezik për jetën time . Ata i falënderoj jo vetëm unë , por edhe të gjitha kishat e kombeve pagane .
45016005	Përshëndetni edhe kishën që mblidhet në shtëpinë e tyre . Përshëndetni mikun tim të dashur Epenetin , që është fryti i parë për Krishtin në Azi .
45016006	Përshëndetni Marinë që u mundua shumë për ju .
45016007	Përshëndetni kushërinjtë e mi Andronikun dhe Junën , që kanë qenë në burg me mua dhe janë të shquar ndër apostujt . Në të vërtetë , ata kanë besuar në Krishtin përpara meje .
45016008	Përshëndetni Ampliatin , mikun tim të dashur në Zotin .
45016009	Përshëndetni bashkëpunëtorin tonë në veprën e Krishtit , Urbanin dhe mikun tim të dashur Stakun .
45016010	Përshëndetni Apelin , që është i sprovuar për Krishtin . Përshëndetni ata të shtëpisë së Aristobulit .
45016011	Përshëndetni kushëririn tim Herodionin . Përshëndetni ata të shtëpisë së Narcisit , që besojnë në Zotin .
45016012	Përshëndetni Trifenën dhe Trifozën , që mundohen për Zotin . Përshëndetni Persidën e dashur , që është munduar shumë për Zotin .
45016013	Përshëndetni Rufin , të zgjedhurin nga Zoti dhe nënën e tij , që e kam si nënë edhe unë .
45016014	Përshëndetni Asinkritin , Flegontin , Hermesin , Patrobin , Hermasin dhe vëllezërit që janë me ta .
45016015	Përshëndetni Filologun dhe Julian , Nereun dhe motrën e tij , Olimpin dhe të gjithë besimtarët e krishterë që janë me ta .
45016016	Përshëndetni njëri-tjetrin me puthjen e dashurisë vëllazërore . Të gjitha kishat e Krishtit ju përshëndesin .
45016017	Po ju bëj thirrje , o vëllezër , të ruheni nga ata që shkaktojnë përçarje dhe bëhen pengesë , në kundërshtim me mësimin që keni marrë . Largohuni prej tyre .
45016018	Njerëz të tillë nuk i shërbejnë Zotit tonë Krisht , por barkut të tyre . Përmes fjalëve të bukura dhe lajkave ata mashtrojnë zemrat e të paditurve .
45016019	Ngazëlloj me ju pasi të gjithë kanë dëgjuar për bindjen tuaj ndaj Zotit . Dua që të jeni të urtë për të bërë të mirën , por të pastër përballë së keqes .
45016020	Perëndia i paqes do ta shtypë së shpejti Satanin nën këmbët tuaja . Hiri i Zotit tonë Jezu Krisht qoftë me ju !
45016021	Ju përshëndesin bashkëpunëtori im Timoteu dhe kushërinjtë e mi Luci , Jasoni dhe Sosipatri .
45016022	Ju përshëndes në emër të Zotit unë Terti që po shkruaj këtë letër .
45016023	Ju përshëndet Gaji , mikpritësi im dhe i gjithë kishës . Ju përshëndet Erasti , thesarmbajtësi i qytetit dhe vëlla Kuarti .
45016025	Qoftë i lavdëruar Perëndia që ka pushtetin t'ju forcojë në besim me ungjillin që predikoj unë për Jezu Krishtin , sipas zbulesës së planit të fshehtë të Perëndisë . Ky plan ka qenë ruajtur në heshtje që prej shumë shekujsh ,
45016026	ndërsa tani u shfaq dhe iu bë i njohur të gjitha kombeve përmes Shkrimeve profetike , sipas urdhërit të Perëndisë së amshuar për t'i bërë ato ti binden dhe t'i besojnë Perëndisë .
45016027	Të vetmit Perëndi të urtë i qoftë lavdia në amshim , përmes Jezu Krishtit ! Amen !
46001001	Unë , Pali , i thirrur për të qenë apostull i Jezu Krishtit nëpërmjet vullnetit të Perëndisë dhe vëlla Sosteni ,
46001002	po i shkruajmë kishës së Perëndisë , që është në Korint , të shenjtëruarve përmes Jezu Krishtit , të thirrurve për të qenë të shenjtë , bashkë me të gjithë ata që në çdo vend thërrasin emrin e Zotit tonë Jezu Krisht , Zotit të tyre dhe Zotit tonë :
46001003	Paçi hir dhe paqe nga Perëndia , Ati ynë , dhe nga Zoti Jezu Krisht !
46001004	E falënderoj Perëndinë tim gjithnjë për ju , që ju dha hirin e tij me anë të Jezu Krishtit .
46001005	Jezu Krishti ju pasuroi në gjithçka , në çdo fjalë dhe në çdo dije .
46001006	Kështu , dëshmia për Krishtin u përforcua aq shumë ndër ju ,
46001007	saqë nuk ju mungon asnjë dhunti , ndërkohë që prisni ardhjen e Zotit tonë Jezu Krisht .
46001008	Ai do t'ju mbajë të fortë deri në fund , që të jeni të paqortueshëm në Ditën e Zotit tonë Jezu Krisht .
46001009	Perëndia , që ju thirri në bashkësi me Birin e tij Jezu Krishtin , Zotin tonë , është besnik .
46001010	Vëllezër , ju lutem në emër të Zotit tonë Jezu Krisht , të jeni të gjithë në një mendje për atë që thoni dhe të mos keni përçarje mes jush , por të jeni të bashkuar në mendime dhe arsyetime .
46001011	Sepse , vëllezërit e mi , disa nga njerëzit e Kloesë më njoftuan se mes jush ka grindje .
46001012	Këtë e them sepse një prej jush thotë : « Unë jam i Palit » , ndërsa tjetri thotë : « Unë jam i Apolit » , ose « Unë jam i Kefës » , ose « Unë jam i Krishtit » .
46001013	Pse , i ndarë qenka Krishti ? A mos u kryqëzua Pali për ju , apo mos u pagëzuat në emër të Palit ?
46001014	Falënderoj Perëndinë , që , përveç Krispit dhe Gajit , nuk kam pagëzuar asnjë prej jush ,
46001015	që të mos thotë askush se u pagëzua në emrin tim .
46001016	Po , kam pagëzuar edhe ata të shtëpisë së Stefanait , por nuk di të kem pagëzuar edhe ndonjë tjetër .
46001017	Krishti nuk më ka dërguar të pagëzoj , por të shpall ungjillin , dhe jo me dituri fjalësh , që të mos humbasë fuqia e kryqit të tij .
46001018	Predikimi i kryqit është marrëzi për ata që shkojnë në humbje , po për ne të shpëtuarit është fuqia e Perëndisë .
46001019	Sepse Shkrimi i shenjtë thotë : Urtinë e të urtëve do ta shkatërroj , ndërsa mençurinë e të mençurve do ta hedh tej .
46001020	Ku është , pra , i urti ? Ku është skribi ? Ku është hulumtuesi i kësaj epoke ? A nuk e bëri Perëndia marrëzi urtinë e kësaj bote ?
46001021	Meqenëse njerëzit nuk e njohën Perëndinë nëpërmjet urtisë , atëherë Perëndia , me urtinë e tij , parapëlqeu t'i shpëtojë ata që besojnë nëpërmjet marrëzisë së predikimit .
46001022	Judenjtë kërkojnë një mrekulli dhe grekët kërkojnë urti ,
46001023	ndërsa ne predikojmë Krishtin të kryqëzuar , gjë që është fyese për judenjtë dhe marrëzi për grekët .
46001024	Po për ata që janë thirrur nga Perëndia , judenj apo paganë , Krishti është fuqia e Perëndisë dhe urtia e tij .
46001025	Marrëzia e Perëndisë është më e urtë se njerëzit dhe dobësia e tij është më e fortë se ata .
46001026	Vëllezër , shikoni kush jeni ju që u thirrët nga Perëndia ! Ndër ju , nga ana njerëzore , nuk ka shumë të urtë , as shumë të fortë e as shumë fisnikë .
46001027	Por Perëndia zgjodhi të marrët sipas botës për të turpëruar të urtët , zgjodhi të dobëtit sipas botës për të turpëruar të fortët .
46001028	Ai zgjodhi gjërat jo të fisme dhe të përbuzura të botës , ato që nuk janë asgjë në sytë e saj , për të shkatërruar ato që sipas botës janë të rëndësishme .
46001029	Kështu , askush nuk mund të mburret para Perëndisë .
46001030	Por , ai bëri që ju të jeni të bashkuar me Jezu Krishtin , që u bë për ne urtia e Perëndisë . Krishti na bëri të drejtë , na shenjtëroi dhe na shpengoi ,
46001031	ashtu siç thotë Shkrimi i shenjtë : Kush krenohet , le të krenohet për ato që ka bërë Zoti .
46002001	Edhe unë , o vëllezër , kur erdha te ju për t'ju shpallur planin e fshehtë të Perëndisë , nuk erdha me fjalë të mëdha apo me urti të madhe .
46002002	Sepse e gjykova të drejtë që të mos ju mësoja asgjë tjetër , përveç Jezu Krishtit dhe madje , Jezu Krishtit të kryqëzuar .
46002003	Prandaj erdha te ju me dobësi , me frikë dhe me tmerr .
46002004	Fjalët e mia dhe predikimi im nuk u mbështetën në fjalë bindëse plot urti , por në dëftimin e Shpirtit të Shenjtë dhe të fuqisë së Perëndisë ,
46002005	që besimi juaj të mos mbështetet në urtinë njerëzore , por në fuqinë e Perëndisë .
46002006	Megjithatë ne u flasim për urti besimtarëve që janë të pjekur shpirtërisht , por jo për urtinë e kësaj epoke e as për urtinë e prijësve të kësaj bote , që shkojnë drejt shkatërrimit .
46002007	Ne flasim për urtinë e planit të Perëndisë , të fshehur për njerëzit , por që ai e kishte paracaktuar përpara kësaj jete , që ne të marrim pjesë në lavdinë e tij .
46002008	Asnjë nga prijësit e kësaj bote nuk e ka njohur këtë urti , sepse po ta njihnin , nuk do ta kishin kryqëzuar Zotin e lavdisë .
46002009	Por , siç thotë Shkrimi i shenjtë : Ato gjëra që syri nuk i pa e veshi nuk i dëgjoi dhe që nuk hynë në zemrën e njeriut , Perëndia i ka përgatitur për ata që e duan .
46002010	Ndërsa neve Perëndia na i zbuloi nëpërmjet Shpirtit të Shenjtë , sepse Shpirti i Shenjtë shqyrton gjithçka , madje dhe vetë thellësitë e Perëndisë .
46002011	Kush i njeh të fshehtat e njeriut , përveç shpirtit të tij ? Po kështu edhe të fshehtat e Perëndisë nuk i njeh askush , përveç Shpirtit të tij të Shenjtë .
46002012	Ne nuk kemi marrë shpirtin e kësaj bote , por Shpirtin e Shenjtë që vjen nga Perëndia , që të njohim ato që na janë dhuruar prej tij .
46002013	Këto që themi , nuk i kemi nga fjalë të mësuara me urti njerëzore , por nga fjalë të mësuara prej Shpirtit të Shenjtë , duke ua shtjelluar gjërat shpirtërore atyre që kanë marrë Shpirtin e Shenjtë .
46002014	Njeriu që nuk e ka marrë Shpirtin e Shenjtë , nuk i pranon të vërtetat e Shpirtit të Perëndisë . I duken marrëzi dhe nuk mund t'i kuptojë , sepse ato duhet të gjykohen në mënyrë shpirtërore .
46002015	Ndërsa njeriu që e ka marrë Shpirtin e Shenjtë , kupton gjithçka dhe askush nuk mund ta kuptojë gjykimin e tij ,
46002016	sepse , kush i njohu mendimet e Zotit , që t'i japë mend atij ?
46003001	Unë , o vëllezër , nuk munda të flas me ju si me njerëz që kanë Shpirtin e Perëndisë , por si me njerëz të kësaj bote , si me foshnja në besimin e Krishtit .
46003002	Ju ushqeva me qumësht dhe jo me ushqim të fortë , sepse nuk mund ta përtypnit . Por edhe tani nuk mundni ,
46003003	sepse jeni ende njerëz të kësaj bote . Nëse keni smirë dhe grindje mes jush , a nuk tregoni se jeni të kësaj bote dhe jetoni si të gjithë njerëzit ?
46003004	Kur njëri thotë : « Unë jam i Palit » dhe tjetri : « Unë jam i Apolit » , a nuk jeni si të gjithë njerëzit e tjerë ?
46003005	Kush është Apoli dhe kush është Pali ? Janë vetëm shërbëtorë , nëpërmjet të cilëve besuat dhe që veprojnë , secili sipas fuqisë që i dha Zoti .
46003006	Unë mbolla farën , Apoli e ujiti , por Perëndia e rriti .
46003007	Kështu , nuk kanë rëndësi as ai që mbjell e as ai që ujit , por Perëndia që rrit .
46003008	Ai që mbjell dhe ai që ujit , janë një , dhe secili do të marrë shpërblimin sipas mundit .
46003009	Sepse ne jemi bashkëpunëtorë të Perëndisë , ndërsa ju jeni ara dhe ndërtesa e tij .
46003010	Unë , sipas hirit që më dha Perëndia si arkitekt i ditur , vura themelin , por tjetërkush po ndërton mbi të . Secili të ketë kujdes sesi ndërton .
46003011	Askush nuk mund të vendosë një themel tjetër përveç këtij që kemi dhe që është Jezu Krishti .
46003012	Disa ndërtojnë mbi këtë themel me ar , argjend apo gurë të çmuar dhe disa të tjerë ndërtojnë me dru , sanë apo kashtë ,
46003013	por vepra e secilit prej tyre do të dalë në dritë dhe vlerën e saj do ta tregojë dita e gjykimit . Ajo ditë do të vijë me zjarr dhe me këtë zjarr do të provohet vepra e kujtdo .
46003014	Nëse vepra që ndërtoi dikush i qëndron zjarrit , ai do të marrë shpërblimin .
46003015	Nëse vepra e dikujt digjet , ai do ta humbasë shpërblimin , por vetë do të shpëtojë si një njeri që kalon përmes zjarrit .
46003016	A nuk e dini se jeni tempull i Perëndisë dhe se Shpirti i Perëndisë banon në ju ?
46003017	Nëse dikush rrënon tempullin e Perëndisë , Perëndia do ta rrënojë atë , sepse tempulli i Perëndisë është i shenjtë dhe ky tempull jeni ju .
46003018	Mos mashtroni veten ! Nëse ndonjë nga ju pandeh se është i urtë në këtë jetë , le të bëhet i marrë , që të mund të bëhet i urtë .
46003019	Sepse urtia e kësaj bote është marrëzi para Perëndisë , siç thotë Shkrimi i shenjtë : Ai i zë të urtët në dinakërinë e tyre . Zoti i njeh mendimet e të urtëve dhe e di se janë të kota .
46003020	Dhe Zoti i njeh mendimet e të urtëve dhe e di se janë të kota .
46003021	Prandaj , asnjë të mos mburret me njerëzit , sepse gjithçka është juaja :
46003022	Pali , Apoli , Kefa , bota , jeta , vdekja , e tashmja dhe e ardhmja . Gjithçka është juaja ,
46003023	ndërsa ju jeni të Krishtit dhe Krishti është i Perëndisë .
46004001	Kështu , gjithkush të na shohë si shërbëtorë të Krishtit dhe si kujdestarë të të fshehtave të Perëndisë .
46004002	Ajo që kërkohet nga kujdestarët është të jenë besnikë .
46004003	Sa për mua , nuk ka shumë rëndësi nëse gjykohem nga ju apo nga ndonjë gjyq njerëzor dhe , madje , as vetë unë nuk e gjykoj veten .
46004004	Ndërgjegjja nuk më qorton për asgjë , por nuk është kjo që më bën të drejtë , sepse gjykatësi im është Zoti .
46004005	Prandaj mos gjykoni para kohe , derisa të vijë Zoti që do të nxjerrë në dritë të fshehtat e errësirës dhe do të zbulojë dëshirat e zemrës . Atëherë gjithsecili do të marrë lëvdimin e vet nga Perëndia .
46004006	O vëllezër , këto gjëra që ju thashë për veten dhe për Apolin jua dhashë si shembull , që të mësoni kuptimin e thënies « Sa është shkruar dhe jo më shumë » dhe që të mos krenoheni me njërin e të hidhni poshtë tjetrin .
46004007	Çfarë të dallon nga të tjerët ? A nuk t'i ka dhënë tjetërkush të gjitha ato që ke ? Nëse i ke marrë nga Perëndia , përse mburresh si të mos i kishe marrë prej tij ?
46004008	Tani qenkeni ngopur ! Tani qenkeni të pasur ! Tani qenkeni bërë mbretër pa ne ! Ah sikur të ishit bërë mbretër , që të mbretëronim edhe ne me ju .
46004009	Unë mendoj se Perëndia na ka vënë ne apostujt në vendin e fundit , na ka bërë si të dënuar me vdekje , sepse jemi bërë gazi i botës , i engjëjve dhe i njerëzve .
46004010	Kështu , për shkak të Krishtit ne jemi të marrë , ndërsa ju të mençur ; ne jemi të dobët , ndërsa ju të fortë ; ne jemi të poshtëruar , ndërsa ju të nderuar .
46004011	Sot e kësaj dite ne kemi uri , kemi etje , jemi të zhveshur , na rrahin me shuplaka , endemi pa shtëpi
46004012	dhe lodhemi duke punuar me duart tona . Kur na fyejnë , bekojmë ; kur na përndjekin , durojmë ;
46004013	kur na shajnë , përgjigjemi me mirësi . Jemi bërë si plehrat e botës dhe ende jemi si fundërrinat e njerëzve .
46004014	Këto nuk jua shkruaj për t'ju turpëruar , po për t'ju këshilluar si bijtë e mi të dashur .
46004015	Edhe sikur të kishit me mijëra mësues për besimin në Krishtin , nuk keni shumë etër , sepse jam unë ai që ju ktheva në besimin e Krishtit Jezu me anë të ungjillit .
46004016	Prandaj ju kërkoj të ndiqni shembullin tim .
46004017	Për këtë arsye ju dërgova Timoteun , që është biri im i dashur dhe besnik në veprën e Zotit . Ai do t'ju kujtojë parimet e mia për jetën me Krishtin Jezu , ashtu siç ua mësoj unë njerëzve në çdo kishë .
46004018	Disa nga ju filluan të krekosen duke menduar se nuk do të vij tek ju ,
46004019	por do të vij së shpejti , në dashtë Zoti , dhe ata që krekosen do t'i njoh nga çfarë janë të zotë të bëjnë e jo nga fjalët .
46004020	Mbretëria e Perëndisë nuk duket nga fjalët , por nga fuqia .
46004021	Çfarë doni ? Të vij te ju me thupër apo me dashuri dhe me shpirtbutësi ?
46005001	Kudo dëgjohet se ndër ju ka kurvëri , madje një kurvëri të tillë që nuk e gjen as ndër paganë . Njëri nga ju ka marrë gruan e të atit
46005002	e ju më krekoseni . A nuk do të ishte më mirë të vajtonit , që të shporret nga ju ai që ka bërë një vepër të tillë ?
46005003	Megjithëse unë nuk jam aty me trup , jam aty me shpirt dhe tashmë e kam gjykuar atë që e ka bërë këtë gjë , si të isha aty .
46005004	Kur të mblidheni në emër të Zotit tonë Jezu do të jem edhe unë shpirtërisht me ju dhe atëherë me fuqinë e Zotit tonë Jezu
46005005	dorëzojani atë njeri Satanit për t'i shkatërruar trupin , që t'i shpëtojë shpirti Ditën e Zotit .
46005006	Nuk është mirë të mburreni ! A nuk e dini se pak tharm mbrun gjithë brumin ?
46005007	Pastrohuni nga tharmi i vjetër , që të bëheni brumë i ri , ashtu siç jeni pa tharm , sepse Krishti , Pashka jonë , është flijuar .
46005008	Të mos kremtojmë me tharmin e vjetër , me tharmin e së keqes dhe të ligësisë , por me bukët e pambrujtura të pastërtisë dhe të së vërtetës .
46005009	Në letër ju shkrova që të mos përziheni me kurvarë .
46005010	Nuk bëhet fjalë për të gjithë kurvarët e kësaj bote , as për lakmitarët , zhvatësit apo idhujtarët , sepse do të duhej të iknit nga bota ,
46005011	por tani po ju shkruaj që të mos përziheni me ndonjë që e quan veten besimtar , por është kurvar , lakmitar , idhujtar , shpifës , pijanec , apo zhvatës . Mos hani me të !
46005012	Ç'punë kam unë të gjykoj ata që janë jashtë kishës ? A nuk i gjykoni ju ata që janë brenda saj ?
46005013	Ata që janë jashtë kishës i gjykon Perëndia . Zhdukeni ligësinë nga mesi juaj !
46006001	Kush nga ju , kur ka ndonjë mosmarrëveshje me një vëlla tjetër besimtar , guxon të kërkojë të gjykohet para të padrejtëve dhe jo para besimtarëve të krishterë ?
46006002	Apo nuk e dini se këta do të gjykojnë botën ? Nëse ju do të gjykoni botën , a nuk mund të gjykoni gjëra më të vogla ?
46006003	A nuk e dini se ne do të gjykojmë engjëjt ? Atëherë , si nuk mundemi të gjykojmë çështjet e jetës së përditshme ?
46006004	Nëse keni për të gjykuar çështje të tilla , ju shkoni e caktoni si gjykatës më të papërfillshmit e kishës ?
46006005	Le t'ju vijë turp për këtë që po them ! Nuk paska asnjë të urtë ndër ju , që të mund të gjykojë një çështje mes vëllezërve besimtarë ?
46006006	Besimtari çon në gjyq besimtarin dhe madje para jobesimtarëve ?
46006007	Gjyqet që keni me njëri-tjetrin , dëshmojnë se keni dështuar . Përse nuk pranoni që më mirë t'ju bëjnë padrejtësi ? Përse nuk pranoni që më mirë t'ju bëjnë dëm ?
46006008	Përkundrazi , ju vetë u bëni padrejtësi dhe u shkaktoni dëm të tjerëve , madje edhe vetë vëllezërve besimtarë .
46006009	Apo nuk e dini se të padrejtët nuk do ta trashëgojnë mbretërinë e Perëndisë ? Mos u mashtroni ! As kurvarët , as idhujtarët , as ata që bëjnë tradhti bashkëshortore , as të zhburrëruarit , as meshkujt që shkojnë me meshkuj ,
46006010	as vjedhësit , as lakmitarët , as pijanecët , as shpifësit , as zhvatësit nuk do ta trashëgojnë mbretërinë e Perëndisë .
46006011	Dhe të tillë ishit disa prej jush , por u latë , u shenjtëruat dhe u bëtë të drejtë në emër të Zotit Jezu Krisht dhe nëpërmjet Shpirtit të Perëndisë tonë .
46006012	Disa thonë : « Gjithçka më lejohet » . Po , por jo gjithçka është e dobishme . Gjithçka më lejohet , por unë nuk do të sundohem nga asgjë .
46006013	Thonë edhe : « Ushqimi është për barkun dhe barku për ushqimin » . Por Perëndia do ta shkatërrojë edhe barkun , edhe ushqimin . Trupi nuk është për kurvëri , po për Zotin dhe Zoti për trupin .
46006014	Perëndia do të na ngjallë edhe ne me fuqinë e tij , ashtu siç ngjalli Zotin .
46006015	A nuk e dini se trupat tuaj janë gjymtyrë të Krishtit ? T'i marr , pra , gjymtyrët e Krishtit e t'i bëj gjymtyrë të lavires ? Larg qoftë !
46006016	Apo nuk e dini se ai që bashkohet me një lavire bëhet një trup me të ? Sepse Shkrimi i shenjtë thotë : Që të dy do të jenë një trup i vetëm .
46006017	Ai që bashkohet me Zotin , bëhet një shpirt me të .
46006018	Largohuni nga kurvëria ! Çdo mëkat tjetër që bën njeriu është jashtë trupit , ndërsa ai që kurvëron , mëkaton kundër vetë trupit të tij .
46006019	Apo nuk e dini se trupi juaj është tempulli i Shpirtit të Shenjtë që është në ju dhe që jua dha Perëndia dhe se ju nuk i përkisni vetes tuaj ?
46006020	Perëndia ju bleu me një çmim . Përlëvdojeni , pra , Perëndinë me trupin tuaj !
46007001	Sa për ato që më shkruat , mirë është që njeriu të mos prekë grua .
46007002	Po për të mos rënë në kurvëri , çdo burrë le të ketë gruan e vet dhe çdo grua të ketë burrin e vet .
46007003	Burri le të përmbushë detyrimin e tij martesor ndaj gruas dhe po ashtu edhe gruaja ndaj burrit .
46007004	Gruaja nuk e zotëron trupin e vet , por e zotëron burri i saj . Po ashtu edhe burri nuk e zotëron trupin e vet , por e zotëron gruaja e tij .
46007005	Mos iu privoni njëri-tjetrit , përveçse kur keni vendosur që për pak kohë t'i përkushtoheni lutjes . Pastaj bashkohuni përsëri , që për shkak të mospërmbajtjes suaj të mos ju tundojë Satani .
46007006	Këtë nuk ua them si urdhër , por si diçka që është e lejueshme .
46007007	Unë do të doja që të gjithë njerëzit të ishin si unë , por secili ka dhuntinë e vet nga Perëndia , njëri kështu e tjetri ashtu .
46007008	Të pamartuarve dhe vejushave u them se është mirë të qëndrojnë si unë .
46007009	Por , nëse nuk përmbahen dot , le të martohen , sepse është më mirë të martohen se të digjen nga dëshirat .
46007010	Të martuarve u urdhëroj , jo unë , por Zoti , që gruaja të mos ndahet nga burri .
46007011	Nëse ndahet , le të qëndrojë e pamartuar ose të pajtohet me burrin . Dhe burri të mos e lërë gruan .
46007012	Ndërsa të tjerëve u them unë , jo Zoti , se nëse një vëlla besimtar ka për grua një jobesimtare dhe ajo pranon të jetojë me të , të mos e lërë .
46007013	Dhe nëse një grua ka për burrë një jobesimtar dhe ai pranon të jetojë me të , të mos e lërë burrin .
46007014	Sepse burri jobesimtar do të shenjtërohet nga gruaja dhe gruaja jobesimtare do të shenjtërohet nga burri besimtar . Përndryshe fëmijët tuaj do të ishin të papastër , por tani janë të shenjtë .
46007015	Nëse jobesimtari dëshiron të ndahet , le të ndahet . Besimtari ose besimtarja nuk janë më të lidhur nga këto gjëra , sepse Perëndia ju ka thirrur në paqe .
46007016	Nga e di ti , o grua ? Ndoshta do ta shpëtosh burrin . Nga e di ti , o burrë ? Ndoshta do ta shpëtosh gruan .
46007017	Sa për të tjerat , secili të jetojë ashtu siç i ka dhënë Zoti dhe ashtu siç ka qenë kur e thirri Perëndia . Kështu urdhëroj për të gjitha kishat .
46007018	Nëse dikush u thirr kur ishte i rrethprerë , të mos mundohet ta ndreqë rrethprerjen . Nëse dikush u thirr kur ishte i parrethprerë , të mos rrethpritet .
46007019	Rrethprerja dhe parrethprerja nuk janë asgjë , por ajo që ka rëndësi është zbatimi i urdhërimit të Perëndisë .
46007020	Secili të mbetet siç ishte kur e thirri Perëndia .
46007021	Ishe skllav kur u thirre nga Perëndia ? Mos u shqetëso për këtë , por nëse të jepet mundësia të fitosh lirinë , atëherë më mirë shfrytëzoje .
46007022	Ai që u thirr nga Zoti kur ishte skllav , mori lirinë prej tij . Po ashtu edhe ai që u thirr kur ishte i lirë , është skllav i Krishtit .
46007023	Perëndia ju bleu me një çmim . Mos u bëni skllevër të njerëzve !
46007024	Vëllezër , secili le të mbetet para Perëndisë ashtu siç ishte kur u thirr prej tij .
46007025	Për virgjëreshat nuk kam ndonjë urdhër nga Zoti , por po shpreh mendimin tim si njeri që , nga mëshira e Zotit , jam i besueshëm .
46007026	Mendoj se për shkak të vështirësive të tanishme mirë është që njeriu të qëndrojë ashtu siç është .
46007027	Je i martuar ? Mos kërko të ndahesh ! Je i pamartuar ? Mos kërko grua !
46007028	Nëse martohesh , nuk mëkaton . Edhe një virgjëreshë nëse martohet , nuk mëkaton . Por ata që martohen hyjnë në mundime dhe unë dua t'ju kursej nga mundimet .
46007029	Këtë e them , o vëllezër , sepse koha që mbetet është aq e shkurtër , saqë edhe ata që kanë gra , duhet të jetojnë si të mos kishin ;
46007030	ata që qajnë , si të mos qanin ; ata që gëzohen , si të mos gëzoheshin ; ata që blejnë , si të mos kishin asgjë ;
46007031	dhe ata që i gëzojnë të mirat e kësaj bote , si të mos i gëzonin , sepse trajta e kësaj bote po kalon .
46007032	Dua që të mos keni kokëçarje . I pamartuari shqetësohet për gjërat e Zotit dhe kërkon si t'i pëlqejë Zotit ,
46007033	ndërsa i martuari shqetësohet për gjërat e botës dhe kërkon si t'i pëlqejë gruas
46007034	dhe është i ndarë më dysh . Po ashtu , si gruaja e pamartuar , edhe virgjëresha shqetësohen për gjërat e Zotit , që të jenë të shenjta në trup e në shpirt , ndërsa e martuara shqetësohet për gjërat e botës dhe kërkon si t'i pëlqejë burrit .
46007035	Edhe këto gjëra po jua them për të mirën tuaj dhe jo për t'ju vënë lakun në fyt , por që të jetoni sa më hijshëm dhe sa më të përkushtuar ndaj Zotit pa shqetësime .
46007036	Por , nëse dikush shikon se do të sillej në mënyrë të pahijshme ndaj të fejuarës së tij , sepse digjet nga dëshira dhe mendon se duhet të martohet , le të bëjë si të dojë , le të martohet , nuk mëkaton .
46007037	Ndërsa ai që është i palëkundur në zemër dhe ndjen se nuk ka nevojë , por i zotëron dëshirat dhe e ka vendosur me gjithë zemër që ta ruajë të fejuarën e vet , bën mirë .
46007038	Kështu , ai që martohet me të fejuarën e vet bën mirë ; ai që nuk martohet bën edhe më mirë .
46007039	Gruaja është e lidhur me burrin e saj për sa kohë ai jeton . Nëse vdes burri , ajo është e lirë të martohet me kë të dojë , veçse martesa të bëhet në Zotin .
46007040	Ajo do të jetë më e lume nëse qëndron ashtu siç është . Ky është mendimi im dhe unë mendoj se e kam Shpirtin e Perëndisë .
46008001	Lidhur me mishin që u flijohet idhujve , e dimë se të gjithë i kemi njohuritë e duhura . Por dija të rrit mendjen , ndërsa dashuria të rrit në besim .
46008002	Ai që mendon se di diçka , ende nuk di ashtu siç duhet të dijë .
46008003	Por ai që e do Perëndinë , njihet prej Perëndisë .
46008004	Lidhur me ngrënien e mishit që u flijohet idhujve , e dimë se idhulli nuk është asgjë në botë dhe se ka vetëm një Perëndi .
46008005	Edhe pse ka të ashtuquajtura perëndi në qiell apo në tokë , sikurse thuhet se ka shumë perëndi dhe shumë zota ,
46008006	për ne ka vetëm një Perëndi , Ati , nga i cili është krijuar gjithçka dhe të cilit i përkasim , dhe një Zot , Jezu Krishti , përmes të cilit u krijua gjithçka dhe përmes të cilit jetojmë edhe ne .
46008007	Por jo të gjithë i kanë njohuritë e duhura . Disa që nuk i kanë hequr ende zakonet e idhujtarisë e hanë mishin që u flijohet idhujve si t'u përkiste idhujve . Kështu , ndërgjegjja e tyre e dobët përlyhet .
46008008	Ushqimi nuk do të na çojë më pranë Perëndisë . Nuk humbasim asgjë nëse nuk hamë ; dhe nuk fitojmë asgjë , nëse hamë .
46008009	Por kini kujdes që liria juaj të mos bëhet pengesë për më të dobëtit në besim .
46008010	Nëse ndonjë prej tyre të shikon ty që ke njohuri në një tryezë ku hahet mish që u është flijuar idhujve , a nuk do ta shtyjë atë ndërgjegjja e dobët që të shkojë e të hajë mishin që u flijohet idhujve ?
46008011	Kështu , për shkak të dijes sate do të humbasë besimtari i dobët , vëllai , për të cilin vdiq Krishti .
46008012	Pra , duke mëkatuar ndaj vëllezërve besimtarë dhe duke lënduar ndërgjegjen e tyre të dobët , mëkatoni ndaj Krishtit .
46008013	Prandaj , nëse ushqimi im bëhet shkak që vëllai im besimtar të mëkatojë , unë nuk do të ha kurrë mish , që të mos e shtyj atë në mëkat .
46009001	A nuk jam i lirë unë ? A nuk jam apostull ? A nuk e kam parë unë Jezuin , Zotin tonë ? A nuk jeni ju vepra ime në shërbim të Zotit ?
46009002	Nëse për të tjerë nuk jam apostull , për ju patjetër që jam , sepse vetë ju që besoni në Zotin jeni prova që vërteton se unë jam apostull .
46009003	Mbrojtja ime përballë atyre që më gjykojnë , është kjo :
46009004	A nuk kemi edhe ne të drejtë të hamë e të pimë ?
46009005	A nuk kemi edhe ne të drejtë të kemi një grua besimtare , siç kanë apostujt e tjerë , vëllezërit e Zotit dhe Kefa ?
46009006	Pse vetëm unë dhe Barnaba duhet të punojmë për të mbajtur veten ?
46009007	Kush shkon në luftë me shpenzimet e veta ? Kush është ai që mbjell vreshtin dhe nuk shijon frytet e tij ? Apo kush është ai bari që nuk shijon nga qumështi i tufës së tij ?
46009008	Mos po i them këto si njeri ? A nuk thotë kështu edhe ligji i Moisiut ?
46009009	Në të shkruhet : Mos ia lidh gojën kaut që shin . Mos shqetësohet për qetë këtu Perëndia ,
46009010	apo flet për ne ? Sigurisht që për ne është shkruar , sepse ai që lëron dhe ai që shin duhet ta bëjnë punën me shpresën se do të marrin pjesën e tyre .
46009011	Nëse ne mbollëm të mirat shpirtërore te ju , kaq gjë e madhe na qenka nëse korrim të mirat materiale nga ju ?
46009012	Nëse të tjerë e paskan këtë të drejtë , a nuk duhet ta kishim ne shumë më tepër ? Por ne nuk e kemi përdorur këtë të drejtë . Përkundrazi , durojmë gjithçka që të mos bëhemi pengesë për ungjillin e Krishtit .
46009013	A nuk e dini se ata që punojnë në tempull ushqehen nga të ardhurat e tempullit dhe se ata që shërbejnë në altar marrin pjesën e tyre nga ato që flijohen atje ?
46009014	Kështu edhe Zoti ka urdhëruar që ata që predikojnë ungjillin , të jetojnë nga predikimi i ungjillit .
46009015	Por unë nuk kam përdorur asnjë nga këto të drejta . Këto nuk po jua shkruaj që të veproni kështu edhe me mua . Më mirë të vdes sesa të ma heqë ndokush këtë gjë për të cilën mburrem .
46009016	Nuk mburrem që predikoj ungjillin , sepse këtë e kam për detyrë . Mjerë unë po nuk e predikova !
46009017	Po ta kisha bërë me dëshirën time , do të merrja shpërblim , por përderisa e bëj pa dëshirën time , atëherë vetëm bëj detyrën që më ka ngarkuar Perëndia .
46009018	Cili është shpërblimi im atëherë ? Të predikoj ungjillin falas , pa i shpërdoruar të drejtat që më jep predikimi i tij .
46009019	Megjithëse jam i lirë nga të gjithë , u bëra shërbëtor i të gjithëve , që të fitoj sa më shumë njerëz në besim .
46009020	Mes judenjve u bëra jude , që t'i fitoja judenjtë . Mes atyre që ishin nën ligjin e Moisiut u bëra si njeri nën ligjin e Moisiut , pavarësisht se nuk jam , që të fitoja ata që ishin nën këtë ligj .
46009021	Mes atyre që nuk e njihnin ligjin e Moisiut u bëra si njeri pa ligjin e Moisiut , edhe pse nuk jam pa ligjin e Perëndisë , por jam me ligjin e Krishtit , që të fitoja ata që ishin pa ligjin e Moisiut .
46009022	Mes të dobtëve në besim u bëra i dobët , që të fitoja të dobëtit . U bëra gjithçka për të gjithë , që të shpëtoja disa prej tyre .
46009023	Të gjitha këto i bëj për ungjillin , që të kem pjesë në të .
46009024	A nuk e dini se nga të gjithë ata që vrapojnë në arenë , vetëm njëri e fiton çmimin ? Vraponi , pra , dhe ju që të fitoni çmimin .
46009025	Të gjithë ata që marrin pjesë në vrapim i nënshtrohen një disipline të rreptë , ata për të fituar një kurorë që prishet , ndërsa ne atë që nuk prishet .
46009026	Kështu vrapoj dhe unë tani , por jo pa synim të qartë , kështu luftoj me grushta , por jo sikur rrah erën .
46009027	E mundoj trupin dhe e nënshtroj , që të mos përjashtohem vetë , pasi t'u kem predikuar të tjerëve .
46010001	Vëllezër , nuk dua të mos e dini se etërit tanë ishin nën mbrojtjen e resë dhe që të gjithë kaluan mes për mes detit .
46010002	Të gjithë ata u bashkuan me Moisiun duke u pagëzuar në re dhe në det .
46010003	Të gjithë hëngrën të njëjtin ushqim shpirtëror
46010004	dhe pinë të njëjtën pije shpirtërore , sepse pinin nga shkëmbi shpirtëror që i shoqëronte . Ky shkëmb ishte Krishti .
46010005	Por shumica e tyre nuk gjetën pëlqimin e Perëndisë dhe ranë të vdekur në shkretëtirë .
46010006	Këto ngjarje u bënë shembull për ne , që të mos dëshirojmë edhe ne gjëra të këqija , siç dëshiruan ata .
46010007	Mos u bëni idhujtarë si disa prej tyre , sikurse thotë Shkrimi i shenjtë : Populli u ul për të ngrënë e për të pirë dhe pastaj u ngrit për të luajtur .
46010008	As të mos kurvërojmë si disa prej tyre , që ranë të vdekur njëzet e tre mijë veta në një ditë .
46010009	As Krishtin të mos e vëmë në provë , siç bënë disa prej tyre , që vdiqën nga gjarpërinjtë .
46010010	As mos murmurisni , siç bënë disa prej tyre , që u vranë nga engjëlli shkatërrues .
46010011	Këto gjëra u ndodhën atyre si shembull dhe janë shkruar që të bëhen mësim për ne që jetojmë në fund të kohëve .
46010012	Kush mendon se qëndron i sigurt , kujdes se mos rrëzohet !
46010013	Sprovat që kishit deri tani kanë qenë brenda mundësive njerëzore . Perëndia është besnik dhe nuk do të lejojë të viheni në provë përtej mundësive tuaja , por bashkë me sprovat do t'ju japë edhe rrugëdaljen , që të mund t'i përballoni .
46010014	Prandaj , fort të dashurit e mi , largohuni nga idhujtaria !
46010015	Po flas me ju si me njerëz të arsyeshëm : gjykojini vetë këto që po them .
46010016	Kur pijmë nga kupa për të cilën bekojmë Perëndinë , a nuk marrim pjesë në gjakun e Krishtit ? Kur hamë nga buka që thyejmë , a nuk marrim pjesë në trupin e Krishtit ?
46010017	Ashtu si buka është një e vetme , ashtu edhe ne , edhe pse jemi shumë , bëhemi një trup i vetëm , sepse marrim pjesë në të vetmen bukë .
46010018	Shikoni popullin e Izraelit ! A nuk marrin pjesë në altar ata që hanë flijimet që kushtohen mbi të ?
46010019	A dua të them me këtë se mishi që u flijohet idhujve ka ndonjë vlerë , apo që idhujt janë ndonjë gjë ?
46010020	Jo , por dua të them se ato ua flijojnë djajve e jo Perëndisë dhe unë nuk dua që të keni pjesë me djajtë .
46010021	Nuk mund të pini edhe nga kupa e Zotit edhe nga kupa e djajve ; nuk mund të hani edhe nga tryeza e Zotit edhe nga tryeza e djajve .
46010022	Mos duam të nxisim xhelozinë e Zotit ? Vallë , mos jemi më të fortë se ai ?
46010023	Disa thonë : « Gjithçka më lejohet » . Po , por jo gjithçka është e dobishme . Gjithçka më lejohet , por jo gjithçka ndihmon për t'u rritur në besim .
46010024	Askush të mos kërkojë të mirën e vet , por të mirën e tjetrit .
46010025	Hani çdo gjë që shitet në thertore , pa e shqyrtuar atë dhe pa e rënduar ndërgjegjen tuaj ,
46010026	sepse toka dhe gjithçka që ndodhet në të janë të Zotit .
46010027	Nëse ndonjë jobesimtar ju fton në shtëpi dhe pranoni të shkoni , hani gjithçka që ju vënë përpara , pa e shqyrtuar atë dhe pa e rënduar ndërgjegjen tuaj .
46010028	Por nëse dikush ju thotë : « Ky është mish që u është flijuar idhujve » , mos hani për shkak të atij që jua tha këtë dhe për shkak të ndërgjegjes ,
46010029	jo për ndërgjegjen tuaj , po për ndërgjegjen e tjetrit . Por , pse të kufizohet liria ime nga ndërgjegjja e tjetrit ?
46010030	Nëse unë falënderoj Perëndinë për atë që ha , përse të shahem për shkak të ushqimit për të cilin kam falënderuar Perëndinë ?
46010031	Edhe kur hani , edhe kur pini , edhe kur bëni ndonjë gjë tjetër , bëjeni për lavdi të Perëndisë .
46010032	Por mos u bëni pengesë as për judenjtë , as për paganët e as për kishën e Perëndisë .
46010033	Bëni si unë që mundohem t'u pëlqej të gjithëve , pa kërkuar përfitimin tim , por dobinë e të gjithëve , që të shpëtohen .
46011001	Ndiqni shembullin tim , sikurse edhe unë ndjek shembullin e Krishtit .
46011002	Ju përgëzoj , se më kujtoni në çdo rast dhe i ruani traditat ashtu siç jua kam dhënë .
46011003	Por dua ta dini se kreu i çdo burri është Krishti , kreu i gruas është burri dhe kreu i Krishtit është Perëndia .
46011004	Çdo burrë që lutet apo profetizon me kokë mbuluar , turpëron kreun e tij , Krishtin .
46011005	Çdo grua që lutet apo profetizon me kokë zbuluar , turpëron kreun e saj , burrin , sepse është njëlloj si të kishte rruar kokën .
46011006	Nëse gruaja nuk mbulon kokën , atëherë le të qethet . Por , nëse për të është turp të qethet a të rruajë kokën , atëherë le ta mbulojë kokën .
46011007	Burri nuk duhet ta mbulojë kokën , sepse është shëmbëllimi dhe lavdia e Perëndisë , ndërsa gruaja është lavdia e burrit .
46011008	Nuk u krijua burri nga gruaja , por gruaja nga burri .
46011009	Burri nuk u krijua për gruan , por gruaja për burrin .
46011010	Prandaj , për shkak të engjëjve , gruaja duhet të mbajë mbi kokë një shenjë varësie .
46011011	Megjithatë në jetën tonë me Zotin as burri nuk është i pavarur nga gruaja dhe as gruaja nga burri .
46011012	Sikurse gruaja u krijua nga burri , ashtu edhe burri lindet nëpërmjet gruas dhe gjithçka vjen nga Perëndia .
46011013	Gjykoni vetë : A i ka hije gruas t'i lutet Perëndisë pa mbuluar kokën ?
46011014	A nuk na mëson vetë natyra se për burrin është çnderim nëse i mban flokët të gjatë ,
46011015	ndërsa për gruan është nder ? Flokët i janë dhënë asaj si mbulesë .
46011016	Por , nëse ndokush mendon ndryshe për këtë çështje , duhet ta dijë se një zakon të tillë nuk e kemi as ne , e as kishat e Perëndisë .
46011017	Megjithatë , për këto që do t'ju them tani , nuk mund t'ju përgëzoj . Kur ju mblidheni bashkë , kjo ju bën më shumë keq sesa mirë .
46011018	Së pari , dëgjova se kur mblidheni së bashku në kishë , mes jush ka përçarje dhe pjesërisht e besoj .
46011019	Njëmend që duhet të ketë edhe ndasi ndër ju , që të duken ata që janë besimtarë të sprovuar .
46011020	Dëgjoj se kur mblidheni në një vend , nuk mblidheni për të ngrënë darkën e Zotit .
46011021	Secili nga ju ha më përpara darkën që ka sjellë me vete dhe , kështu , dikush mbetet i uritur , ndërsa tjetri dehet .
46011022	A nuk keni shtëpi për të ngrënë e për të pirë ? Apo doni të përbuzni kishën e Perëndisë dhe të turpëroni ata që nuk kanë ? Çfarë t'ju them ? T'ju përgëzoj ? Për këtë nuk ju përgëzoj .
46011023	Ajo që mora prej Zotit dhe jua dhashë edhe juve është kjo : Zoti Jezu atë natë që po tradhtohej mori bukën ,
46011024	tha lutjen e falënderimit , e theu dhe tha : « Ky është trupi im për ju . Bëjeni këtë në përkujtimin tim » .
46011025	Po ashtu , pas darkës , mori edhe kupën dhe tha : « Kjo kupë është besëlidhja e re në gjakun tim . Sa herë që të pini prej saj , bëjeni këtë në përkujtimin tim » .
46011026	Sa herë që hani nga kjo bukë dhe pini nga kjo kupë , ju lajmëroni vdekjen e Zotit derisa të vijë ai .
46011027	Prandaj ai që ha bukën e Zotit , apo pi kupën e tij padenjësisht , është fajtor për trupin dhe për gjakun e Zotit .
46011028	Kështu , secili të shqyrtojë më parë veten dhe pastaj të hajë nga buka dhe të pijë nga kupa .
46011029	Kush ha dhe kush pi pa e dalluar trupin e Zotit , ha e pi dënimin e vet .
46011030	Për këtë arsye ka mes jush shumë të dobët , të sëmurë dhe mjaft kanë vdekur .
46011031	Sepse po të shqyrtojmë veten , nuk do të dënohemi .
46011032	Kur na gjykon Zoti , na gjykon për të na ndrequr e jo për të na dënuar bashkë me botën .
46011033	Kështu , o vëllezër , kur të mblidheni për të ngrënë darkën e Zotit , prisni njëri-tjetrin .
46011034	Kush ka uri , le të hajë në shtëpi , që të mos mblidheni për të marrë gjykimin e Zotit . Të tjerat do t'i rregulloj kur të vij vetë .
46012001	Vëllezër , lidhur me dhuntitë e Shpirtit të Shenjtë , nuk dua të jeni të paditur .
46012002	Ju e dini se , kur ishit paganë , të mashtruar , tërhiqeshit prej idhujve të pagojë .
46012003	Prandaj dua ta dini se asnjë nuk mund të flasë i udhëhequr nga Shpirti i Perëndisë e të thotë : « Mallkuar qoftë Jezui ! » dhe asnjë nuk mund të thotë : « Zoti Jezu » nëse nuk është i udhëhequr nga Shpirti i Shenjtë .
46012004	Ka dhunti të ndryshme , por është i njëjti Shpirt i Shenjtë .
46012005	Ka edhe shërbesa të ndryshme , por është i njëjti Zot .
46012006	Ka edhe larmi veprash , por është i njëjti Perëndi që bën gjithçka në të gjithë .
46012007	Secilit i shfaqet Shpirti i Shenjtë për të mirën e të gjithëve .
46012008	Dikujt Shpirti i Shenjtë i jep dhuntinë për të folur me urti , një tjetri i njëjti Shpirt i Shenjtë i jep dhuntinë për të folur me dituri .
46012009	Dikujt i njëjti Shpirt i jep besim , ndërsa një tjetri dhuntinë për të shëruar të tjerët ,
46012010	dikujt fuqinë për të bërë mrekulli , një tjetri për të profetizuar , një tjetri për të dalluar shpirtrat , një tjetri i jep larmi gjuhësh , ndërsa një tjetri shpjegimin e gjuhëve .
46012011	Të gjitha këto i bën i njëjti dhe i vetmi Shpirt i Shenjtë , duke i dhënë secilit dhunti të veçantë , sipas vullnetit të tij .
46012012	Ashtu si trupi është një , por ka shumë gjymtyrë dhe të gjitha gjymtyrët e trupit , megjithëse janë shumë , përbëjnë një trup të vetëm , ashtu është edhe Krishti .
46012013	Edhe ne , qofshim judenj apo paganë , skllevër apo të lirë , u pagëzuam me të njëjtin Shpirt të Shenjtë për t'u bërë një trup i vetëm dhe kemi pirë të gjithë nga i njëjti Shpirt i Shenjtë .
46012014	Trupi nuk ka një gjymtyrë , por shumë .
46012015	Nëse këmba do të thoshte : « Ngaqë nuk jam dorë , nuk i përkas trupit » , mos për këtë nuk i përket trupit ?
46012016	E nëse veshi do të thoshte : « Ngaqë nuk jam sy , nuk i përkas trupit » , mos për këtë nuk i përket trupit ?
46012017	Nëse i gjithë trupi do të ishte sy , ku do të ishte dëgjimi ? Po të ishte i gjithi dëgjim , ku do të ishte nuhatja ?
46012018	Por Perëndia i vuri gjymtyrët në trup një nga një , ashtu siç deshi .
46012019	Nëse të gjitha do të ishin një gjymtyrë e vetme , ku do të ishte trupi ?
46012020	Por tani ka shumë gjymtyrë dhe një trup .
46012021	Syri nuk mund t'i thotë dorës : « Nuk ta kam nevojën » , e as koka nuk mund t'u thotë këmbëve : « Nuk jua kam nevojën » .
46012022	Përkundrazi , ato gjymtyrë të trupit që duken më të papërfillshmet , janë më të nevojshmet .
46012023	Ne kujdesemi më shumë për gjymtyrët që i vlerësojmë më pak dhe përpiqemi t'i zbukurojmë sa më shumë gjymtyrët më të pahijshme ,
46012024	gjë që nuk e kanë të nevojshme gjymtyrët e hijshme . Por Perëndia e ndërtoi trupin duke u dhënë më shumë nderim gjymtyrëve më të papërfillshme ,
46012025	që të mos ketë përçarje në trup , por që gjymtyrët të kujdesen për njëra-tjetrën .
46012026	Nëse njëra gjymtyrë vuan , atëherë vuajnë të gjitha me të . Nëse njëra gjymtyrë nderohet , të gjitha gëzohen me të .
46012027	Ju jeni trupi i Krishtit dhe secili prej jush është gjymtyrë e tij .
46012028	Prandaj Perëndia i caktoi disa në kishë , së pari apostuj , së dyti profetë , së treti mësues , pastaj ata me dhuntitë për të bërë mrekulli , të shërimeve , të përkujdesjes , të drejtimit e të larmive të gjuhëve .
46012029	A mos janë të gjithë apostuj , apo mos janë të gjithë profetë ? A mos janë të gjithë mësues , apo mos kanë të gjithë dhuntinë për të bërë mrekulli ?
46012030	A mos kanë të gjithë dhuntinë e shërimeve , apo mos flasin të gjithë shumë gjuhë ? A mos janë të gjithë shpjegues gjuhësh ?
46012031	Por kërkoni me zell dhuntitë më të larta . Unë po ju tregoj udhën më të lartë .
46013001	Sikur të flisja gjuhët e njerëzve dhe të engjëjve , por të mos kisha dashuri do të isha si bronzi që kumbon , ose si cimbali që tingëllon .
46013002	Edhe sikur të kisha dhuntinë e profecisë , të njihja të gjitha të fshehtat , të zotëroja të gjitha dijet , dhe të kisha gjithë besimin për të lëvizur malet prej vendit , por të mos kisha dashuri , nuk do të isha asgjë .
46013003	Edhe sikur t'ua ndaja të varfërve gjithë pasurinë dhe ta jepja trupin të digjej , por të mos kisha dashuri , nuk do të më vlente asgjë .
46013004	Dashuria është zemërgjerë , dashuria është e mirë , nuk ka smirë , nuk krekoset , nuk mburret ,
46013005	nuk sillet në mënyrë të pahijshme , nuk kërkon përfitim , nuk pezmatohet , nuk mendon të ligën ,
46013006	nuk gëzohet për padrejtësinë , por gëzohet me të vërtetën .
46013007	Dashuria përballon gjithçka , beson gjithçka , shpreson gjithçka dhe duron gjithçka .
46013008	Dashuria nuk shteron kurrë , ndërsa profecitë do të reshtin , gjuhët do të pushojnë dhe dijet do të marrin fund .
46013009	Në të vërtetë , ne kemi dije deri diku dhe profetizojmë deri diku .
46013010	Po kur të vijë përsosmëria , ajo që është e paplotë do të marrë fund .
46013011	Kur isha fëmijë , flisja si fëmijë , mendoja si fëmijë dhe arsyetoja si fëmijë ; po kur u bëra burrë , i hodha tej gjërat fëminore .
46013012	Tani shohim në mënyrë të errët si në pasqyrë , por një ditë do të shohim ballë për ballë . Tani njoh deri diku , por një ditë do të njoh plotësisht , ashtu siç më njeh Perëndia .
46013013	Tani mbeten këto të tria : besimi , shpresa dhe dashuria , por më e madhja ndër to është dashuria .
46014001	Kërkoni që të fitoni dashurinë dhe dëshironi me zell dhuntitë shpirtërore , sidomos atë të profecisë .
46014002	Ai që flet gjuhë të panjohur , nuk flet me njerëzit , por me Perëndinë , sepse askush nuk e kupton . Me fuqinë e Shpirtit të Shenjtë ai thotë gjëra të fshehta ,
46014003	ndërsa ai që profetizon , u flet njerëzve me fjalë që rrisin shpirtërisht , nxisin dhe ngushëllojnë .
46014004	Ai që flet gjuhë të panjohur , ndihmon veten për t'u rritur në besim ; ndërsa ai që profetizon , ndihmon kishën për t'u rritur në besim .
46014005	Do të doja që të gjithë ju të flisnit gjuhë të panjohura , por më shumë do të doja të profetizonit . Ai që profetizon është më i madh se ai që flet gjuhë të panjohura , vetëm nëse ky e shpjegon gjuhën që flet , që kjo të shërbejë për rritjen shpirtërore të kishës .
46014006	Nëse vij te ju , o vëllezër , duke folur në gjuhë të panjohura , çfarë dobie do të keni nëse nuk ju flas për ndonjë zbulesë , njohuri , profeci apo mësim ?
46014007	Nëse veglat muzikore që nuk kanë shpirt , qoftë fyelli , qoftë qestja , nuk japin tinguj të qartë , si do të dallohet melodia e fyellit nga e qestes ?
46014008	Nëse trumbeta nuk lëshon tingull të qartë , kush do të bëhej gati për betejë ?
46014009	Po ashtu edhe ju , nëse flisni fjalë të pakuptueshme , kush do t'i kuptonte fjalët tuaja ? Ato do të ishin fjalë në erë !
46014010	Në botë ka larmi gjuhësh , por asnjëra nuk është pa kuptim .
46014011	Nëse nuk e kuptoj gjuhën që më flasin , do të jem i huaj për atë që më flet , dhe ai do të jetë i huaj për mua .
46014012	Kështu edhe ju , meqë dëshironi shumë të keni dhunti shpirtërore , kërkoni që t'i keni me tepri për rritjen shpirtërore të kishës .
46014013	Prandaj , ai që flet gjuhë të panjohur , të lutet që të marrë edhe dhuntinë për ta shpjeguar .
46014014	Nëse lutem në gjuhë të panjohur , shpirti im lutet , por mendja ime nuk bashkëvepron .
46014015	Çfarë të bëj , atëherë ? Do të lutem me shpirt , por do të lutem edhe me mendje . Do të këndoj himne me shpirt , por do të këndoj edhe me mendje .
46014016	Sepse , nëse ti e bekon Perëndinë me shpirt , si do t'i përgjigjet ‘ Amen ’ falënderimit tënd dëgjuesi i thjeshtë i bashkësisë , përderisa nuk i kupton ato që thua ?
46014017	Ti mund të bësh një lutje të bukur falënderimi , por tjetri nuk rritet në besim .
46014018	E falënderoj Perëndinë , sepse flas më shumë gjuhë të panjohura se të gjithë ju ,
46014019	por në kishë dua të them pesë fjalë që kuptohen , që të tjerët të mësojnë më mirë sesa dhjetë mijë fjalë në një gjuhë të panjohur .
46014020	Vëllezër , mos u bëni si fëmijë nga mendja . Jini si foshnja para së keqes , por të pjekur nga mendja .
46014021	Në ligjin e Moisiut është shkruar : « Këtij populli do t'i flas me njerëz që flasin gjuhë të tjera dhe me gojën e të huajve , por as kështu nuk do të më dëgjojnë . » ,
46014022	Prandaj gjuhët nuk janë shenjë për ata që besojnë , po për ata që nuk besojnë , ndërsa profecia nuk është për ata që nuk besojnë , po për ata që besojnë .
46014023	Nëse mblidhet kisha në një vend dhe të gjithë flasin gjuhë të panjohura dhe po të hyjnë njerëz që nuk dinë ose që nuk besojnë , a nuk do të thonë se jeni marrosur ?
46014024	Por nëse të gjithë do të profetizojnë dhe aty hyn ndonjë që nuk beson apo nuk di , atëherë ai do të ndihet i qortuar dhe i dënuar nga ato që dëgjon .
46014025	Të fshehtat e zemrës së tij do të shfaqen dhe duke rënë me fytyrë përdhe do të adhurojë Perëndinë dhe do të thotë : « Perëndia është me të vërtetë mes jush » .
46014026	Çfarë duhet bërë atëherë , o vëllezër ? Kur të mblidheni së bashku , dikush mund të këndojë një himn , dikush mund të japë një mësim , dikush mund të ketë një zbulesë , dikush një gjuhë të panjohur dhe dikush një shpjegim të gjuhës . Të gjitha le të bëhen për rritjen shpirtërore të kishës .
46014027	Nëse dikush dëshiron të flasë në gjuhë të panjohur , le të flasin dy ose e shumta tre veta , njëri pas tjetrit dhe njëri të shpjegojë .
46014028	Po të mos ketë ndonjë që mund të shpjegojë , atëherë ai që flet në gjuhë të panjohur të heshtë në kishë dhe të flasë me veten dhe me Perëndinë .
46014029	Nga profetët të flasin dy ose tre , ndërsa të tjerët të gjykojnë ato që thuhen .
46014030	Por nëse ndonjëri nga ata që rrinë ulur ka ndonjë zbulesë , atëherë ai që është duke folur , le të heshtë .
46014031	Një nga një të gjithë mund të profetizoni , që të mësojnë dhe të marrin zemër të gjithë .
46014032	Profetët duhet ta zotërojnë mirë dhuntinë që u është dhënë ,
46014033	sepse Perëndia nuk është Perëndi trazirash , por paqeje . Ashtu siç ndodh në të gjitha kishat e besimtarëve të krishterë ,
46014034	gratë le të heshtin në kishë . Atyre nuk u lejohet të flasin , por duhet të nënshtrohen , siç thotë ligji i Moisiut .
46014035	Nëse duan të mësojnë ndonjë gjë , le të pyesin burrat e tyre në shtëpi , sepse është turp për gruan të flasë në kishë .
46014036	A thua doli nga ju fjala e Perëndisë , apo mbërriti vetëm te ju ?
46014037	Nëse ndokush mendon se është profet apo njeri shpirtëror , ai duhet ta kuptojë se këto që ju shkruaj janë urdhërime të Zotit .
46014038	Kush nuk i pranon , të mos pranohet .
46014039	Kështu , vëllezërit e mi , kërkoni më shumë të profetizoni , por mos ndaloni të flitet në gjuhë të panjohura .
46014040	Gjithçka të bëhet siç ka hije dhe me rregull .
46015001	Vëllezër , dua t'ju kujtoj ungjillin që ju kam predikuar , të cilin e keni pranuar dhe në të cilin qëndroni .
46015002	Nëpërmjet tij shpëtoheni , nëse e ruani siç jua kam predikuar , përndryshe keni besuar kot .
46015003	Para së gjithash ju kam shpallur të vërtetën që m'u dha edhe mua , se Krishti , sipas Shkrimeve të shenjta , vdiq për mëkatet tona ,
46015004	u varros dhe u ngjall ditën e tretë , po sipas Shkrimeve të shenjta .
46015005	Ai iu shfaq Kefës dhe pastaj të dymbëdhjetë apostujve .
46015006	Pastaj iu shfaq njëherësh mbi pesëqind vëllezërve besimtarë , nga të cilët disa kanë vdekur , por shumica jeton ende .
46015007	Më pas iu shfaq Jakobit , e pastaj të gjithë apostujve .
46015008	Në fund , m'u shfaq edhe mua , dështakut .
46015009	Unë jam më i vogli i apostujve dhe nuk jam i denjë as të quhem apostull , sepse e kam pëndjekur kishën e Perëndisë ,
46015010	por me hirin e Perëndisë jam ai që jam , dhe hiri i tij për mua nuk ka shkuar kot . Unë jam munduar më shumë se të gjithë ata , jo unë vetë , por hiri i Perëndisë bashkë me mua .
46015011	Edhe unë , edhe ata , këtë kemi predikuar dhe këtë keni besuar edhe ju .
46015012	Nëse predikojmë se Krishti u ngjall prej të vdekurve , si mund të thonë disa prej jush se të vdekurit nuk do të ngjallen ?
46015013	Nëse të vdekurit nuk do të ngjallen , atëherë nuk është ngjallur as Krishti .
46015014	Nëse Krishti nuk është ngjallur , atëherë edhe predikimi ynë është i kotë , edhe besimi juaj është i kotë .
46015015	Kështu , qenkemi dëshmitarë të rremë të Perëndisë , sepse dëshmojmë kundër tij dhe themi se ka ngjallur Krishtin , të cilin nuk e paska ngjallur , po të jetë se të vdekurit nuk u ngjallkan .
46015016	Nëse nuk ngjallen të vdekurit , atëherë nuk është ngjallur as Krishti .
46015017	Nëse Krishti nuk është ngjallur , atëherë besimi juaj është i kotë dhe ju jeni ende në mëkatet tuaja .
46015018	Atëherë kanë humbur edhe ata që kanë vdekur e kanë besuar në Krishtin .
46015019	Nëse shpresojmë në Krishtin vetëm për këtë jetë , atëherë jemi njerëzit më të mjerë .
46015020	Por tani Krishti është ngjallur prej të vdekurve dhe u bë risia e ngjalljes së të vdekurve .
46015021	Ashtu siç erdhi vdekja nëpërmjet një njeriu , ashtu erdhi edhe ngjallja e të vdekurve nëpërmjet një njeriu .
46015022	Ashtu siç vdesin të gjithë njerëzit për shkak të lidhjes me Adamin , ashtu do të marrin jetë të gjithë për shkak të lidhjes me Krishtin .
46015023	Secili sipas radhës : në fillim Krishti dhe pastaj , kur ai të kthehet , të gjithë ata që janë të tijët .
46015024	Pastaj do të vijë fundi , kur Krishti t'ia dorëzojë mbretërinë Perëndisë dhe Atit , pasi të ketë shkatërruar çdo sundim , pushtet dhe fuqi shpirtërore .
46015025	Ai duhet të mbretërojë derisa t'i nënshtrojë nën këmbë të gjithë armiqtë .
46015026	Armiku i fundit që do të shkatërrohet do të jetë vdekja .
46015027	Shkrimi i shenjtë thotë : Gjithçka e nënshtroi nën këmbët e tij . Kur Shkrimi i shenjtë thotë : « iu nënshtrua gjithçka » , do të thotë gjithçka , përveç Perëndisë që bëri që Krishtit t'i nënshtrohet gjithçka .
46015028	Kur gjithçka t'i jetë nënshtruar Krishtit , atëherë edhe vetë Biri do t'i nënshtrohet Perëndisë që bëri t'i nënshtrohet atij gjithçka , që Perëndia të jetë gjithçka në të gjithë .
46015029	Nëse nuk është kështu , përse disa pagëzohen për të vdekurit ? Nëse qenka e vërtetë se të vdekurit nuk do të ngjallen , atëherë përse pagëzohen disa për ta ?
46015030	Përse e vëmë edhe ne veten në rrezik në çdo çast ?
46015031	Unë ndeshem me vdekjen çdo ditë , o vëllezër , dhe këtë e them nga krenaria që kam për ju , falë Krishtit Jezu , Zotit tonë .
46015032	Nëse në Efes qenkam ndeshur me bishat për arsye njerëzore , ç'dobi më solli kjo ? Nëse të vdekurit nuk ngjallen , atëherë : Le të hamë e le të pimë , sepse nesër do të vdesim . shoqëritë e këqija prishin zakonet e mira .
46015033	Mos u mashtroni : shoqëritë e këqija prishin zakonet e mira .
46015034	Ejani në vete dhe mos mëkatoni , sepse disa prej jush nuk e njohin Perëndinë dhe këtë e them për turpin tuaj .
46015035	Dikush do të thotë : « Si do të ngjallen të vdekurit ? Çfarë trupi do të kenë ? » .
46015036	O i marrë ! Fara që mbjell në arë , nuk merr jetë po nuk vdiq më parë .
46015037	Ti nuk mbjell trupin që do të ketë bima në të ardhmen , por një kokërr të zhveshur gruri ose të ndonjë fare tjetër .
46015038	Pastaj trupin ia jep Perëndia , ashtu siç dëshiron , dhe çdo farë ka trupin e vet .
46015039	Jo çdo trup është i njëjtë me një trup tjetër . Tjetër është trupi i njeriut , tjetër trupi i kafshëve , tjetër trupi i shpendëve dhe tjetër ai i peshqve .
46015040	Ka trupa qiellorë , ashtu siç ka edhe trupa tokësorë . Tjetër është shkëlqimi i trupave qiellorë dhe tjetër shkëlqimi i trupave tokësorë .
46015041	Tjetër është shkëlqimi i diellit , tjetër shkëlqimi i hënës dhe tjetër shkëlqimi i yjeve , sepse ylli nga ylli ndryshon në shkëlqim .
46015042	Kështu ndodh edhe me ngjalljen e të vdekurve : trupi mbillet në kalbje dhe ngjallet në moskalbje ,
46015043	mbillet në çnderim dhe ngjallet në lavdi , mbillet në dobësi dhe ngjallet në fuqi ,
46015044	mbillet trup tokësor dhe ngjallet trup shpirtëror . Ashtu siç ka trup tokësor , ka edhe trup shpirtëror .
46015045	Prandaj Shkrimi i shenjtë thotë : Njeriu i parë , Adami , u bë qenie tokësore , ndërsa Adami i fundit , Krishti , u bë Shpirti që jep jetë .
46015046	Nuk ishte njeriu shpirtëror i pari , por ai tokësor . Njeriu shpirtëror erdhi më pas .
46015047	Njeriu i parë u bë nga dheu dhe është lëndor , ndërsa njeriu i dytë erdhi nga qielli .
46015048	Ashtu siç është njeriu i bërë nga dheu , ashtu janë edhe lëndorët , dhe , ashtu siç është njeriu që erdhi nga qielli , ashtu janë edhe qiellorët .
46015049	Ashtu siç jemi në përngjasim me njeriun lëndor , do të jemi edhe në përngjasim me njeriun qiellor .
46015050	Ja se ç'dua të them , o vëllezër : njerëzit prej mishi dhe prej gjaku nuk mund ta trashëgojnë mbretërinë e Perëndisë e as kalbja nuk mund të trashëgojë moskalbjen .
46015051	Po ju them një të fshehtë : nuk do të vdesim të gjithë , por të gjithë do të shndërrohemi .
46015052	Në çast , sa hap e mbyll sytë , kur të bjerë trumbeta e fundit , të vdekurit do të ngjallen në moskalbje , ndërsa ne do të shndërrohemi .
46015053	Sepse ky trup i kalbshëm duhet të veshë moskalbjen dhe ky trup i vdekshëm duhet të veshë pavdekësinë .
46015054	Kur ky trup i kalbshëm të ketë veshur moskalbjen dhe ky trup i vdekshëm të ketë veshur pavdekësinë , atëherë do të shkojë në vend fjala e Shkrimit të shenjtë : Vdekja u përpi nga fitorja .
46015055	O vdekje , ku është fitorja jote ? O vdekje , ku është thumbi yt ?
46015056	Thumbi i vdekjes është mëkati , ndërsa fuqia e mëkatit është ligji i Moisiut .
46015057	Por le të falënderojmë Perëndinë që na dha fitoren nëpërmjet Zotit tonë , Jezu Krishtit .
46015058	Kështu , o vëllezër të dashur , qëndroni të fortë e të palëkundur dhe përparoni vazhdimisht në veprën e Zotit , duke e ditur se mundi juaj për Zotin nuk do të shkojë dëm .
46016001	Lidhur me mbledhjen e ndihmave për besimtarët e krishterë , veproni edhe ju ashtu siç i urdhërova kishat e Galatisë .
46016002	Çdo të dielë secili të vërë mënjanë aq sa ka mundur të kursejë , që të mos bëhet mbledhja e ndihmave kur të vij unë .
46016003	Kur të vij do të dërgoj me letër shoqëruese ata që keni miratuar për të çuar dhuratën tuaj në Jerusalem .
46016004	Po të jetë e udhës që të shkoj edhe unë , atëherë le të vijnë me mua .
46016005	Te ju do të vij pasi të kem kaluar nga Maqedonia , sepse dua të kaloj nga Maqedonia .
46016006	Ka mundësi të qëndroj te ju , ose edhe të kaloj dimrin , që të më ndihmoni për të shkuar atje ku duhet të shkoj .
46016007	Nuk dua t'ju shoh kalimthi , por shpresoj të rri ca kohë me ju , në e lejoftë Zoti .
46016008	Në Efes do të qëndroj deri për Rrëshajët ,
46016009	sepse m'u dha një mundësi e madhe për të vepruar , megjithëse kundështarët janë të shumtë .
46016010	Po të vijë Timoteu , kujdesuni që të rrijë te ju pa frikë , sepse edhe ai bën veprën e Zotit sikurse dhe unë .
46016011	Mos ta përçmojë askush , por ndihmojeni të niset prej jush në paqe , që të vijë tek unë , sepse bashkë me vëllezërit besimtarë e presim të vijë .
46016012	Lidhur me vëlla Apolin , iu luta shumë që të vijë te ju bashkë me vëllezërit besimtarë , por nuk donte kurrsesi të vinte tani , kështu që do të vijë kur të mundet .
46016013	Rrini zgjuar , qëndroni të fortë në besim , bëhuni burra , jini të fortë !
46016014	Bëni gjithçka me dashuri !
46016015	Ju e njihni shtëpinë e Stefanait dhe e dini se është i pari që besoi në Akai dhe se iu kushtua shërbesës për besimtarët e krishterë . Ju lutem , o vëllezër ,
46016016	t'u bindeni njerëzve të tillë dhe të gjithë atyre që bashkëpunojnë dhe që mundohen .
46016017	Jam gëzuar shumë për ardhjen e Stefanait , Fortunatit dhe Akaikut , sepse ata plotësuan mungesën tuaj .
46016018	Ata qetësuan shpirtin tim dhe tuajin , prandaj nderojini të tillë njerëz !
46016019	Ju përshëndesin kishat e Azisë . Ju përshëndesin shumë , në emër të Zotit , Akuili dhe Priska , bashkë me kishën që mblidhet në shtëpinë e tyre .
46016020	Ju përshëndesin të gjithë vëllezërit besimtarë . Përshëndetni njëri-tjetrin me puthjen e dashurisë vëllazërore .
46016021	Përshëndetjen e kam shkruar vetë unë , Pali , me dorën time .
46016022	Kush nuk do Zotin , mallkuar qoftë . Marana-tha !
46016023	Hiri i Zotit Jezu qoftë me ju !
46016024	Dashuria ime qoftë me ju të gjithë në emër të Krishtit Jezu që na bashkon !
47001001	Unë , Pali , apostull i Krishtit Jezu përmes vullnetit të Perëndisë , dhe vëllai ynë Timoteu , po i shkruajmë kishës së Perëndisë që është në Korint dhe gjithë besimtarëve të krishterë që janë në mbarë Akainë :
47001002	Hiri dhe paqja e Perëndisë , Atit tonë , dhe e Zotit Jezu Krisht qofshin me ju !
47001003	Bekuar qoftë Perëndia dhe Ati i Zotit tonë , Jezu Krishtit , Ati i mëshirës dhe Perëndia i çdo ngushëllimi !
47001004	Ai na ngushëllon në të gjitha vuajtjet tona , që edhe ne të mund të ngushëllojmë ata që vuajnë , me ngushëllimin me të cilin na ngushëlloi Perëndia .
47001005	Sikurse janë të shumta vuajtjet e Krishtit për ne , edhe ngushëllimi ynë është i plotë përmes Jezu Krishtit .
47001006	Kur vuajmë , kjo ndodh për ngushëllimin dhe shpëtimin tuaj . Kur Perëndia na ngushëllon , kjo ndodh për ngushëllimin tuaj që ju forcon për të mbartur me durim të njëjtat vuajtje që po kalojmë edhe ne .
47001007	Shpresa jonë për ju është e palëkundshme , sepse e dimë se , sikurse merrni pjesë në vuajtjet tona , merrni pjesë edhe në ngushëllimin tonë .
47001008	Vëllezër , nuk duam që të mos jeni në dijeni për vuajtjet që kaluam në Azi , se aty gjendja jonë u rëndua përtej fuqive tona dhe aq shumë , saqë e kishim humbur edhe shpresën për të jetuar .
47001009	Menduam se ishim dënuar me vdekje dhe kjo që të mos shpresonim te vetja , por te Perëndia , që ngjall të vdekurit .
47001010	Ai që na shpëtoi nga rreziku i vdekjes , do të vazhdojë të na shpëtojë . Tek ai shpresojmë se do të na shpëtojë ,
47001011	por edhe ju do të na ndihmoni me anë të lutjeve tuaja e kështu shumë vetë do të falënderojnë Perëndinë për ne .
47001012	Ne krenohemi e për këtë dëshmon edhe ndërgjegjja jonë , se kemi jetuar në botë , e veçanërisht mes jush , me thjeshtësi dhe me sinqeritetin që vjen nga Perëndia , të udhëhequr nga hiri i tij e jo nga urtia njerëzore .
47001013	Nuk po ju shkruajmë gjë tjetër , përveç asaj që lexoni e kuptoni . Unë shpresoj se deri në fund do ta kuptoni plotësisht ,
47001014	sikurse deri diku na keni kuptuar edhe ne , se në Ditën e Zotit Jezu ne do të krenohemi me ju dhe ju do të krenoheni me ne .
47001015	Me këtë bindje desha të vija së pari te ju , që të gëzoheshit dyfish .
47001016	Doja të kaloja nga ju për të shkuar në Maqedoni dhe nga Maqedonia të kthehesha përsëri te ju , që të më përcillnit për në Jude .
47001017	Kur vendosa të bëja kështu , mos vallë po veproja me mendjelehtësi ? Mos vallë i marr vendimet sipas gjykimeve njerëzore , që të them ‘ po ’ dhe ‘ jo ’ njëherësh ?
47001018	Perëndia dëshmon se fjala jonë për ju nuk ka qenë ‘ po ’ dhe ‘ jo ’ njëherësh ,
47001019	se Biri i Perëndisë , Jezu Krishti , që e shpallëm mes jush unë , Silvani dhe Timoteu , nuk ishte ‘ po ’ edhe ‘ jo ’ njëherësh . Përkundrazi ai u bë ‘ po ’ -ja e Perëndisë .
47001020	Përmes Jezuit merr ‘ po ’ çdo premtim i Perëndisë , prandaj përmes tij ne lavdërojmë Perëndinë duke i thënë ‘ amen ’ .
47001021	Është vetë Perëndia ai që na forcon bashkë me ju në jetën me Krishtin , ai që na vajos ,
47001022	dhe ai që na ka vulosur duke vënë Shpirtin e tij në zemrat tona si kapar .
47001023	Po për këtë thërras Perëndinë si dëshmitar për shpirtin tim : unë nuk u ktheva në Korint , sepse nuk doja t'ju bëhesha barrë .
47001024	Nuk duam të sillemi si zota të besimit tuaj , por si bashkëpunëtorë të gëzimit tuaj , meqenëse qëndroni të fortë në besim .
47002001	Kështu vendosa të mos kthehem te ju , që të mos trishtoheni përsëri .
47002002	Nëse unë ju trishtoj , nga kush pres të marr gëzim , nga ata që kam trishtuar ?
47002003	Ju shkrova kështu me qëllim që , kur të vija , të mos trishtohesha nga ata që duhej të më gëzonin . Unë jam i bindur se , kur gëzohem unë , gëzoheni edhe ju të gjithë .
47002004	Ju shkrova me pikëllim të madh , me ankth në zemër e me lotë jo për t'ju trishtuar , por që të njihni dashurinë e madhe që kam për ju .
47002005	Nëse dikush ka trishtuar dikë , nuk më ka trishtuar mua , por deri diku , pa e tepruar , të gjithë ju .
47002006	Këtij njeriu i mjafton dënimi që mori nga shumica ,
47002007	prandaj ju , përkundrazi , duhet ta falni e ta ngushëlloni , që të mos e pushtojë një trishtim më i madh .
47002008	Kështu , ju porosis që të tregoni dashuri ndaj tij .
47002009	Prandaj ju shkrova , që t'ju vija në provë dhe të shihja a bindeni në gjithçka .
47002010	Atij që do t'i falni ndonjë faj , ia fal edhe unë . Prandaj edhe unë , kur kam falur ndonjë faj , nëse më është dashur të fal , këtë e kam bërë për ju para Krishtit ,
47002011	që të mos dalë i fituar Satani . Ne i njohim mirë synimet e tij .
47002012	Kur arrita në Troadë për të shpallur ungjillin e Krishtit , megjithëse Zoti më hapi një derë për të predikuar ,
47002013	nuk kisha prehje në shpirt , se nuk gjeta aty Titin , vëllanë tim . Atëherë u ndava prej tyre dhe shkova në Maqedoni .
47002014	Por i qofsha falë Perëndisë që na bën gjithmonë ngadhënjimtarë përmes Krishtit dhe që , përmes nesh , përhap njohjen e Krishtit si aromë të këndshme në çdo vend .
47002015	Ne jemi aroma e këndshme e Krishtit , që i kushtohet Perëndisë dhe përhapet ndër ata që shpëtohen dhe ndër ata që shkojnë në humbje .
47002016	Për këta të fundit është aromë vdekjeje dhe çon në vdekje , ndërsa për të tjerët është aromë jete dhe çon në jetë . Kush është i aftë ta përmbushë këtë detyrë ?
47002017	Ne nuk jemi si shumë të tjerë që bëjnë tregti me fjalën e Perëndisë , por flasim me sinqeritet para Perëndisë , si të dërguar prej tij përmes Krishtit .
47003001	A mos po fillojmë përsëri t'i rrisim vlerën vetes ? Apo mos kemi nevojë edhe ne si disa për letra porosie për ju a prej jush ?
47003002	Letra jonë jeni ju , e shkruar në zemrat tona , që të gjithë njerëzit ta njohin e ta lexojnë .
47003003	Ju e tregoni se jeni letër e Krishtit , e hartuar prej nesh , jo e shkruar me bojë , por me shpirtin e Perëndisë së gjallë , jo në rrasa guri , por në rrasat e zemrave njerëzore .
47003004	Ky është besimi që ne kemi në Perëndinë , përmes Krishtit .
47003005	Ne nuk e mbajmë veten të aftë që të mendojmë se vjen ndonjë gjë prej nesh . Aftësia jonë vjen prej Perëndisë ,
47003006	që na bëri të aftë të jemi shërbëtorë të besëlidhjes së re , jo të germës , por të Shpirtit . Sepse germa vret , por Shpirti jep jetë .
47003007	Nëse besëlidhja e Moisiut , që ishte e gdhendur me germa në gur dhe çonte në vdekje , ishte aq e lavdishme saqë bijtë e Izraelit nuk mund ta shikonin dot Moisiun , për shkak të lavdisë së përkohshme të fytyrës së tij ,
47003008	sa më e lavdishme do të jetë besëlidhja e Shpirtit të Shenjtë ?
47003009	Nëse vepra e besëlidhjes që sjell dënimin ishte e rrethuar me lavdi , aq më shumë do të jetë e lavdishme vepra e besëlidhjes që na bën të drejtë .
47003010	Në të vërtetë ajo që ishte e lavdishme dikur , e humbi lavdinë për shkak të lavdisë së tanishme që është më e madhe .
47003011	Nëse ajo që ishte e përkohshme ishte e lavdishme , atëherë ajo që mbetet përgjithmonë do të jetë shumë më e lavdishme .
47003012	Meqenëse kemi një shpresë të tillë , mund të flasim hapur ,
47003013	jo si Moisiu që vuri një vel në fytyrë , me qëllim që bijtë e Izraelit të mos e shihnin fundin e lavdisë që po perëndonte .
47003014	Por mendjet e tyre u errësuan . Edhe sot e kësaj dite ata e kanë atë vel kur lexojnë besëlidhjen e vjetër dhe nuk e heqin , sepse ai hiqet vetëm nëpërmjet Krishtit .
47003015	Madje , dhe deri më sot , kur lexohet Moisiu , një vel ndehet në zemrat e tyre .
47003016	Megjithatë , kur dikush kthehet drejt Zotit , bie veli .
47003017	Mirëpo Zoti është Shpirti dhe ku është Shpirti i Zotit , atje është liria .
47003018	Prandaj të gjithë ne që e shohim lavdinë e Zotit si në pasqyrë , pa pasur vel në fytyrë , shndërrohemi në shëmbëllimin e tij nga lavdia në lavdi . Dhe kjo vjen nga Zoti , që është Shpirti .
47004001	Prandaj nuk ligështohemi , sepse Perëndia na e dha këtë shërbesë prej mëshirës së tij .
47004002	Ne i kemi mohuar gjërat e fshehta dhe të turpshme . Nuk jetojmë me dinakëri dhe nuk e shtrembërojmë fjalën e Perëndisë . Përkundrazi , ne e shfaqim të vërtetën dhe kështu e dorëzojmë veten para gjykimit të njerëzve dhe para Perëndisë .
47004003	Edhe po të jetë i mbuluar ungjilli ynë , është i mbuluar për ata që shkojnë në humbje .
47004004	Atyre që nuk besojnë , ua ka verbuar mendjen perëndia i kësaj bote , i cili nuk i lejon të shohin dritën e ungjillit të lavdisë së Krishtit që është shëmbëllim i Perëndisë .
47004005	Në të vërtetë , ne nuk predikojmë veten tonë , por Jezu Krishtin Zot , dhe e quajmë veten shërbëtorët tuaj për hir të Jezuit .
47004006	Sepse Perëndia ka thënë : « Le të ndriçojë drita në errësirë ! » . Ai i ka ndriçuar zemrat tona për të na dhënë dritë , që të njohim lavdinë e Perëndisë në fytyrën e Jezu Krishtit .
47004007	Por ne i mbajmë këto thesare brenda vetes si në enë balte , që të duket qartë se kjo fuqi madhështore vjen prej Perëndisë e jo prej nesh .
47004008	Megjithëse na mundojnë nga çdo anë , nuk ligështohemi . Jemi të pështjelluar , por nuk dëshpërohemi .
47004009	Na përndjekin , por Perëndia nuk na braktis . Na kanë hedhur tej , por nuk kemi marrë fund .
47004010	Ne mbartim gjithmonë në trupin tonë vdekjen e Jezuit , që edhe jeta e tij të bëhet e dukshme në trupin tonë .
47004011	Ne vërtetë jemi gjallë , por në çdo çast i dorëzohemi vdekjes për hir të Jezuit , që edhe jeta e tij të bëhet e dukshme në trupin tonë të vdekshëm .
47004012	Kështu , ne na kërcënon vdekja , ndërsa ju fitoni jetën .
47004013	Por ne kemi të njëjtin shpirt të besimit , sikurse thotë Shkrimi i shenjtë : Besova , prandaj fola . Edhe ne besojmë , prandaj flasim ,
47004014	sepse e dimë se ai që e ngjalli Zotin Jezu , do të na ngjallë edhe ne me Jezuin e bashkë me ju do të na paraqesë para vetes .
47004015	Gjithçka bëhet për ju , në mënyrë që sa më shumë njerëz të pranojnë hirin e Perëndisë dhe ta falënderojnë gjithnjë e më shumë atë e t'i japin lavdi .
47004016	Prandaj nuk ligështohemi . Megjithëse së jashtmi shkojmë drejt kalbjes , nga brenda ripërtërihemi dita-ditës .
47004017	Ky pikëllim i lehtë që po kalojmë tani po na përgatit për një lavdi të pashoqe , të begatë e të amshuar .
47004018	Ne nuk jemi përqendruar tek gjërat që duken , por tek ato që nuk duken , sepse gjërat e dukshme janë të përkohshme , ndërsa të padukshmet janë të amshuara .
47005001	Ne e dimë se tenda në të cilën banojmë , domethënë trupi ynë tokësor , do të shkatërrohet , por ne kemi në qiej një tjetër banesë të amshuar , të ndërtuar nga Perëndia e jo nga duar njerëzore .
47005002	Në këtë banesë njerëzore ne rënkojmë ndërsa presim me padurim të veshim banesën tonë qiellore .
47005003	Kur të kemi zhveshur banesën tokësore , nuk do të jemi lakuriq .
47005004	Ndërsa jemi ende në këtë tendë , rënkojmë nën peshën e saj , jo se duam të zhvishemi prej saj , por se duam të veshim banesën e re , në mënyrë që ajo që është e vdekshme , të përpihet nga jeta .
47005005	Ai që na ka përgatitur për këtë gjë , është Perëndia . Ai na ka dhënë Shpirtin e Shenjtë si kapar .
47005006	Ne kemi marrë zemër dhe e dimë se , për sa kohë banojmë në këtë trup , banojmë larg nga Zoti ,
47005007	sepse jetojmë përmes besimit dhe jo përmes asaj që shohim .
47005008	Ne kemi shpresë dhe dëshirojmë më shumë të largohemi nga ky trup për të banuar pranë Zotit .
47005009	Por , mbi të gjitha ne duam t'i pëlqejmë Perëndisë , qoftë duke qëndruar në këtë banesë , qoftë duke e lënë atë .
47005010	Të gjithë ne duhet të dalim para Krishtit për t'u gjykuar prej tij , në mënyrë që secili të marrë shpërblimin sipas veprave që ka bërë gjatë jetës së vet , qofshin këto të mira apo të këqija .
47005011	Prandaj ne që e njohim frikën ndaj Zotit , përpiqemi të bindim të tjerët . Perëndia na njeh mirë , por shpresoj që thellë në ndërgjegjet tuaja edhe ju të na njihni mirë .
47005012	Nuk duam të lavdërohemi edhe një herë para jush , por po ju japim rastin të krenoheni me ne , që të mund t'u përgjigjeni atyre që mburren me pamjen e jashtme e jo me çfarë kanë në zemër .
47005013	Nëse sillemi si të marrë , këtë e bëjmë për Perëndinë dhe nëse sillemi me urti , këtë e bëjmë për ju .
47005014	Dashuria e Krishtit na jep zemër , sepse jemi të bindur se njëri ka vdekur për të gjithë dhe si pasojë të gjithë kanë vdekur .
47005015	Krishti vdiq për të gjithë , në mënyrë që ata që jetojnë , të mos jetojnë më për veten e tyre , por të jetojnë për atë që vdiq e u ngjall për ta .
47005016	Prandaj ne nuk shohim më askënd vetëm në mënyrë njerëzore . Edhe pse dikur e njihnim Krishtin në këtë mënyrë , tani nuk e njohim më ashtu .
47005017	Kështu , kush bashkohet me Krishtin , bëhet një krijesë e re . Gjërat e vjetra shkuan dhe , ja , u bënë të reja .
47005018	E gjithë kjo vjen prej Perëndisë , i cili na pajtoi me veten e tij përmes Krishtit dhe na ngarkoi me shërbesën për të pajtuar njerëzit me të .
47005019	Perëndia e pajtoi botën me veten e tij përmes Krishtit duke mos ua marrë parasysh njerëzve paudhësitë dhe duke na besuar predikimin e pajtimit .
47005020	Kështu ne jemi përfaqësues të Krishtit , dhe , kur ju flasim ne , është si t'ju fliste Perëndia . Ju përgjërohemi që për hir të Krishtit të pajtoheni me Perëndinë .
47005021	Atë që nuk njihte mëkat , Perëndia e ngarkoi me mëkatet tona , në mënyrë që përmes tij Perëndia të na bëjë të drejtë .
47006001	Ne jemi bashkëpunëtorë të tij , prandaj ju porosisim që të mos shkojë kot hiri i Perëndisë që keni marrë .
47006002	Ai thotë : Të dëgjova në kohën e volitshme dhe të ndihmova në ditën e shpëtimit .
47006003	Ne nuk vëmë pengesa në udhën e askujt , që të mos e njollosim shërbesën tonë ;
47006004	përkundrazi , ne tregojmë se në çdo rrethanë jemi shërbëtorë të Perëndisë kur durojmë shumë mundime , kur jemi të pikëlluar , në nevojë , në vështirësi ,
47006005	kur na rrahin , kur na burgosin , kur ngrihen kundër nesh , kur na mundojnë , kur jemi pa gjumë , kur agjërojmë ,
47006006	me pastërtinë tonë shpirtërore , me dijen tonë , me zemërgjerësinë , me mirësinë , me Shpirtin e Shenjtë , me dashurinë e sinqertë ,
47006007	me predikimin e së vërtetës dhe me fuqinë e Perëndisë . Në të djathë e në të majtë mbajmë armët e drejtësisë
47006008	edhe kur na nderojnë , edhe kur na përçmojnë ; edhe kur na shajnë , edhe kur na lavdërojnë . Na mbajnë për gënjeshtarë , por ne themi të vërtetën ;
47006009	na trajtojnë si të panjohur , por në të vërtetë të gjithë na njohin mirë ; na shohin si të ishim duke vdekur , por ja ku jemi gjallë ; na ndëshkojnë , por nuk na vrasin dot ;
47006010	na brengosin , por ne kemi gjithmonë gëzim ; jemi të varfër , por bëjmë të pasur shumë veta ; nuk kemi asgjë , por në të vërtetë kemi gjithçka .
47006011	Ne kemi folur hapur me ju , o korintas , dhe zemra jonë është e hapur për ju .
47006012	Ne nuk e mbyllëm zemrën tonë për ju , por ju e mbyllët zemrën tuaj ndaj nesh .
47006013	Po ju drejtohem si bijve të mi : Veproni edhe ju si ne dhe hapini zemrat tuaja për ne !
47006014	Mos u vini nën të njëjtën zgjedhë me jobesimtarët . Çfarë kanë të përbashkët të drejtët me të paudhët ? Çfarë ka të përbashkët drita me errësirën ?
47006015	Ku takohen Krishti dhe Beliari ? Ose , çfarë mund të ndajnë me njëri-tjetrin një besimtar dhe një jobesimtar ?
47006016	Ç'ka të përbashkët tempulli i Perëndisë me idhujt ? Ne jemi tempull i Perëndisë së gjallë , sikurse tha Perëndia : Do të banoj mes tyre e do të jetoj me ta . Unë do të jem Perëndia i tyre e ata do të jenë populli im .
47006017	Prandaj dilni prej tyre e ndahuni , thotë Zoti . Mos prekni asgjë të ndyrë , e atëherë do t'ju pranoj .
47006018	Unë do të jem Ati juaj e ju do të jeni bijtë e mi e bijat e mia , thotë Zoti i gjithëpushtetshëm .
47007001	Fort të dashur , meqë kemi marrë këto premtime , le të pastrohemi nga çdo ndyrësi e trupit dhe e shpirtit dhe ta përfundojmë shenjtërimin tonë duke iu druajtur Perëndisë .
47007002	Bëni vend për ne në zemrat tuaja . Ne nuk i kemi bërë padrejtësi askujt , nuk kemi dëmtuar askënd dhe nuk kemi shfrytëzuar askënd .
47007003	Këtë gjë nuk e them për t'ju dënuar , sepse , siç ju kam thënë edhe më parë , ju jeni në zemrat tona dhe ne jemi të bashkuar me ju si në vdekje , ashtu edhe në jetë .
47007004	Unë flas hapur me ju dhe krenohem shumë me ju . Megjithëse kam shumë mundime , gjej shumë ngushëllim dhe mbushem plot me gëzim .
47007005	Edhe kur shkuam në Maqedoni , nuk gjetëm prehje , hasëm vështirësi nga të gjitha anët , luftë jashtë e frikë përbrenda .
47007006	Por Perëndia që i ngushëllon të përulurit , na ngushëlloi me ardhjen e Titit ,
47007007	dhe jo vetëm me ardhjen e tij , por edhe me ngushëllimin që kishte marrë prej jush . Ai na tregoi për mallin , për lotët dhe për dashurinë tuaj të zjarrtë për mua , prandaj u gëzova edhe më shumë .
47007008	Edhe nëse ju kam trishtuar me këtë letër , tani nuk më vjen keq . Megjithëse në fillim më erdhi keq , sepse ajo letër ju trishtoi për ca kohë ,
47007009	tani gëzohem jo se u trishtuat , por sepse ky trishtim , që e kaluat sipas vullnetit të Perëndisë , ju çoi në pendim . Kështu , ne nuk ju bëmë asnjë dëm .
47007010	Trishtimi që kalojmë sipas vullnetit të Perëndisë të çon në pendimin që sjell shpëtim , për të cilin njeriu nuk ndërron mendje . Përkundrazi , trishtimi që vjen nga shqetësimet e kësaj bote , të çon në vdekje .
47007011	Shikoni çfarë përkushtimi solli te ju , trishtimi sipas vullnetit të Perëndisë ! Ju solli dëshirën për të mbrojtur besimin tuaj , zemërimin ndaj së keqes , druajtjen , mallin për mua , zellin dhe gatishmërinë për të ndëshkuar të keqen ! E keni dëshmuar në të gjitha mënyrat se jeni të pastër në këto gjëra .
47007012	Edhe pse ju shkrova , nuk ju shkrova që të ndëshkoj atë që bëri padrejtësi e as për t'i dalë në mbrojtje atij që iu bë padrejtësi , por që të duket qartë mes jush përkushtimi që keni ndaj nesh , para Perëndisë .
47007013	Kjo gjë na ngushëllon . Përveç ngushëllimit që na dhatë , u gëzuam edhe më shumë me gëzimin e Titit , sepse të gjithë ju ia qetësuat shpirtin .
47007014	Unë u krenova me ju para Titit dhe nuk kam mbetur i zhgënjyer për këtë , por , ashtu siç është e vërtetë gjithçka që ju kemi thënë , ashtu doli e vërtetë para Titit edhe krenaria që kemi për ju .
47007015	Atij i bëhet zemra mal kur i kujtohet bindja e të gjithëve ju dhe kur i kujtohet sesi e pritët me druajtje e drithërim .
47007016	Jam i gëzuar , sepse mund të mbështetem te ju për gjithçka .
47008001	Vëllezër , dëshirojmë t'ju tregojmë për hirin e Perëndisë , që u është dhuruar kishave të Maqedonisë .
47008002	Në provën e vështirë të vuajtjeve , gëzimi i tyre qe kaq i madh , saqë u bënë shumë zemërgjerë , edhe pse ishin të varfër .
47008003	Unë dëshmoj se ata dhanë me dëshirë , sipas mundësive , madje përtej mundësive të tyre .
47008004	Ata na u lutën me këmbëngulje t'u jepnim nderin për të marrë pjesë në dërgimin e ndihmave në dobi të besimtarëve të krishterë .
47008005	Ata jo vetëm dhuruan më shumë sesa shpresonim , por ia kushtuan veten së pari Zotit dhe pastaj neve , sipas vullnetit të Perëndisë .
47008006	Kështu , ne i kërkuam Titit që , ashtu siç e kishte filluar tashmë , t'ju ndihmonte të çonit deri në fund veprën e ndihmës për besimtarët e krishterë .
47008007	Tani që jeni të begatë në gjithçka : në besim , në fjalë , në dije e në përkushtim të plotë , dhe tani që gëzoni dashurinë tonë , dëshirojmë të jeni të begatë edhe në këtë vepër ndihme për besimtarët e krishterë .
47008008	Këtë nuk po e them si urdhër , por , duke ju treguar përkushtimin e të tjerëve , po vë në provë sinqeritetin e dashurisë suaj .
47008009	Ju e njihni hirin e Zotit tonë Jezu Krisht , i cili edhe pse ishte i pasur , u bë i varfër për ju , që të bëheshit të pasur me varfërinë e tij .
47008010	Për këtë gjë po ju jap një mendim : është në dobinë tuaj që atë që fillluat të bëni vitin e shkuar , jo vetëm ta bëni , por edhe të dëshironi ta bëni .
47008011	Tani çojeni deri në fund atë që keni filluar të bëni . Ashtu siç patët dëshirën për ta filluar , ashtu edhe përfundojeni , sipas mundësive që keni .
47008012	Sepse , aty ku ka vullnet të mirë , Perëndia pranon sipas asaj që njeriu ka dhe jo sipas asaj që njeriu nuk ka .
47008013	Këtë nuk e them që të tjerët të lehtësohen e ju të futeni në vështirësi , por e them për hir të barazisë .
47008014	Tani ju keni mjaftueshëm dhe mund të ndihmoni ata që janë në nevojë , kështu që edhe ata t'ju ndihmojnë kur të kenë mjaftueshëm e kur ju të jeni në nevojë , që të ketë barazi ,
47008015	siç thotë Shkrimi i shenjtë : Asgjë nuk i teproi atij që kishte shumë dhe asgjë nuk i mungoi atij që kishte pak .
47008016	Lavdi i qoftë Perëndisë që të njëjtin përkushtim që kam unë për ju , e vuri edhe në zemrën e Titit .
47008017	Ai jo vetëm që e pranoi kërkesën tonë , por , duke qenë edhe më i përkushtuar , vendosi vetë të vijë te ju .
47008018	Bashkë me të po dërgojmë edhe vëllanë që e lavdërojnë të gjitha kishat për shërbimin që i ka bërë ungjillit .
47008019	Përveç kësaj , ai është caktuar nga kishat që të na shoqërojë për ta çuar deri në fund veprën e ndihmës suaj për lavdinë e Zotit dhe për të treguar vullnetin tonë të mirë ,
47008020	duke shmangur kështu çdo fajësim që mund të na bëhej në lidhje me administrimin e kësaj dhurate të madhe ,
47008021	sepse dëshirojmë të bëjmë çfarë është e drejtë jo vetëm në sytë e Zotit , por edhe në sytë e njerëzve .
47008022	Bashkë me ta po ju dërgojmë edhe vëllanë tonë , të cilin e kemi vënë në provë shpesh dhe e kemi parë se është i përkushtuar në shumë gjëra , por që tani është më i përkushtuar se kurrë për shkak të besimit të madh që ka te ju .
47008023	Për sa i përket Titit , ai është shoku dhe bashkëpunëtori im për ju . Për sa u përket vëllezërve tanë , ata janë apostujt e kishave dhe lavdia e Krishtit .
47008024	Për këtë arsye tregojuni atyre hapur para kishave provën e dashurisë suaj dhe të arsyes që kemi për t'u krenuar me ju .
47009001	Është e tepërt t'ju shkruaj për shërbesën e ndihmës për besimtarët e krishterë ,
47009002	sepse e njoh vullnetin tuaj të mirë , për të cilin krenohem para maqedonasve duke thënë : « Akaia u bë gati që vitin e shkuar » . Zelli juaj ka vënë në lëvizje shumicën e tyre .
47009003	Megjithatë po ju dërgoj vëllezërit që të vërtetohet se në këtë rast mburrja jonë me ju nuk ka qenë e kotë dhe që ju të jeni gati , sikurse kam thënë se jeni .
47009004	Përndryshe , nëse vijnë me mua disa maqedonas dhe shohin se nuk jeni gati , ne do të dilnim të turpëruar që u krenuam me ju , për të mos thënë pastaj sesa të turpëruar do të dilnit ju .
47009005	Prandaj m'u duk e nevojshme t'u kërkoja vëllezërve që të vinin më parë te ju për të bërë gati dhuratën që keni premtuar , në mënyrë që ajo të jetë gati si dhuratë zemërgjerësie e jo kopracie .
47009006	Sepse , kush mbjell me kursim , do të korrë pak dhe kush mbjell me zemërgjerësi , do të korrë me begati .
47009007	Secili nga ju le të japë sa t'i dojë zemra , jo me keqardhje e as me detyrim , sepse Perëndia e do atë që jep me gëzim .
47009008	Perëndia mund t'ju japë me begati çdo të mirë , në mënyrë që gjithmonë të keni mjaftueshëm prej çdo gjëje dhe kështu të mund të jepni për çdo vepër të mirë .
47009009	Sikurse thotë Shkrimi i shenjtë : Ai shpërndan me zemërgjerësi , u jep të varfërve dhe drejtësia e tij qëndron në amshim .
47009010	Ai që i jep farën mbjellësit dhe bukën për të ngrënë , do t'jua japë edhe juve farën për ta mbjellë dhe do ta shumojë . Ai do t'i shumojë frytet e drejtësisë suaj .
47009011	Ju do të pasuroheni në gjithçka , që të mund të jeni zemërgjerë , dhe shumë veta do të falënderojnë Perëndinë përmes nesh .
47009012	Kjo shërbesë ndihme jo vetëm që plotëson nevojat e besimtarëve të krishterë , por bën edhe që të burojnë shumë falënderime për Perëndinë .
47009013	Kur të shohin shërbesën tuaj të ndihmës , ata do të përlëvdojnë Perëndinë për bindjen tuaj ndaj ungjillit të Krishtit dhe për zemërgjerësinë që tregoni ndaj tyre dhe ndaj gjithë të tjerëve .
47009014	Dhe ata do të luten për ju e do të tregojnë shumë dashuri ndaj jush për shkak të hirit të pashoq që ju dha Perëndia .
47009015	Lavdi i qoftë Perëndisë për dhuratën e tij të patregueshme !
47010001	Vetë unë , Pali , që qenkam i përulur kur gjendem përballë jush , por i guximshëm kur jam larg jush , ju bëj thirrje me butësinë dhe mirësinë e Krishtit
47010002	dhe ju kërkoj që kur të vij te ju , të mos më duhet të tregohem i guximshëm , kur të kundërshtoj me vendosmëri ata që mendojnë se ne veprojmë sipas natyrës njerëzore .
47010003	Megjithëse jemi njerëz , ne nuk luftojmë për gjërat njerëzore ,
47010004	sepse armët e luftës sonë nuk janë njerëzore , por kanë fuqinë e Perëndisë , me të cilën mund të shkatërrojmë fortesat . Ne shembim çdo arsyetim
47010005	dhe çdo pengesë që ngrihet kundër njohjes së Perëndisë , dhe çdo mendim e nënshtrojmë për t'iu bindur Krishtit .
47010006	Kur të jetë përsosur bindja juaj , ne do të jemi gati të ndëshkojmë çdo mosbindje .
47010007	Shikojini gjërat siç janë . Nëse dikush është i bindur se është i Krishtit , le ta mendojë edhe një herë këtë gjë , sepse sikurse ai është i Krishtit , ashtu jemi edhe ne .
47010008	Edhe pse krenohem shumë me autoritetin që Zoti na e dha për t'ju ndihmuar të rriteni në besim e jo për t'ju shkatërruar , nuk ka pse të më vijë turp .
47010009	Nuk dua të jap përshtypjen se kërkoj t'ju tremb me letrat e mia .
47010010	Disa thonë : « Letrat e tij janë të ashpra e të forta , ndërsa kur është i pranishëm vetë , është i dobët dhe fjalët e tij lënë për të dëshiruar » .
47010011	Ai që mendon kështu , ta dijë mirë se , edhe kur të vijmë atje , do të jemi po ata që kemi shkruar këtë letër kur ishim larg jush .
47010012	Ne nuk guxojmë të renditemi apo të krahasohemi me ata që lavdërojnë veten . Por ata janë të marrë kur marrin veten e tyre si masë për t'u krahasuar me njëri-tjetrin .
47010013	Ndërsa ne nuk do të krenohemi tej mase , por do të krenohemi brenda fushës së veprimit që na ka caktuar Perëndia e që na ka sjellë deri te ju .
47010014	Nuk do të krenoheshim kaq shumë , po të mos kishim ardhur te ju . Por ne kemi ardhur të parët për t'ju predikuar ungjillin e Krishtit .
47010015	Ne nuk krenohemi tej mase me mundin e të tjerëve , por shpresojmë se , duke u rritur besimi juaj , do të zgjerohet shumë edhe fusha jonë e veprimit ,
47010016	që të mund ta shpallim ungjillin edhe më tej , pa u krenuar me punën e bërë në fushën e veprimit të dikujt tjetër .
47010017	Kush krenohet , le të krenohet me ato që ka bërë Zoti .
47010018	Në të vërtetë , i sprovuar është ai që e lavdëron Zoti dhe jo ai që lavdëron veten .
47011001	Ah sikur ta duronit pak marrëzi nga ana ime . Më duroni , pra !
47011002	Ndiej për ju një lakmi që vjen prej Perëndisë . Ju fejova me një burrë të vetëm dhe ju paraqita te Krishti si një virgjëreshë të pastër .
47011003	Por kam frikë se , sikurse e mashtroi gjarpri Evën me dinakërinë e tij , edhe mendimet tuaja do të shmangen nga përkushtimi i çiltër dhe i pastër ndaj Krishtit .
47011004	Në të vërtetë , nëse vjen dikush dhe ju predikon një tjetër Jezu nga ai që ju predikuam ne , nëse merrni një tjetër shpirt nga ai që morët apo një ungjill të ndryshëm nga ai që pranuat , ju e duroni me dëshirë .
47011005	Unë mendoj se nuk jam aspak më i vogël se këta kryeapostuj .
47011006	Edhe po të isha më i dobët në gojëtari , nuk jam në dije dhe këtë gjë jua kemi bërë të ditur në çdo mënyrë e në gjithçka .
47011007	A mos bëra mëkat se përula veten që të lartësoheshit ju duke ju predikuar falas ungjillin e Perëndisë ?
47011008	Kam marrë nga kishat e tjera çfarë më duhej për të jetuar dhe u kam hyrë në pjesë për t'ju shërbyer juve .
47011009	Kur isha te ju e kur isha në nevojë , nuk iu bëra barrë askujt , sepse m'i plotësuan nevojat vëllezërit nga Maqedonia . Kështu jam ruajtur e do të ruhem që të mos ju bëhem barrë .
47011010	Për të vërtetën e Krishtit që është në mua , mburrja ime nuk do të heshtë në krahinën e Akaisë .
47011011	E pse ? Se nuk ju dua ? Perëndia e di se ju dua .
47011012	Atë që po bëj do të vazhdoj ta bëj , që t'ua heq mundësinë atyre që e dëshirojnë një mundësi për t'u njohur si të barabartë me ne në gjërat për të cilat mburren .
47011013	Këta janë apostuj të rremë , punëtorë mashtrues , që hiqen si apostuj të Krishtit .
47011014	E mos u çuditni ! Edhe Satani hiqet si engjëll drite .
47011015	Prandaj nuk është gjë e madhe nëse edhe shërbëtorët e tij hiqen si shërbëtorë të drejtësisë . Siç kanë veprat , ashtu edhe do të përfundojnë .
47011016	Po e përsëris : të mos mendojë askush se jam i marrë ! Por , nëse mendoni kështu , atëherë më pranoni si të marrë , që të krenohem pak edhe unë .
47011017	Atë që po them tani nuk po e them sipas Zotit , por si të isha një i marrë që mendon se mund të krenohet .
47011018	Meqenëse shumë veta krenohen me gjëra njerëzore , atëherë do të krenohem edhe unë ,
47011019	sepse ju që jeni të ditur , i duroni lehtësisht të marrët .
47011020	Nëse dikush ju trajton si skllevër , ju shfrytëzon , ju plaçkit , ju përçmon , ju qëllon në fytyrë , ju e duroni .
47011021	Më vjen turp të them se kemi qenë tepër të dobët , por , nëse dikush merr guximin të krenohet me ndonjë gjë - po flas si të isha i marrë - atëherë do të guxoja edhe unë .
47011022	A janë ata hebrenj ? Edhe unë jam . Janë izraelitë ? Edhe unë jam . Janë pasardhës të Abrahamit ? Edhe unë jam .
47011023	Janë shërbëtorë të Krishtit ? Po flas si të isha i çmendur : unë jam edhe më shumë . Kam kaluar më shumë mundime se ata , më kanë burgosur më shumë se ata , kam vuajtur fshikullima të panumërta e shpesh kam qenë në rrezik për vdekje .
47011024	Judenjtë më rrahën pesë herë me nga tridhjetë e nëntë fshikuj .
47011025	Tri herë më kanë rrahur me shkop . Një herë më kanë goditur me gurë , tri herë më është mbytur anija e për një natë e një ditë jam endur nëpër det .
47011026	Kam udhëtuar shumë në këmbë , kam përjetuar rreziqe nga lumenjtë , rreziqe nga kusarët , rreziqe nga bashkëkombësit , rreziqe nga paganët , rreziqe në qytet , rreziqe në shkretëtirë , rreziqe në det dhe rreziqe nga vëllezërit e rremë .
47011027	Kam kaluar mundime e vështirësi , shumë netë pa gjumë , i uritur e i etur , shpesh pa ushqim , në të ftohtë e i zhveshur .
47011028	Përveç këtyre më mundonte çdo ditë përkujdesja për të gjitha kishat .
47011029	Nëse dikush është i dobët , atëherë edhe unë bëhem i dobët . Nëse dikush bie në mëkat , atëherë vuaj edhe unë me të .
47011030	Nëse duhet të krenohem , krenohem me dobësitë e mia .
47011031	Perëndia dhe Ati i Zotit Jezu , që është i bekuar në amshim , e di se nuk gënjej .
47011032	Kur isha në Damask , qeveritari i mbretit Aret , vuri roja në gjithë qytetin e Damaskut për të më kapur ,
47011033	por më zbritën me një kosh nga një dritare në mur dhe u ika nga duart .
47012001	Megjithëse nuk është mirë të krenohem , duhet ta bëj dhe prandaj do t'ju flas për vegimet dhe zbulesat që më ka dhënë Zoti .
47012002	Njoh një njeri , që beson në Krishtin , i cili para katërmbëdhjetë vjetësh u mor në qiellin e tretë , nuk e di nëse me trup apo pa trup , Perëndia e di .
47012003	Di edhe se ky njeri , nuk e di nëse me trup apo pa trup , Perëndia e di ,
47012004	u mor në parajsë dhe dëgjoi fjalë të patregueshme dhe që nuk mund t'i thotë asnjeri .
47012005	Me këtë njeri do të krenohem e jo me veten time . Unë do të krenohem vetëm me dobësitë e mia .
47012006	Edhe po të dëshiroja të krenohesha , nuk do të isha i marrë , sepse do të thosha të vërtetën . Por nuk po e bëj këtë , që askush të mos më vlerësojë më tepër nga ç'dukem e nga ç'them ,
47012007	edhe pse zbulesat janë të jashtëzakonshme . Prandaj , që të mos mbahem me të madh , m'u dha një gjemb në trup , një engjëll i Satanit , që të më torturonte për të mos m'u rritur mendja .
47012008	Tri herë iu luta Zotit që të më çlironte nga kjo torturë ,
47012009	por ai m'u përgjigj : « Hiri im të mjafton , sepse fuqia ime tregohet e plotë në dobësinë tënde » . Prandaj do të krenohem edhe më shumë me dobësitë e mia , që të banojë tek unë fuqia e Krishtit .
47012010	Prandaj gëzohem edhe kur jam i dobët , edhe kur më shajnë , edhe kur jam në nevojë , edhe kur më përndjekin , edhe kur jam në vështirësi për shkak të Krishtit . Në të vërtetë , kur jam i dobët , atëherë jam i fortë .
47012011	U bëra i marrë , por më detyruat ju . Ju duhej të më kishit lavdëruar , se , edhe pse nuk jam asgjë , nuk jam aspak më i vogël se ata që e mbajnë veten mbi apostujt .
47012012	Unë jam apostull i vërtetë dhe këtë e tregojnë mrekullitë , shenjat dhe veprat e fuqishme që kam kryer para jush me shumë durim .
47012013	Në çfarë gjëje paskeni mbetur prapa kishave të tjera ? Mos ndoshta ngaqë unë nuk u bëra barrë për ju ? Falmani këtë padrejtësi .
47012014	Ja , jam gati të vij te ju për të tretën herë e nuk do t'ju bëhem barrë , sepse nuk kërkoj gjërat tuaja , por ju kërkoj ju . Nuk janë fëmijët ata që duhet të mbledhin thesar për prindërit , por prindërit për fëmijët .
47012015	Me gëzim të madh do të shpenzoj e do të shpenzohem krejtësisht për ju . Megjithëse unë ju dua më shumë , ju më doni më pak .
47012016	Unë nuk ju jam bërë barrë , por e zëmë se unë paskam qenë dinak e ju paskam mashtruar me dredhi .
47012017	A mos ju kam shfrytëzuar me anë të atyre që kam dërguar te ju ?
47012018	Iu luta Titit që të vinte dhe dërgova me të edhe vëllanë që ju e njihni . Titi nuk ju ka shfrytëzuar , apo jo ? A nuk jemi sjellë edhe ne në të njëjtën frymë ? A nuk kemi ecur në të njëjtat gjurmë ?
47012019	A mos keni menduar deri tani se po përpiqemi të mbrojmë veten para jush ? Ne flasim para Perëndisë , të mbështetur në Krishtin dhe gjithçka që bëjmë , fort të dashur , është për rritjen tuaj shpirtërore .
47012020	Kam frikë se , kur të vij , nuk do t'ju gjej siç dëshiroj dhe nuk do të më gjeni siç dëshironi . Kam frikë se mes jush do të gjej grindje , smirë , zemërime , rivalitete , thashetheme , murmuritje , mendjemadhësi dhe rrëmujë .
47012021	Kam frikë se kur të vij përsëri , Perëndia im do të më përulë para jush e se do të mbaj zi për shumë veta që kanë mëkatuar dikur e nuk janë penduar për ndyrësinë , kurvërinë dhe fëlligështinë e tyre .
47013001	Është hera e tretë që do të vij te ju dhe sikurse thotë Shkrimi i shenjtë : Çdo padi duhet të jetë e mbështetur në fjalën e dy apo tre dëshmitarëve .
47013002	Ata që kanë mëkatuar dikur dhe të gjithë të tjerët i kisha paralajmëruar kur isha me ju për herë të dytë dhe po i paralajmëroj edhe tani që nuk jam aty , se nëse vij përsëri nuk do të tregohem i butë me askënd .
47013003	Me sa duket ju kërkoni një provë që Krishti flet përmes meje . Dijeni , pra , se Krishti nuk u tregua i dobët mes jush , por i fuqishëm .
47013004	Vërtet ai u kryqëzua për shkak të dobësisë , por jeton prej fuqisë së Perëndisë . Ne jemi të dobët bashkë me të , por prej fuqisë së Perëndisë do të jetojmë bashkë me të , mes jush .
47013005	Shqyrtojeni veten për të parë nëse po jetoni me besim . Vëreni veten në provë . A nuk e kuptoni se në ju jeton Jezu Krishti ? Nëse nuk e kuptoni këtë , atëherë nuk e keni kaluar provën .
47013006	Shpresoj se do ta merrni vesh se ne e kemi kaluar provën .
47013007	Megjithatë ne i lutemi Perëndisë që të mos bëni asnjë të keqe , jo që të duket se ne e kaluam provën , por që ju të bëni çfarë është e drejtë , edhe pse mund të duket se ne dështuam .
47013008	Ne nuk mund të bëjmë asgjë kundër së vërtetës , por vetëm për të vërtetën .
47013009	Ne gëzohemi kur ne jemi të dobët e ju jeni të fortë dhe lutemi që ju të përsoseni .
47013010	Këto gjëra po i shkruaj ndërsa jam larg , që , kur të vij , të mos më duhet të jem i rreptë dhe pushtetin që më ka dhënë Zoti ta përdor për të ndërtuar e jo për të shkatërruar .
47013011	Së fundi , vëllezër , gëzohuni , ndrequni , ngushëlloni njëri-tjetrin , jini të një mendjeje , jetoni në paqe dhe Perëndia i dashurisë e i paqes qoftë me ju .
47013012	Përshëndetni njëri-tjetrin me puthjen e dashurisë vëllazërore . Ju përshëndesin të gjithë besimtarët e krishterë .
47013013	
47013014	Hiri i Zotit tonë Jezu Krishtit , dashuria e Perëndisë dhe bashkësia me Shpirtin e Shenjtë qofshin me ju të gjithë !
48001001	Unë , Pali , që nuk u bëra apostull prej njerëzve e as me anë të ndonjë njeriu , por nëpërmjet Jezu Krishtit dhe Perëndisë Atë , që e ngjalli atë prej të vdekurve ,
48001002	së bashku me të gjithë vëllezërit që janë me mua , po u shkruaj kishave të Galatisë :
48001003	Paçi hir dhe paqe nga Perëndia , Ati ynë dhe nga Zoti Jezu Krisht !
48001004	Ai e flijoi veten e tij për mëkatet tona , që të na çlironte nga kjo botë e ligë , sipas vullnetit të Perëndisë dhe Atit tonë .
48001005	Atij i qoftë lavdia në shekuj të shekujve ! Amen !
48001006	Habitem sa shpejt po largoheni nga Perëndia që ju thirri në hirin e Krishtit e po shkoni drejt një ungjilli tjetër .
48001007	Ungjill tjetër nuk ka , por janë vetëm disa njerëz që po ju turbullojnë dhe që duan të shtrembërojnë ungjillin e Krishtit .
48001008	Por edhe sikur dikush nga ne ose një engjëll nga qielli do t'ju predikonte një ungjill të ndryshëm nga ai që ju kemi predikuar , qoftë mallkuar .
48001009	Atë që ju kemi thënë më parë , tani po jua them sërish : Nëse dikush ju predikon një ungjill të ndryshëm nga ai që keni pranuar , qoftë mallkuar .
48001010	A mos po kërkoj të marr pëlqimin e njerëzve a të Perëndisë ? Apo po kërkoj t'u pëlqej njerëzve ? Po të kërkoja t'u pëlqeja njerëzve , nuk do të isha shërbëtor i Krishtit .
48001011	Po ju vë në dijeni , o vëllezër , se ungjilli që ju predikova nuk vjen nga njerëzit .
48001012	Unë as nuk e mora , as nuk e mësova nga ndonjë njeri , por nëpërmjet zbulesës së Jezu Krishtit .
48001013	Ju keni dëgjuar për sjelljen time të dikurshme kur ndiqja fenë judaike ; se me sa zell e përndiqja kishën e Perëndisë dhe përpiqesha ta shkatërroja .
48001014	Në fenë judaike unë ua kalova shumë bashkëmoshatarëve të kombit tim dhe isha jashtëzakonisht i zellshëm ndaj traditave të etërve të mi .
48001015	Po kur Perëndisë , që më ndau veç që në barkun e nënës dhe më thirri nëpërmjet hirit të tij , i pëlqeu
48001016	të më zbulojë Birin e vet për ta predikuar ndër kombet pagane , unë menjëherë , pa u këshilluar me asnjeri
48001017	dhe pa shkuar në Jerusalem tek ata që ishin apostuj para meje , shkova në Arabi dhe u ktheva përsëri në Damask .
48001018	Vetëm tre vjet më vonë shkova në Jerusalem për të takuar Pjetrin dhe qëndrova me të pesëmbëdhjetë ditë .
48001019	Por nuk pashë asnjë nga apostujt e tjerë përveç Jakobit , vëllait të Zotit .
48001020	Ja , këto gjëra i shkruaj para Perëndisë e nuk gënjej .
48001021	Pastaj shkova në krahinat e Sirisë dhe Kilikisë .
48001022	Ndërkohë kishat e Judesë që besojnë në Krishtin , nuk më njihnin personalisht .
48001023	Ata vetëm kishin dëgjuar : « Ai që më parë na përndiqte , tani predikon besimin që përpiqej ta shkatërronte dikur » .
48001024	Dhe përlëvdonin Perëndinë për mua .
48002001	Pas katërmbëdhjetë vjetësh shkova sërish në Jerusalem me Barnabën dhe mora me vete edhe Titin .
48002002	Shkova se kështu më tregoi Perëndia në një zbulesë . Atje u shtjellova atyre ungjillin që predikoj ndër kombet pagane , veçanërisht atyre që ishin më të rëndësishëm , që të mos shkojë kot mundi që kam bërë e po bëj për ju .
48002003	Edhe Titi që ishte me mua , megjithëse është grek , nuk u detyrua që të rrethpritet ,
48002004	pavarësisht vëllezërve të rremë e tinëzarë , të cilët kishin hyrë vjedhurazi për të përgjuar lirinë tonë që kemi përmes Krishtit Jezu dhe për të na robëruar .
48002005	Ne nuk iu nënshtruam këtyre as edhe për një çast , me qëllim që e vërteta e ungjillit të mbetej me ju .
48002006	Dhe ata që e mbanin veten si më të rëndësishëm - për mua nuk ka rëndësi çfarë ishin ata , se Perëndia nuk gjykon sipas pamjes së jashtme - këta pra , nuk i shtuan asgjë ungjillit tim .
48002007	Përkundrazi , ata e kishin parë se ungjilli për të parrethprerët më është besuar mua , sikurse Pjetrit i është besuar ungjilli për të rrethprerët .
48002008	Ai që e bëri Pjetrin apostull për të rrethprerët , më bëri edhe mua apostull për kombet pagane .
48002009	Ata e njihnin edhe hirin që më ishte dhënë . Jakobi , Pjetri dhe Gjoni , që njiheshin si shtylla të besimit , na shtrinë dorën e djathtë si shenjë vëllazërie mua dhe Barnabës , që ne të shkonim ndër kombet pagane , ndërsa ata ndër të rrethprerët .
48002010	Veçse na kërkuan të kujtoheshim për të varfrit e tyre , gjë që e kam bërë me këmbëngulje .
48002011	Po kur erdhi Pjetri në Antioki , unë e kundërshtova haptas , sepse ishte për t'u qortuar .
48002012	Përpara se të vinin disa njerëz nga ana e Jakobit , Pjetri hante bashkë me besimtarë me prejardhje pagane . Po kur erdhën ata , ai u tërhoq dhe u nda veçmas prej frikës nga të krishterët e rrethprerë .
48002013	Edhe judenjtë e tjerë shtireshin bashkë me të , aq sa dhe Barnaba u gënjye nga hipokrizia e tyre .
48002014	Po kur pashë se ata nuk jetonin drejt sipas së vërtetës së ungjillit , i thashë Pjetrit para të gjithëve : « Në qoftë se ti , që je jude , sillesh si pagan dhe jo si jude , si mund t'i detyrosh besimtarët me prejardhje pagane të sillen si judenj ? » .
48002015	Ne vetë , që jemi lindur judenj dhe nuk jemi nga kombet mëkatare ,
48002016	e dimë se njeriu nuk bëhet i drejtë nga veprat që kërkon ligji i Moisiut , por vetëm përmes besimit në Jezu Krishtin . Prandaj edhe besuam në Krishtin Jezu , në mënyrë që të bëhemi të drejtë nga besimi në Krishtin dhe jo nga veprat që kërkon ligji i Moisiut , sepse askush nuk do të bëhet i drejtë nga veprat që kërkon ky ligj .
48002017	Por nëse ne që kërkojmë të bëhemi të drejtë përmes Krishtit , del se jemi mëkatarë si të tjerët , mos vallë Krishti i shërbyeka mëkatit ? Larg qoftë !
48002018	Sepse po të ndërtoja sërish këto gjëra që i rrëzova , unë do të isha bërë vetë shkelës i ligjit të Moisiut .
48002019	Prandaj , përmes ligjit të Moisiut jam i vdekur para këtij ligji , që të jetoj për Perëndinë . Unë jam kryqëzuar me Krishtin ;
48002020	nuk jetoj më unë , por Krishti jeton në mua . Këtë jetë që tani jetoj në trup njerëzor , e jetoj me besim në Birin e Perëndisë , i cili më deshi dhe dha veten për mua .
48002021	Unë nuk e mohoj hirin e Perëndisë , pasi , nëse njeriu u bëka i drejtë përmes ligjit të Moisiut , atëherë Krishti paska vdekur më kot .
48003001	O galatas të marrë ! Kush jua mori mendtë , si me magji , juve para syve të të cilëve Jezu Krishti u përshkrua i kryqëzuar ?
48003002	Vetëm këtë dua të marr vesh prej jush : Shpirtin e Shenjtë e morët falë veprave që kërkon ligji i Moisiut , apo falë dëgjesës së besimit ?
48003003	Kaq të marrë qenkeni ? Pasi filluat të jetoni në Shpirtin e Shenjtë , tani doni të përfundoni në një jetë sipas njerëzve ?
48003004	Më kot i përjetuat gjithë këto gjëra ? A thua vërtet më kot ?
48003005	Ai , pra , që ju jep Shpirtin e Shenjtë dhe vepron me fuqi ndër ju , falë veprave që kërkon ligji i Moisiut i bën këto , apo falë dëgjesës së besimit ?
48003006	Kështu Abrahami i besoi Perëndisë dhe kjo iu numërua për drejtësi .
48003007	Dijeni , pra , se ata që besojnë janë bijtë e Abrahamit .
48003008	Prandaj Shkrimi i shenjtë , duke paraparë se Perëndia do t'i bënte të drejtë kombet pagane përmes besimit , i dha Abrahamit që përpara lajmin e mirë : Gjithë kombet do të bekohen në ty .
48003009	Kështu , ata që besojnë janë të bekuar bashkë me besimtarin Abraham .
48003010	Ata që mbështeten në veprat që kërkon ligji i Moisiut janë nën mallkim , sepse Shkrimi i shenjtë thotë : Qoftë mallkuar kushdo që nuk vazhdon të bëjë gjithçka që është shkruar në librin e Ligjit .
48003011	Është e qartë që askush nuk bëhet i drejtë para Perëndisë me anë të ligjit të Moisiut , sepse i drejti do të jetojë prej besimit .
48003012	Ligji i Moisiut nuk lidhet me besimin , por kush i zbaton urdhërimet e tij do të jetojë prej tyre .
48003013	Krishti na shpengoi nga mallkimi i ligjit të Moisiut duke u bërë vetë mallkim për ne , sepse Shkrimi i shenjtë thotë : I mallkuar është cilido që varet në dru .
48003014	Kështu që bekimi i Abrahamit t'u vijë kombeve pagane me anë të Krishtit Jezu dhe premtimin e Shpirtit të Shenjtë ta marrim përmes besimit .
48003015	O vëllezër , po ju flas si njeri . Asnjeri nuk e hedh poshtë e as nuk i shton gjë një testamenti njerëzor pasi ky të jetë vulosur .
48003016	Tani , premtimet iu bënë Abrahamit dhe pasardhësit të tij . Shkrimi i shenjtë nuk thotë : « Edhe pasardhësve » si për shumë të tillë , po për një të vetëm : « Dhe pasardhësit tënd » , që është Krishti .
48003017	Ja çfarë po them : ligji i Moisiut , që erdhi katërqind e tridhjetë vjet më vonë , nuk e zhvleftëson besëlidhjen e bërë më parë nga Perëndia e as premtimin .
48003018	Pra , në qoftë se trashëgimia do të ishte prej ligjit të Moisiut , atëherë nuk do të ishte më nga premtimi . Por Perëndia ia dhuroi atë Abrahamit me anë të premtimit .
48003019	Atëherë , pse u dha ligji i Moisiut ? Ai u shtua për shkak të paudhësive , derisa të vinte pasardhësi të cilit iu bë premtimi . Ligji i Moisiut u shpall prej engjëjve nëpërmjet një ndërmjetësi .
48003020	Por nuk mund të ketë ndërmjetës për një palë të vetme dhe Perëndia është një i vetëm .
48003021	A është , pra , ligji i Moisiut kundër premtimeve të Perëndisë ? Larg qoftë ! Se , po të ishte dhënë një ligj që do të mund të jepte jetë , atëherë njeriu do të bëhej me të vërtet i drejtë nga ligji i Moisiut .
48003022	Por Shkrimi i shenjtë thotë që gjithçka është nën fuqinë e mëkatit , në mënyrë që premtimi i Perëndisë me anë të besimit në Jezu Krishtin t'u jepet atyre që besojnë .
48003023	Para se të vinte besimi , ne mbaheshim të burgosur nën fuqinë e ligjit të Moisiut , në pritje të besimit që Perëndia do të zbulonte .
48003024	Kështu ligji i Moisiut u bë kujdestari ynë deri në ardhjen e Krishtit , që të bëhemi të drejtë nga besimi .
48003025	Por , pasi erdhi besimi , ne nuk jemi më nën kujdestari .
48003026	Ju të gjithë jeni bij të Perëndisë përmes besimit në Krishtin Jezu .
48003027	Të gjithë ju që u pagëzuat për t'u bashkuar me Krishtin , u veshët me Krishtin .
48003028	Nuk ka më jude a grek , nuk ka më skllav a të lirë , nuk ka më mashkull a femër , sepse ju të gjithë jeni një të bashkuar me Krishtin Jezu .
48003029	Në qoftë se jeni të Krishtit , atëherë jeni pasardhës të Abrahamit , trashëgimtarë sipas premtimit të Perëndisë .
48004001	Po ju them se , për aq kohë sa trashëgimtari është i mitur , nuk dallohet fare nga skllavi , ndonëse është pronari i gjithçkaje .
48004002	Ai është nën kujdestarë e administratorë deri në kohën e caktuar nga i ati .
48004003	Po ashtu edhe ne , kur ishim të mitur , kemi qenë skllevër të fuqive shpirtërore të botës .
48004004	Po kur erdhi koha e caktuar , Perëndia dërgoi Birin e tij . Ai u lind nga një grua dhe iu nënshtrua ligjit të Moisiut
48004005	për të shpenguar ata që ishin nën atë ligj dhe që ne të birësohemi nga Perëndia .
48004006	Duke qenë se jeni bij të tij , Perëndia dërgoi në zemrat tona Shpirtin e Birit të tij që thërret : « Abba , o Atë ! » .
48004007	Prandaj ti nuk je më skllav , por bir ; e nëse je bir , je edhe trashëgimtar përmes Perëndisë .
48004008	Por dikur , kur nuk e njihnit Perëndinë , ishit skllevër të idhujve , që prej natyre nuk janë perëndi .
48004009	Ndërsa tani që e keni njohur Perëndinë , ose më mirë të them u njohët prej Perëndisë , si ktheheni përsëri te këto fuqi shpirtërore të dobëta e mjerane për t'u bërë sërish skllevër të tyre ?
48004010	Ju i kremtoni me kujdes disa ditë të veçanta , muaj , stinë dhe vite .
48004011	Kam frikë se u mundova më kot për ju .
48004012	Po ju lutem , o vëllezër , bëhuni si unë , sepse edhe unë jam si ju . Ju nuk më bëtë asgjë të keqe .
48004013	Ju e dini se herën e parë që ju predikova ungjillin isha sëmurë .
48004014	Megjithëse sëmundja ime ishte një sprovë për ju , ju nuk më përbuzët , as nuk më patët neveri , por më pranuat si engjëllin e Perëndisë , si Krishtin Jezu .
48004015	Ku shkoi gëzimi juaj ? Unë dëshmoj se po të kishte qenë e mundshme , ju do t'i kishit nxjerrë edhe sytë tuaj për të m'i dhënë mua .
48004016	A thua u bëra armiku juaj pse po ju them të vërtetën ?
48004017	Ata tregohen të zellshëm me ju , por jo për mirë . Përkundrazi , dëshirojnë t'ju shkëpusin , që pastaj t'u shërbeni me zell atyre .
48004018	Mirë është që të jeni gjithmonë të zellshëm për të mirën , e jo vetëm kur unë jam me ju .
48004019	Bijtë e mi , unë po kaloj për ju të njëjtat dhimbje si të një gruaje gjatë lindjes , derisa Krishti të formohet në ju .
48004020	Do të doja të isha pranë jush tani dhe të ndryshoja tonin e zërit , sepse nuk di ç'të bëj më me ju .
48004021	Më thoni ju që dëshironi të jeni nën ligjin e Moisiut , a nuk e dëgjoni ç'thotë ky ligj ?
48004022	Shkrimi i shenjtë thotë se Abrahami pati dy bij : një prej skllaves e një prej së lirës .
48004023	Biri i skllaves u lind përmes vullnetit njerëzor , ndërsa biri i së lirës përmes premtimit të Perëndisë .
48004024	Këto gjëra kanë kuptim alegorik . Dy gratë janë dy besëlidhje . Njëra është Hagara që përfaqëson besëlidhjen e Malit të Sinait dhe lind fëmijë për skllavëri .
48004025	Mali i Sinait , që përfaqëson Hagara , është në Arabi dhe përkon me Jerusalemin e sotëm , që është në skllavëri bashkë me bijtë e vet .
48004026	Ndërsa gruaja e lirë përfaqëson Jerusalemin qiellor , që është nëna jonë .
48004027	Shkrimi i shenjtë thotë : Ngazëllohu ti shterpë , ti që nuk lind , kërce dhe bërtit nga gëzimi ti që nuk i ndjen dhimbjet e lindjes , sepse bijtë e së braktisurës do të jenë më të shumtë se të asaj që ka burrë .
48004028	Ju vëllezër jeni bij të premtimit të Perëndisë , sikurse Isaku .
48004029	Edhe tani ndodh ashtu si atëherë kur ai që u lind përmes vullnetit njerëzor , përndoqi atë që kishte lindur përmes Shpirtit të Shenjtë .
48004030	Por çfarë thotë Shkrimi i shenjtë ? Dëboje skllaven me birin e saj , pasi biri i skllaves nuk mund të jetë trashëgimtar bashkë me të birin e së lirës .
48004031	Kështu pra , vëllezër , ne nuk jemi bijtë e skllaves , por bijtë e së lirës .
48005001	Krishti na çliroi që të jemi të lirë . Prandaj qëndroni fort dhe mos iu nënshtroni përsëri zgjedhës së skllavërisë .
48005002	Ja , unë Pali po ju them : në qoftë se rrethpriteni , Krishti nuk do t'ju vlejë aspak .
48005003	Përsëri dëshmoj se çdo njeri që rrethpritet është i detyruar të zbatojë tërë ligjin e Moisiut .
48005004	Ju që doni të bëheni të drejtë me anë të ligjit të Moisiut jeni ndarë nga Krishti dhe jeni larguar nga hiri i Perëndisë .
48005005	Sepse në Shpirtin e Shenjtë , me anë të besimit , ne presim me shpresë që Perëndia të na bëjë të drejtë .
48005006	Për atë që është i bashkuar me Krishtin Jezu nuk ka vlerë as rrethprerja , as parrethprerja , por besimi që vepron përmes dashurisë .
48005007	Ju po vraponit mirë . Kush ju pengoi të mos i bindeni të vërtetës ?
48005008	Ato që ju kanë thënë për t'ju mbushur mendjen , nuk vijnë prej Perëndisë që ju thirri .
48005009	Pak tharm duhet që të vijë tërë brumi .
48005010	Zoti më jep bindjen se ju nuk do të mendoni ndryshe . Por ai që ju turbullon , kushdo qoftë , do të marrë ndëshkimin .
48005011	Nëse unë , vëllezër , predikoj ende rrethprerjen , përse jam ende i përndjekur ? Atëherë kryqi i Krishtit nuk do të ishte më shkak për skandal .
48005012	U tredhshin e u gjymtofshin ata që po ju trazojnë .
48005013	Vëllezër , ju jeni thirrur për të jetuar të lirë . Veçse kjo liri të mos bëhet shkak që të jetoni sipas dëshirave të trupit , por t'i shërbeni njëri-tjetrit me dashuri .
48005014	Sepse i gjithë ligji i Moisiut është përmbledhur në këtë urdhër të vetëm : Duaje tjetrin si veten .
48005015	Por në qoftë se kafshoni dhe përpini njëri-tjetrin , ruajuni se mos shfarosni njëri-tjetrin .
48005016	Prandaj ju them : jetoni në Shpirtin e Shenjtë dhe kështu nuk do të ndiqni dëshirat tuaja mëkatare .
48005017	Sepse dëshirat mëkatare janë kundër Shpirtit të Shenjtë dhe Shpirti i Shenjtë është kundër dëshirave mëkatare . Këta janë në kundërshtim njëri me tjetrin dhe kështu ju nuk bëni atë që dëshironi .
48005018	Në qoftë se udhëhiqeni prej Shpirtit të Shenjtë , nuk jeni nën ligjin e Moisiut .
48005019	Veprat e dëshirave mëkatare janë të njohura : kurvëria , ndyrësia , fëlligështia ,
48005020	idhujtaria , magjia , armiqësitë , grindja , xhelozia , mëritë , ambiciet , ndasitë , përçarjet ,
48005021	zilitë , dehjet , darkat e shfrenuara dhe të tjera si këto . Po ju paralajmëroj , ashtu siç ju kam thënë edhe më parë , se ata që i bëjnë këto nuk do ta trashëgojnë mbretërinë e Perëndisë .
48005022	Por fryti i Shpirtit të Shenjtë është dashuria , gëzimi , paqja , durimi , dashamirësia , mirësia , besimi ,
48005023	zemërbutësia dhe vetëpërmbajtja . Kundër këtyre nuk ka ligj .
48005024	Ata që janë të Krishtit Jezu e kanë kryqëzuar natyrën e tyre mëkatare bashkë me pasionet e dëshirat e veta .
48005025	Në qoftë se jetojmë në Shpirtin e Shenjtë atëherë edhe le të udhëhiqemi prej tij .
48005026	Të mos krekosemi duke provokuar dhe duke pasur zili njëri-tjetrin .
48006001	Vëllezër në qoftë se ndokush kapet në faj , ju që keni Shpirtin e Shenjtë ndreqeni atë me shpirtbutësi , por ruhuni se mos tundoheni edhe ju vetë .
48006002	Mbani barrët e njëri-tjetrit dhe kështu do të përmbushni ligjin e Krishtit .
48006003	Sepse , në qoftë se ndonjëri mendon se është dikush , duke mos qenë askush , ai mashtron veten .
48006004	Secili të shqyrtojë veprat e veta dhe pastaj të krenohet vetëm me veten e jo me dikë tjetër .
48006005	Sepse çdonjëri do të mbajë barrën e vet .
48006006	Kush mëson fjalën e Perëndisë , le të ndajë me mësuesin e vet të gjitha të mirat e tij .
48006007	Mos t'ju gënjejë mendja : Perëndia nuk vihet në lojë . Ç'të mbjellë njeriu , atë edhe do të korrë .
48006008	Kush mbjell sipas dëshirave të tij mëkatare , prej tyre do të korrë shkatërrimin , ndërsa kush mbjell sipas Shpirtit të Shenjtë , do të korrë prej tij jetën e amshuar .
48006009	Le të mos lodhemi duke bërë të mirën , sepse , po të mos dorëzohemi , do të kemi edhe të korra në kohën e duhur .
48006010	Prandaj , sa të kemi kohë , të punojmë për të mirën e të gjithë njerëzve , sidomos të vëllezërve në besim .
48006011	Shikoni me ç'germa të mëdha ju shkrova me dorën time .
48006012	Ata që ju detyrojnë të rrethpriteni vetëm që të mos përndiqen për kryqin e Krishtit , duan të bëjnë figurë të mirë para njerëzve .
48006013	Madje as vetë ata që rrethpriten nuk e zbatojnë ligjin e Moisiut , por ata duan që ju të rrethpriteni që të mburren me këtë gjë .
48006014	Sa për mua , unë nuk dua të krenohem me asgjë tjetër , përveçse me kryqin e Zotit tonë Jezu Krisht , përmes të cilit jam i vdekur në kryq për sa i përket botës dhe bota për sa më përket mua .
48006015	Sepse nuk vlejnë gjë as rrethprerja , as parrethprerja , por vlen vetëm krijesa e re .
48006016	Të gjithë ata që do të ndjekin këtë rregull , paçin paqe e mëshirë , ata dhe Izraeli i Perëndisë .
48006017	Që tani e tutje asnjeri të mos m'i shtojë mundimet , sepse unë mbart shenjat e plagëve të Jezuit në trupin tim .
48006018	Hiri i Zotit tonë Jezu Krisht qoftë me shpirtin tuaj , o vëllezër ! Amen !
49001001	Unë Pali , apostull i Krishtit Jezu , përmes vullnetit të Perëndisë po ju shkruaj vëllezërve të krishterë që janë në Efes dhe që besojnë në Krishtin Jezu :
49001002	Paçi hir dhe paqe nga Perëndia , Ati ynë dhe nga Zoti Jezu Krisht !
49001003	Bekuar qoftë Perëndia dhe Ati i Zotit tonë Jezu Krisht ! Ai na ka bekuar përmes Krishtit duke na dhënë çdo bekim shpirtëror dhe qiellor .
49001004	Perëndia na zgjodhi përpara themelimit të botës , përmes Krishtit , që të jemi të shenjtë dhe të patëmetë para tij . Në dashurinë e tij ,
49001005	Perëndia na paracaktoi për të na birësuar përmes Jezu Krishtit , me pëlqimin e vullnetin e tij ,
49001006	që ne ta përlëvdojmë për hirin e tij të lavdishëm , që na e dhuroi përmes Birit të tij të dashur .
49001007	Perëndia na shpengoi përmes gjakut të Birit të tij dhe na i fali paudhësitë përmes hirit të tij të begatë .
49001008	Këtë hir ai na e dha me tepri , bashkë me çdo urti e mençuri .
49001009	Ai na bëri të njohur planin e fshehtë të vullnetit të vet , që me pëlqimin e tij kishte vendosur që më parë ta kryente përmes Krishtit .
49001010	Këtë plan ai do ta përmbushte në kohën e caktuar , për t'i vënë të gjitha gjërat nën autoritetin e Krishtit , si ato që janë në qiej , ashtu edhe ato që janë në tokë .
49001011	Të bashkuar me Krishtin , ne u zgjodhëm edhe për t'u bërë trashëgimtarë të Perëndisë , sepse ishim paracaktuar sipas vendimit të tij . Ai të gjitha gjërat i bën sipas qëllimit të vullnetit të vet ,
49001012	në mënyrë që ne që kemi shpresuar në Krishtin , të jemi ata që do të përlëvdojmë lavdinë e tij .
49001013	Kur u bashkuat me Krishtin , ju dëgjuat edhe fjalën e së vërtetës , ungjillin e shpëtimit tuaj . Ju besuat në të dhe Perëndia ju vulosi me Shpirtin e Shenjtë që kishte premtuar .
49001014	Ky Shpirt , është kapari i trashëgimisë sonë , për shpengimin e atyre që i përkasin Perëndisë , në mënyrë që të përlëvdojmë lavdinë e tij .
49001015	Prandaj edhe unë , që kur dëgjova për besimin tuaj në Zotin Jezu dhe për dashurinë që keni për të gjithë besimtarët e krishterë ,
49001016	nuk pushoj së falënderuari Perëndinë për ju , duke ju përmendur në lutjet e mia .
49001017	Perëndia i Zotit tonë Jezu Krisht , Ati i lavdisë , ju dhëntë Shpirtin e urtisë , që do t'ju zbulojë si ta njihni plotësisht atë .
49001018	Ai ju ndriçoftë sytë e zemrave tuaja , që të njihni se cila është shpresa për të cilën ju thirri , sesa e pasur dhe e lavdishme është trashëgimia e tij për besimtarët e krishterë
49001019	dhe sesa madhështore dhe e pashoqe është fuqia e tij ndaj nesh që besojmë në të . Kjo fuqi është e njëjta forcë vepruese e pushtetit të Perëndisë ,
49001020	me të cilën ai ngjalli Krishtin prej të vdekurve dhe e uli në të djathtë të fronit të tij në qiej ,
49001021	duke e vënë përmbi çdo sundim e autoritet , përmbi çdo fuqi e zotërim dhe mbi çdo emër që përmendet jo vetëm në këtë epokë , por edhe në atë të ardhme .
49001022	Perëndia e nënshtroi gjithçka nën këmbët e Krishtit dhe e bëri atë kreun e kishës , përmbi çdo gjë .
49001023	Kisha është trupi i Krishtit , është plotësia e atij që me praninë e tij bën gjithçka të plotë .
49002001	Edhe ju ishit të vdekur për shkak të paudhësive dhe mëkateve tuaja ,
49002002	në të cilat jetonit dikur sipas mënyrës së kësaj bote , duke iu nënshtruar prijësit që sundon mes qiellit e tokës , shpirtit që tani vepron te bijtë e mosbindjes .
49002003	Edhe ne dikur jetonim si ata , jepeshim pas epsheve të trupit , bënim çfarë dëshironte trupi e mendja jonë dhe natyra jonë mëkatare na kishte bërë bij të zemërimit njëlloj si të tjerët .
49002004	Por Perëndia , që është i pasur në mëshirë , për shkak të dashurisë së tij të madhe me të cilën na deshi ,
49002005	na dha jetë bashkë me Krishtin , ndonëse ishim të vdekur në paudhësitë tona . Ju jeni shpëtuar me anë të hirit .
49002006	Perëndia na ngjalli me Jezu Krishtin dhe na uli bashkë me të në vendet qiellore .
49002007	Kështu , nga mirësia që tregoi për ne përmes Krishtit Jezu , ai shpalosi për epokat e ardhshme pasurinë e pamasë të hirit të tij .
49002008	Në të vërtetë , ju jeni shpëtuar me anë të hirit , përmes besimit dhe kjo nuk vjen prej jush , por është dhuratë nga Perëndia .
49002009	Ju nuk u shpëtuat prej veprave tuaja , kështu që askush të mos mburret .
49002010	Ne jemi vepër e Perëndisë , të krijuar përmes Krishtit Jezu për të bërë vepra të mira , të cilat Perëndia i parapërgatiti që ne t'i vëmë në jetë .
49002011	Prandaj kujtohuni se ju dikur keni qenë paganë që në lindje dhe jeni quajtur të parrethprerë nga judenjtë që quhen të rrethprerë . Ata janë rrethprerë nga dora e njeriut .
49002012	Në atë kohë , ju ishit pa Krishtin , nuk i përkisnit popullit të Izraelit , ishit të huaj për besëlidhjet e premtimit dhe nuk kishit shpresë e as Perëndi në këtë botë .
49002013	Por tani përmes Krishtit Jezu , ju që dikur ishit larg nga Perëndia , iu afruat atij me anë të gjakut të Krishtit .
49002014	Krishti është paqja jonë , është ai që nga paganët dhe nga hebrenjtë bëri një popull të vetëm dhe që me vdekjen e tij shembi murin që i ndante dhe që i bënte armiq .
49002015	Ai e shfuqizoi ligjin e urdhërimeve dhe të rregullave , që t'i bashkonte me veten paganët dhe hebrenjtë e t'i bënte një njeri të ri , duke sjellë kështu paqen mes tyre .
49002016	Pasi shkatërroi armiqësinë mes tyre me anë të kryqit të tij , Krishti i bashkoi ata në një trup të vetëm dhe i pajtoi me Perëndinë .
49002017	Ai erdhi dhe u predikoi ungjillin e paqes si juve që ishit larg nga Perëndia , ashtu edhe atyre që ishin afër tij .
49002018	Sepse , përmes Krishtit , si ju paganët , ashtu edhe ne hebrenjtë , mund të shkojmë tek Ati , me anë të të vetmit Shpirt të Shenjtë .
49002019	Prandaj ju nuk jeni më të huaj e bujtës , por jeni bashkëqytetarë me besimtarët e krishterë dhe pjesëtarë të familjes së Perëndisë .
49002020	Ju jeni pjesë e ndërtesës që ka si themel apostujt e profetët dhe si gur të qoshes vetë Krishtin Jezu .
49002021	Në të e gjithë ndërtesa lidhet mirë dhe rritet për t'u bërë një tempull i shenjtë për Zotin .
49002022	Përmes tij edhe ju bashkë me të tjerët po ndërtoheni për t'u bërë ndërtesa ku Perëndia banon përmes Shpirtit të Shenjtë .
49003001	Për këtë arsye unë , Pali , i burgosuri i Krishtit Jezu për ju paganët , i lutem Perëndisë .
49003002	Me siguri ju keni dëgjuar për hirin që më ka dhënë Perëndia për t'ju shërbyer juve
49003003	dhe për planin e tij të fshehtë që ma ka bërë të njohur me anë të një zbulese . Për këtë ju kam shkruar shkurtimisht edhe më parë .
49003004	Kur t'i lexoni ato që ju shkrova do të mund të kuptoni sesa thellë e njoh të fshehtën për Krishtin ,
49003005	që nuk iu bë e njohur njerëzve të breznive të shkuara . Por tani Perëndia përmes Shpirtit të Shenjtë , ia zbuloi këtë mister apostujve dhe profetëve të tij të shenjtë .
49003006	Sipas këtij misteri , kombet pagane përmes ungjillit , do të bëhen bashkëtrashëgimtarë me hebrenjtë , gjymtyrë të një trupi dhe bashkëpjesëtarë të premtimit të Perëndisë përmes Krishtit Jezu .
49003007	Unë u bëra shërbëtor i këtij ungjilli falë hirit që m'u dhurua nga Perëndia dhe që m'u dha falë veprimit të fuqisë së tij .
49003008	Mua , më të voglit nga të gjithë besimtarët e krishterë , m'u dha ky hir për t'u predikuar kombeve pagane pasuritë e pahulumtueshme të Krishtit
49003009	dhe për të nxjerrë në dritë sesi Perëndia që krijoi gjithçka do të vinte në jetë planin e tij , që e kishte mbajtur të fshehur prej shekujsh .
49003010	Kështu tani , nëpërmjet kishës , sundimtarëve dhe autoriteteve në vendet qiellore u bëhet e njohur urtia e shumëfishtë e Perëndisë .
49003011	Këtë Perëndia e bëri sipas qëllimit të tij të amshuar , që ai e përmbushi përmes Krishtit Jezu , Zotit tonë .
49003012	Të bashkuar me Krishtin dhe përmes besimit në të , mund t'i afrohemi Perëndisë me liri dhe siguri të plotë .
49003013	Prandaj ju lutem që të mos dëshpëroheni prej vuajtjeve që po kaloj për ju , përkundrazi ta keni për nder .
49003014	Prandaj unë bie në gjunjë para Atit ,
49003015	prej të cilit merr jetë çdo krijesë në qiej e në tokë .
49003016	Perëndia ju dhëntë , sipas pasurive të lavdisë së tij dhe përmes Shpirtit të Shenjtë , ju bëftë më të fortë shpirtërisht .
49003017	Krishti banoftë në zemrat tuaja përmes besimit , në mënyrë që të rrënjosur dhe të themeluar në dashuri ,
49003018	të mund të kuptoni bashkë me të gjithë besimtarët e krishterë se cila është gjerësia , gjatësia , lartësia dhe thellësia
49003019	e dashurisë së Krishtit . Lutem që të njihni dashurinë e Krishtit e cila tejkalon çdo dije , që të mbusheni me gjithë plotësinë e Perëndisë .
49003020	Perëndisë , që mund të bëjë shumë më tepër sesa gjithçka që i kërkojmë ose mendojmë , falë fuqisë që vepron në ne ,
49003021	atij i qoftë lavdia përmes kishës dhe përmes Krishtit Jezu për të gjitha breznitë në shekuj të shekujve ! Amen !
49004001	Unë , pra , i burgosuri për Zotin , ju lutem të bëni një jetë të denjë për Perëndinë që ju thirri ,
49004002	një jetë me shumë përulësi e zemërbutësi , me durim , duke e pranuar njëri-tjetrin me dashuri ,
49004003	duke u përpjekur të ruani unitetin që vjen nga Shpirti i Shenjtë , përmes paqes që ju lidh me njëri-tjetrin .
49004004	Ka vetëm një trup dhe vetëm një Shpirt të Shenjtë , sikurse dhe ka vetëm një shpresë në të cilën ju thirri Perëndia .
49004005	Ka vetëm një Zot , një besim , një pagëzim ,
49004006	një Perëndi dhe Atë i të gjithëve , që është mbi të gjithë , që vepron përmes të gjithëve dhe që banon në të gjithë .
49004007	Kështu , secilit nga ne iu dha hiri në atë masë që Krishti deshi të na dhurojë .
49004008	Prandaj Shkrimi i shenjtë thotë : Kur u ngrit në lartësi , të robëruarit i bëri robër të tij dhe njerëzve u dha dhunti .
49004009	Fjalët ‘ u ngrit ’ , a nuk do të thonë se ai kishte zbritur më parë në pjesët më të ulëta të tokës ?
49004010	Ai që zbriti është po ai që edhe u ngrit përmbi gjithë qiejt , që të përmbushë gjithçka .
49004011	Disa ai i bëri apostuj , disa i bëri profetë , disa i bëri ungjilltarë , disa i bëri barinj e mësues ,
49004012	që të përgatisë besimtarët e krishterë për të kryer veprën e shërbimit ndaj të tjerëve , për rritjen në besim të trupit të Krishtit ,
49004013	derisa të arrijmë të gjithë në unitetin e besimit dhe në njohjen e Birit të Perëndisë . Kështu do të bëhemi njerëz të përsosur , sipas masës së përsosmërisë së Krishtit ,
49004014	që të mos jemi më foshnja , të hedhur andej-këtej dhe që i vërtit era e çdo mësimi njerëzor , e që e lënë veten të mashtrohen nga dinakëria e dredhia e njerëzve .
49004015	Por , duke dëshmuar të vërtetën me dashuri , le të rritemi plotësisht drejt atij që është kreu , Krishtit .
49004016	Ai bashkon e lidh gjithë trupin nëpërmjet nyjeve dhe çdo gjymtyrë , sipas funksionit , ndihmon në rritjen e trupit dhe në forcimin e tij në dashuri .
49004017	Prandaj , në emër të Zotit , po ju them e po ju përbetohem : mos jetoni më ashtu siç jetojnë kombet pagane , që mendojnë kotësira .
49004018	Ata e kanë mendjen të errësuar dhe janë larguar nga jeta e Perëndisë , për shkak të padijes që kanë dhe për shkak të ngurtësimit të zemrave të tyre .
49004019	Ata janë bërë të pandjeshëm , e kanë lëshuar veten në fëlligështi dhe me lakmi të pangopur kryejnë vepra të ndyra .
49004020	Por ju nuk e keni njohur kështu Krishtin .
49004021	Sigurisht ju e keni dëgjuar Jezuin dhe jeni mësuar prej tij , sipas së vërtetës që gjendet në të .
49004022	Hidhni tej mënyrën e mëparshme të të jetuarit dhe njeriun e vjetër që shkatërrohet nga epshet mashtruese .
49004023	Përtërihuni në shpirtin dhe në mendjen tuaj
49004024	dhe vishni njeriun e ri , që Perëndia e krijoi për të jetuar në drejtësinë dhe në shenjtërinë që vijnë nga e vërteta e tij .
49004025	Prandaj , hidhni tej gënjeshtrat dhe çdonjëri t'i thotë të vërtetën tjetrit , sepse jemi gjymtyrë të njëri-tjetrit .
49004026	Zemërohuni por mos mëkatoni . Perëndimi i diellit të mos ju gjejë të zemëruar .
49004027	Mos i bëni vend djallit .
49004028	Kush vidhte , le të mos vjedhë më , por , përkundrazi , të punojë ndershmërisht me duart e veta , që të ketë për t'i dhënë atij që ka nevojë .
49004029	Le të mos dalë asnjë fjalë e ndyrë nga goja juaj , por vetëm fjalë të dobishme , që ndihmojnë rritjen në besim , sipas nevojës , e që të jenë të dobishme për ata që i dëgjojnë .
49004030	Mos e brengosni Shpirtin e Shenjtë të Perëndisë , me të cilin ai ju vulosi për ditën e shpengimit .
49004031	Hiqni nga vetja çdo lloj hidhëtie , zemërimi , tërbimi , bërtitjeje e fyerjeje si dhe çdo ligësi .
49004032	Përkundrazi , jini të mirë dhe të dhembshur me njëri-tjetrin , duke e falur njëri-tjetrin , sikurse ju ka falur edhe Perëndia përmes Krishtit .
49005001	Kështu pra , ndiqni shembullin e Perëndisë , sepse jeni bijtë e tij të dashur .
49005002	Jetoni me dashuri , sikurse edhe Krishti na deshi dhe e dha veten për ne , si kushtim e fli erëmirë për Perëndinë .
49005003	Por kurvëria e çdo ndyrësi ose lakmi as të mos përmenden ndër ju , sepse kështu u ka hije besimtarëve të krishterë .
49005004	As nuk duhet të thoni fjalë të ndyta , të marra e të pështira , që nuk ju kanë hije , por , përkundrazi , thoni fjalë që falënderojnë Perëndinë .
49005005	Ta dini mirë : asnjë kurvar , asnjë i fëlligësht e asnjë lakmitar , gjëra të cilat janë idhujtari , nuk do të ketë trashëgim në mbretërinë e Krishtit dhe të Perëndisë .
49005006	Askush të mos ju mashtrojë me fjalë të zbrazëta , sepse për shkak të këtyre gjërave vjen zemërimi i Perëndisë mbi bijtë e mosbindjes .
49005007	Prandaj mos kini asgjë të përbashkët me ta .
49005008	Dikur ishit në errësirë , ndërsa tani që besoni në Zotin jeni në dritë . Jetoni , pra , si bij të dritës ,
49005009	sepse fryti i dritës është mirësia , drejtësia dhe e vërteta .
49005010	Përpiquni të kuptoni se çfarë është e pëlqyeshme për Zotin .
49005011	Mos merrni pjesë në veprat e pafrytshme të errësirës , por , përkundrazi , paditini .
49005012	Gjërat që ata bëjnë në fshehtësi është turp edhe të zihen në gojë ,
49005013	po kur ato të dalin në dritë , bëhen të dukshme .
49005014	Çdo gjë që bëhet e dukshme , bëhet dritë . Prandaj thuhet : Zgjohu , o ti që fle ! Ngrihu prej të vdekurve dhe Krishti do të shndritë mbi ty .
49005015	Prandaj kini kujdes si jetoni . Mos jetoni si të marrë , por jetoni si të mençur .
49005016	Përdoreni mirë kohën , sepse po jetojmë ditë të këqija .
49005017	Mos u bëni të marrë , por kuptoni se cili është vullneti i Zotit .
49005018	Mos u dehni me verë , në të cilën gjendet shthurja , por mbushuni me Shpirtin e Shenjtë ,
49005019	duke kënduar mes jush psalme , himne dhe këngë shpirtërore , duke kënduar e duke lavdëruar Zotin me zemrën tuaj ,
49005020	duke e falënderuar Perëndinë Atë gjithmonë e për gjithçka , në emër të Zotit tonë Jezu Krisht .
49005021	Nënshtrojuni njëri-tjetrit , për shkak të druajtjes që keni ndaj Krishtit .
49005022	Gratë t'u nënshtrohen burrave të tyre sikurse Zotit ,
49005023	sepse burri është kreu i gruas , sikurse edhe Krishti është kreu i kishës dhe është shpëtimtar i trupit , domethënë i kishës .
49005024	Por , sikurse kisha i nënshtrohet Krishtit , po ashtu edhe gratë t'u nënshtrohen burrave të tyre në gjithçka .
49005025	Burrat t'i duan gratë , sikurse edhe Krishti e deshi kishën dhe e dha veten për të ,
49005026	me qëllim që ta shenjtërojë duke e pastruar me larjen e ujit dhe me anë të fjalës ,
49005027	që ta paraqesë kishën të lavdishme para vetes , pa njolla a rrudha a ndonjë gjë të tillë , por të shenjtë dhe të patëmetë .
49005028	Kështu edhe burrat duhet t'i duan gratë e veta , ashtu siç duan trupat e tyre . Kush e do gruan e vet , do veten .
49005029	Askush nuk e ka urryer ndonjëherë trupin e vet , por e ushqen dhe kujdeset për të , ashtu siç kujdeset edhe Krishti për kishën ,
49005030	sepse ne jemi gjymtyrë të trupit të tij .
49005031	Shkrimi i shenjtë thotë : Për këtë arsye njeriu do të lërë babanë e nënën e tij dhe do të bashkohet me gruan e tij dhe të dy do të jenë një trup i vetëm .
49005032	Kjo e fshehtë është e madhe . Por këtë po e them në lidhje me Krishtin dhe kishën .
49005033	Megjithatë edhe secili prej jush le ta dojë gruan e vet siç do veten . Po ashtu edhe gruaja ta nderojë burrin e saj .
49006001	Ju fëmijë , bindjuni prindërve tuaj për hir të Zotit , sepse kjo është e drejtë .
49006002	Ndero babanë tënd dhe nënën tënde , ky është urdhërimi i parë që shoqërohet me premtim :
49006003	që të jesh mirë dhe të jetosh gjatë mbi dhè .
49006004	Dhe ju , etër , mos i zemëroni fëmijët tuaj , por rritini me disiplinën dhe me këshillat që vijnë nga Zoti .
49006005	Ju shërbëtorë , bindjuni zotërinjve tuaj tokësorë me nderim e frikë dhe me zemër të sinqertë , sikurse Krishtit ,
49006006	jo sa për sy e faqe , si ata që duan t'u pëlqejnë njerëzve , por si shërbëtorë të Krishtit , që bëjnë vullnetin e Perëndisë me gjithë shpirt .
49006007	Shërbeni me dashamirësi si t'i shërbenit Zotit dhe njerëzve ,
49006008	duke e ditur se ai që bën mirë , qoftë skllav a i lirë , do të marrë shpërblimin prej Zotit .
49006009	Edhe ju , zotërinj , silluni po ashtu me ta dhe hiqni dorë nga kërcënimet , duke e ditur se edhe ju , edhe skllevërit tuaj , keni të njëjtin Zot i cili nuk mban anën e askujt .
49006010	Së fundi , forcohuni nga Zoti dhe nga fuqia e pushtetit të tij .
49006011	Ngjishni gjithë armët e Perëndisë , që të mund të qëndroni të fortë kundër dredhive të djallit .
49006012	Sepse ne nuk luftojmë kundër njerëzve prej mishi e gjaku , por kundër autoriteteve , kundër pushteteve , kundër sunduesve të kësaj bote të errët , kundër shpirtrave të këqij në vendet qiellore .
49006013	Prandaj merrni gjithë armët e Perëndisë , që të mund t'i bëni ballë ditës së ligë dhe të qëndroni të fortë pasi të keni luftuar deri në fund .
49006014	Qëndroni , pra , të fortë , me ijët ngjeshur me të vërtetën dhe vishni drejtësinë si parzmore .
49006015	Mbathni këmbët me gatishmërinë për të predikuar ungjillin e paqes .
49006016	Mbani gjithmonë në dorë besimin si mburojë , me të cilin do të mund të shuani të gjitha shigjetat e zjarrta të të ligut .
49006017	Mbani shpëtimin si përkrenare dhe shpatën e Shpirtit të Shenjtë , që është fjala e Perëndisë .
49006018	Lutuni në çdo kohë dhe ia drejtoni kërkesat tuaja Perëndisë , të udhëhequr nga Shpirti i Shenjtë . Prandaj rrini zgjuar dhe këmbëngulni në lutjet tuaja për të gjithë besimtarët e krishterë .
49006019	Lutuni edhe për mua , që Perëndia të më japë fjalët e duhura kur të hap gojën për të predikuar me guxim të fshehtën e ungjillit .
49006020	Unë jam i dërguar për të predikuar këtë ungjill edhe tani që jam i lidhur në pranga . Lutuni që ta shpall atë me guximin e duhur .
49006021	Tikiku , vëllai ynë i dashur e shërbëtori besnik në veprën e Zotit , do t'ju tregojë gjithçka për mua , që ta merrni vesh se si jam dhe çfarë po bëj .
49006022	Po e dërgoj te ju , që të dini se si jemi dhe që t'u japë ngushëllim zemrave tuaja .
49006023	Perëndia Atë dhe Zoti Jezu Krisht u dhënçin të gjithë vëllezërve paqe , dashuri dhe besim .
49006024	Hiri qoftë me të gjithë ata që e duan Zotin tonë Jezu Krisht me dashuri të pavdekshme .
50001001	Pali dhe Timoteu , shërbëtorë të Krishtit Jezu , po ju shkruajmë të gjithë besimtarëve në Krishtin Jezu , peshkopëve e dhjakëve që janë në Filipi :
50001002	Paçi hir e paqe nga Perëndia , Ati ynë dhe nga Zoti Jezu Krisht !
50001003	E falënderoj Perëndinë tim sa herë ju kujtoj .
50001004	Në çdo lutje që bëj gjithmonë lutem me gëzim për ju të gjithë ,
50001005	për pjesëmarrjen tuaj në dobi të ungjillit nga dita e parë deri tani .
50001006	Jam i sigurt se ai që nisi një vepër të mirë mes jush , do ta përfundojë deri në ditën kur do të vijë Krishti Jezu .
50001007	Është e drejtë që unë të mendoj kështu për ju të gjithë , sepse ju kam në zemër . Ju të gjithë merrni pjesë në hirin që m'u dha mua për të mbrojtur dhe për të dëshmuar ungjillin , si tani që jam në pranga ashtu edhe atëherë kur isha i lirë .
50001008	Kam Perëndinë për dëshmitar sesi digjem nga malli për ju të gjithë me dhembshurinë e Krishtit Jezu .
50001009	Unë lutem që dashuria juaj të rritet gjithnjë e më shumë e të pasurohet me dije dhe me aftësi për të kuptuar ,
50001010	që të jeni në gjendje të dalloni më të mirën dhe të jeni të dëlirë e të pafajshëm ditën e ardhjes së Krishtit ,
50001011	të mbushur plot me frytet e drejtësisë që vijnë prej Jezu Krishtit , për lavdinë dhe lavdërimin e Perëndisë .
50001012	Tani , o vëllezër , dëshiroj ta dini se ajo që më ka ndodhur mua , ka ndihmuar më shumë në përparimin e ungjillit .
50001013	Kështu , mbarë pretoriumi dhe gjithë të tjerët e kanë kuptuar qartë se unë jam në pranga për Krishtin .
50001014	Pjesa më e madhe e vëllezërve besimtarë morën zemër në Zotin nga prangat e mia dhe e shpallën fjalën e Perëndisë më me guxim e pa frikë .
50001015	Është e vërtetë që disa e predikojnë Krishtin edhe nga smira e rivaliteti ndaj meje , por disa të tjerë e predikojnë nga vullneti i mirë .
50001016	Këta e shpallin Krishtin nga dashuria , sepse e dinë se jam ngarkuar nga Perëndia për të mbrojtjur ungjillin ,
50001017	ndërsa ata të tjerët e predikojnë Krishtin nga rivaliteti , pa sinqeritet , duke menduar se kështu i shtojnë më tepër vuajtje prangosjes sime .
50001018	Ç'rëndësi ka ? Sido që të jetë , me hipokrizi a me sinqeritet , Krishti predikohet e për këtë gëzohem . Dhe përsëri do të gëzohem ,
50001019	sepse e di se përmes lutjeve tuaja dhe me ndihmën e Shpirtit të Shenjtë të Jezu Krishtit kjo gjë do të sjellë shpëtimin tim .
50001020	Këtë pres me padurim dhe shpresoj që të mos turpërohem në asgjë , por me shumë guxim , si gjithmonë edhe tani , e madhëroj Krishtin në trupin tim , qoftë përmes jetës , qoftë përmes vdekjes .
50001021	Sa për mua jeta është Krishti dhe vdekja është fitim .
50001022	Por , nëse jeta ime në këtë botë jep fryte të dobishme , atëherë nuk di ç'të zgjedh .
50001023	Jam ndërdyshas : nga njëra anë dua të largohem nga kjo botë e të jem me Krishtin , sepse kjo është gjëja më e mirë ;
50001024	nga ana tjetër , nëse qëndroj në këtë botë , kjo është më e nevojshme për ju .
50001025	Për këtë jam i bindur dhe e di se do të qëndroj në këtë botë e do të vazhdoj të jem me ju të gjithë , që t'ju ndihmoj të përparoni dhe të gjeni gëzimin që sjell besimi .
50001026	Kështu prania ime mes jush do t'ju bëjë edhe më krenarë për besimin në Krishtin Jezu .
50001027	Por ju , jetoni në mënyrë të denjë për ungjillin e Krishtit , që edhe nëse vij e ju shoh , edhe nëse jam larg jush e dëgjoj për ju , të dëgjoj se qëndroni të fortë në një shpirt dhe se luftoni së bashku me një mendje , për besimin e ungjillit .
50001028	Mos u frikësoni aspak nga kundërshtarët . Kjo gjë tregon se ata po shkojnë drejt humbjes , ndërsa ju drejt shpëtimit që vjen prej Perëndisë .
50001029	Juve ju është dhënë hiri t'i shërbeni Krishtit , jo vetëm që të besoni në të , por edhe që të vuani për të ,
50001030	sepse ju po bëni të njëjtën betejë , që më keni parë edhe mua duke bërë e për të cilën po dëgjoni se e bëj edhe tani .
50002001	Nëse Krishti është shtysa e jetës suaj , nëse dashuria ju ngushëllon , nëse keni bashkësi me Shpirtin e Shenjtë , nëse tregoni dashuri dhe mëshirë për njëri-tjetrin ,
50002002	atëherë bëjeni të plotë gëzimin tim , duke qenë të një mendjeje , duke pasur të njëjtën dashuri dhe duke pasur një shpirt e një mendje .
50002003	Mos bëni asgjë për rivalitet a për lavdi të kotë , por me përulësi çmojeni tjetrin më shumë se veten .
50002004	Mos kërkoni vetëm të mirën tuaj , por edhe të mirën e të tjerëve .
50002005	Kini ndër ju po atë mendje që kishte edhe Krishti Jezu ,
50002006	i cili , megjithëse kishte natyrë hyjnore , të qènit i barabartë me Perëndinë nuk e pa si diçka pas së cilës të mbahej fort ,
50002007	por e zbrazi veten duke marrë natyrë shërbëtori e u bë i ngjashëm me njerëzit . Kur u shfaq si njeri ,
50002008	ai e përuli veten e u bë i bindur deri në vdekje , madje me vdekje në kryq .
50002009	Prandaj edhe Perëndia e lartësoi mbi gjithçka tjetër e i dha emrin që është mbi çdo emër ,
50002010	që në emrin e Jezuit të bien në gjunjë të gjitha qeniet që janë në qiell , mbi tokë e nëntokë
50002011	dhe çdo gjuhë të dëshmojë se Jezu Krishti është Zot , që të përlëvdohet Perëndia Atë .
50002012	Prandaj , fort të dashur , ashtu siç jeni bindur gjithmonë , jo vetëm kur isha mes jush , por shumë më tepër tani që jam larg , punoni për shpëtimin tuaj me frikë e me dridhje ,
50002013	sepse është vetë Perëndia ai që ju jep vullnetin dhe forcën për të vepruar , ashtu siç i pëlqen atij .
50002014	Bëni gjithçka pa murmuritur e pa u ankuar ,
50002015	që të jeni të paqortueshëm e të panjollë , bij të Perëndisë , të patëmetë në mes të një breznie të shthurur e të çoroditur . Mes kësaj breznie ju ndriçoni si yjet në qiell ,
50002016	duke e mbajtur lart fjalën e jetës , që unë të kem me se të krenohem ditën e ardhjes së Krishtit , se nuk vrapova e as nuk u mundova më kot .
50002017	Edhe nëse gjaku im do të derdhej si flijim mbi flinë kushtuese të besimit tuaj ndaj Perëndisë , do të gëzohem e do të ngazëllej bashkë me të gjithë ju .
50002018	Po ashtu edhe ju gëzohuni e ngazëllohuni bashkë me mua .
50002019	Shpresoj se me ndihmën e Zotit Jezu do t'ju dërgoj së shpejti Timoteun , që të marr edhe unë zemër kur të kem lajme prej jush .
50002020	Përveç tij , nuk kam asnjë tjetër që jetë në një mendje me mua dhe që të kujdeset sinqerisht për mirëqenien tuaj .
50002021	Sepse të gjithë shohin interesin e vet dhe jo atë të Jezu Krishtit .
50002022	Ju e dini sesa i sprovuar është treguar Timoteu . Ai ka shërbyer bashkë me mua për përhapjen e ungjillit dhe më ka ndihmuar si biri ndihmon të atin .
50002023	Kështu , shpresoj t'jua dërgoj sapo të shoh si do të shkojnë punët me mua .
50002024	Por jam i bindur se Zoti do të më ndihmojë , që edhe unë vetë të vij së shpejti .
50002025	M'u duk e nevojshme t'ju dërgoj Epafroditin , vëllanë , bashkëpunëtorin e bashkëluftëtarin tim , që e kishit dërguar për të më shërbyer mua .
50002026	Ai kishte shumë mall për ju të gjithë dhe u shqetësua kur mori vesh se ju kishit dëgjuar për sëmundjen e tij .
50002027	Është e vërtetë që ai u sëmur për vdekje , por Perëndia pati mëshirë për të dhe jo vetëm për të , por edhe për mua , që të mos hidhërohesha edhe më shumë .
50002028	Prandaj e dërgova me ngut që ju të gëzoheni kur ta shihni përsëri dhe unë të jem më pak i brengosur .
50002029	Priteni me gëzim , si vëlla në Zotin dhe nderojini njerëzit që janë si ai ,
50002030	sepse për veprën e Krishtit ai për pak sa s'vdiq dhe vuri në rrezik jetën e vet për të plotësuar ndihmën që ju nuk mund të ma jepnit .
50003001	Së fundi , vëllezërit e mi , gëzohuni në Zotin . Unë nuk lodhem duke ju shkruar të njëjtat gjëra , por këtë e bëj sepse është e dobishme për ju .
50003002	Ruhuni nga punëtorët e këqij të ungjillit , ruhuni nga ata qen ! Ruhuni nga ata që ju shtyjnë të gjymtoheni me anë të rrethprerjes !
50003003	Sepse rrethprerja jemi ne , ne që i shërbejmë Perëndisë përmes Shpirtit të tij , që krenohemi falë Krishtit Jezu dhe që nuk i zëmë besë natyrës njerëzore ,
50003004	megjithëse unë kam përse t'i zë besë edhe natyrës njerëzore . Nëse ndonjëri mendon se ka arsye t'i zërë besë natyrës njerëzore , unë kam edhe më shumë :
50003005	u rrethpreva të tetën ditë , jam nga populli i Izraelit , nga fisi i Beniaminit , hebre e bir hebreu dhe e zbatoja ligjin e Mosiut si farise .
50003006	Kam qenë aq i zellshëm saqë edhe e kam përndjekur kishën dhe kam qenë i paqortueshëm sepse bëja një jetë të drejtë sipas ligjit të Moisiut .
50003007	Por këto gjëra që dikur kishin vlerë për mua , tani i quaj humbje për shkak të Krishtit .
50003008	E me të vërtetë unë i shoh të gjitha si humbje , përballë epërsisë që vjen nga njohja e Krishtit Jezu , Zotit tim . Për shkak të tij unë i humba të gjitha këto dhe i shoh si plehra , në mënyrë që të fitoj Krishtin
50003009	dhe të jem me të , duke mos u bërë i drejtë përmes ligjit të Moisiut , por përmes besimit në Krishtin , domethënë të bëhem i drejtë nga Perëndia përmes besimit .
50003010	Unë dua të njoh Krishtin dhe fuqinë e ngjalljes së tij , të marr pjesë në vuajtjet e tij dhe të bashkohem me të në vdekjen e tij ,
50003011	me shpresën që të arrij të ngjallem prej të vdekurve .
50003012	Nuk them se ia kam arritur fundit e as se jam bërë i përsosur , por ende vrapoj për të fituar çmimin , për të cilin edhe Krishti më fitoi mua .
50003013	Vëllezër , unë nuk mendoj për veten time se ia kam arritur , por di të them se i kam harruar ato që kam lënë pas dhe se po rend drejt atyre që kam përpara ,
50003014	drejt synimit për të fituar çmimin e thirrjes qiellore të Perëndisë , përmes Krishtit Jezu .
50003015	Kështu le të mendojmë të gjithë ne që jemi të përsosur në besim . Nëse ju mendoni ndryshe për ndonjë gjë , Perëndia do t'ju ndriçojë mendjen edhe për këtë gjë .
50003016	Pavarësisht se ku kemi arritur , le të vazhdojmë të ndjekim të njëjtën udhë .
50003017	Vëllezër , ndiqni shembullin tim dhe shikoni ata që jetojnë sipas shembullit tonë .
50003018	Siç ju kam thënë shpesh e po jua them edhe tani me lot ndër sy , se ka shumë nga ata që jetojnë si armiq të kryqit të Krishtit .
50003019	Fundi i tyre është shkatërrimi , perëndia i tyre është barku , ata mburren me gjëra për të cilat duhet të turpëroheshin . Ata e kanë mendjen në gjërat e kësaj bote ,
50003020	ndërsa ne e kemi qytetarinë në qiej , prej nga presim Shpëtimtarin , Zotin Jezu Krisht .
50003021	Ai do ta shndërrojë trupin tonë të mjerë duke e bërë të ngjashëm me trupin e tij të lavdishëm , me anë të fuqisë dhe pushtetit që ka për të nënshtruar gjithçka nën sundimin e vet .
50004001	Prandaj , o vëllezërit e mi të dashur , që ju kujtoj me mall dhe që jeni gëzimi dhe kurora ime , qëndroni të fortë në Zotin , o fort të dashur .
50004002	I bëj thirrje Evodisë dhe Sintikës të jenë të një mendje me njëra-tjetrën sipas vullnetit të Zotit .
50004003	Të lutem edhe ty , o miku im i vërtetë , t'i ndihmosh ato , se kanë luftuar krah meje për ungjillin së bashku me Klementin dhe bashkëpunëtorët e mi të tjerë , emrat e të cilëve janë në librin e jetës .
50004004	Gëzohuni gjithnjë në Zotin . Përsëri po ju them : gëzohuni !
50004005	Zemërbutësia juaj le t'u bëhet e njohur të gjithë njerëzve . Zoti është afër .
50004006	Mos u shqetësoni për asgjë , po për çdo gjë drejtojani kërkesat tuaja Perëndisë me lutje , me përgjërime dhe me falënderime .
50004007	Paqja e Perëndisë , që shkon përtej zgjuarsisë së mendjes njerëzore , do të ruajë zemrat dhe mendimet tuaja , që të jenë pranë Krishtit Jezu .
50004008	Së fundi , vëllezër , kini në mendje të gjitha ato që janë të vërteta , të gjitha ato që janë të ndershme , të gjitha ato që janë të drejta , të gjitha ato që janë të dëlira , të gjitha ato që janë të dashura , të gjitha ato që kanë emër të mirë , të gjitha ato që janë të virtytshme dhe të gjitha ato që janë të denja për t'u lavdëruar .
50004009	Bëni të gjitha ato që keni mësuar e keni marrë prej meje dhe që keni dëgjuar e keni parë në mua . Perëndia i paqes do të jetë me ju .
50004010	U gëzova shumë në Zotin që tani më në fund e rigjallëruat përkujdesjen tuaj për mua . Në të vërtetë ju e kishit në mendje , por nuk ju ishte dhënë rasti ta tregonit .
50004011	Nuk e them këtë se jam në nevojë , sepse unë kam mësuar të jem i kënaqur në çdo rrethanë .
50004012	Unë e di çfarë do të thotë të jesh në nevojë dhe e di çfarë do të thotë të kesh me tepri . Në çdo rrethanë e në çdo gjë jam mësuar edhe të jem i ngopur , edhe të kem uri ; edhe të kem me tepri , edhe të jem në nevojë .
50004013	Unë mund të bëj gjithçka përmes Krishtit që më forcon .
50004014	Megjithatë , ju bëtë mirë që m'u gjendët pranë në vështirësitë e mia .
50004015	Ju , o filipianë , e dini se kur fillova të predikoj ungjillin , pasi u largova nga Maqedonia , asnjë kishë , përveç jush , nuk më ndihmoi ekonomikisht .
50004016	Në të vërtetë edhe kur gjendesha në Selanik , jo një por dy herë , ju më dërguat ndihmë kur isha në nevojë .
50004017	Unë nuk po kërkoj dhuratë nga ju , por po kërkoj të shoh frytet e zemërgjerësisë suaj , që janë për dobinë tuaj .
50004018	Unë kam gjithçka dhe më tepron . Kam gjithë të mirat , pasi mora nga Epafroditi çfarë më kishit dërguar ju , një aromë erëmirë , një fli e pranueshme , e pëlqyeshme për Perëndinë .
50004019	Perëndia im do të plotësojë përmes Krishtit Jezu çdo nevojë tuajën , sipas pasurive të tij të lavdishme .
50004020	Perëndisë dhe Atit tonë i qoftë lavdia në shekuj të shekujve ! Amen !
50004021	Përshëndetni të gjithë besimtarët në emër të Krishtit Jezu . Vëllezërit që janë me mua ju përshëndesin .
50004022	Ju përshëndesin të gjithë besimtarët e krishterë , sidomos ata të shtëpisë së Cezarit .
50004023	Hiri i Zotit Jezu Krisht qoftë me shpirtin tuaj .
51001001	Unë Pali , apostull i Krishtit Jezu nga vullneti i Perëndisë , dhe vëlla Timoteu ,
51001002	po ju shkruajmë besimtarëve dhe vëllezërve që besojnë në Krishtin dhe që janë në Kolos : Paçi hir dhe paqe nga Perëndia , Ati ynë !
51001003	E falënderojmë Perëndinë , Atin e Zotit tonë Jezu Krisht , sa herë që lutemi për ju ,
51001004	sepse kemi dëgjuar për besimin tuaj në Krishtin Jezu dhe për dashurinë që keni për të gjithë besimtarët e krishterë .
51001005	Këtë besim dhe këtë dashuri e keni për shkak të shpresës që ju pret në qiej , për të cilën keni dëgjuar gjatë predikimit për të vërtetën e ungjillit .
51001006	Ky ungjill arriti te ju dhe po jep fryt e po përparon në mbarë botën , sikurse ndër ju , që nga dita kur e dëgjuat dhe njohët me të vërtetë hirin e Perëndisë .
51001007	Këtë ungjill jua mësoi Epafrai , bashkëpunëtori ynë i dashur , që është shërbëtor besnik i Krishtit për ju .
51001008	Ai na foli për dashurinë që ju ka dhënë Shpirti i Shenjtë .
51001009	Prandaj edhe ne , që nga dita kur e morën vesh këtë gjë , nuk pushojmë së luturi për ju dhe i kërkojmë Perëndisë t'ju japë urtinë dhe mençurinë shpirtërore që ta njihni plotësisht vullnetin e tij .
51001010	Kështu do të mund të bëni një jetë të denjë për Zotin dhe ashtu si i pëlqen atij , duke dhënë fryt në çdo vepër të mirë dhe duke shtuar njohuritë për Perëndinë .
51001011	Ju do të forcoheni me fuqinë që vjen nga pushteti i lavdishëm i Perëndisë , që të përballoni gjithçka me durim dhe që me gëzim
51001012	të falënderoni Atin që ju bëri të denjë të keni pjesën tuaj në trashëgiminë e besimtarëve të krishterë , në mbretërinë e dritës .
51001013	Ai na nxori nga pushteti i errësirës dhe na futi në mbretërinë e Birit të tij të dashur ,
51001014	në të cilin kemi shpengimin , faljen e mëkateve .
51001015	Biri është shëmbëllimi i Perëndisë së padukshëm , i lindur përpara çdo krijese .
51001016	Sepse nga ai u krijua gjithçka në qiej dhe në tokë , të dukshmet dhe të padukshmet , fronet , zotërimet , sunduesit dhe pushtetet . Gjithçka u krijua përmes tij dhe për të .
51001017	Ai është përpara çdo gjëje dhe gjithçka e krijuar qëndron në të .
51001018	Ai është kreu i trupit , domethënë i kishës , fillimi i jetës së re dhe i pari që u ngjall prej të vdekurve , në mënyrë që ai të jetë i pari në gjithçka .
51001019	Sepse Perëndisë i pëlqeu që në Birin të banojë e gjithë plotësia e vetë Perëndisë
51001020	dhe të pajtojë me veten e tij , nëpërmjet Birit , gjithçka mbi tokë a në qiej , duke vendosur paqen me anë të gjakut që Biri derdhi në kryq .
51001021	Edhe ju dikur ishit të huaj për Perëndinë dhe armiq të tij për shkak të mendimeve dhe veprave tuaja të liga .
51001022	Por tani Biri ju pajtoi me Perëndinë me anë të vdekjes në trupin e tij njerëzor , që t'ju paraqesë para tij të shenjtë , të patëmetë dhe të paqortueshëm .
51001023	Por duhet të qëndroni të fortë në besim , të qëndrueshëm dhe të palëkundur në shpresën që jep ungjilli që dëgjuat . Ky ungjill i është predikuar gjithë krijesës nën qiell dhe unë , Pali , jam bërë shërbëtor i tij .
51001024	Tani , gëzohem që vuaj për ju dhe që po plotësoj në trupin tim njerëzor atë që u mungon vuajtjeve të Krishtit për trupin e tij , domethënë për kishën .
51001025	Kësaj kishe i shërbej edhe unë sipas detyrës që më ngarkoi Perëndia për ju , që t'ju predikoj të plotë fjalën e tij .
51001026	Kjo fjalë është plani i Perëndisë , që ka qenë i fshehur gjatë shekujve për të gjitha breznitë , por që tani iu shfaq besimtarëve të krishterë .
51001027	Perëndia donte t'u bënte të njohur atyre pasurinë e lavdisë së këtij plani të fshehtë për të gjitha kombet . Ky plan i fshehtë është Krishti në ju , i cili është shpresa juaj për lavdinë që do të vijë .
51001028	Këtë Krisht predikojmë edhe ne , duke e këshilluar dhe duke e mësuar çdo njeri me gjithë urtinë që kemi , me qëllim që të gjithë njerëzit t'i paraqesim të përsosur përmes Krishtit para Perëndisë .
51001029	Prandaj unë mundohem dhe luftoj me ndihmën e fuqisë së Krishtit që vepron fuqishëm brenda meje .
51002001	Dua t'ju bëj të njohur luftën e madhe që bëj për ju , për ata të Laodicesë dhe për të gjithë ata që nuk më kanë njohur personalisht .
51002002	Unë luftoj që zemrat e tyre të gjejnë ngushëllim , që ata të jetojnë të bashkuar me dashuri dhe të pasuruar me sigurinë që jep dija e plotë . Kështu ata mund të njohin të fshehtën e Perëndisë , Krishtin .
51002003	Në këtë mister gjenden të fshehura të gjitha thesaret e urtisë dhe të dijes .
51002004	Këtë jua them që të mos ju gënjejë askush me fjalë joshëse .
51002005	Edhe pse fizikisht nuk jam aty , shpirtërisht jam me ju dhe gëzohem kur shikoj rregullin dhe qëndrueshmërinë e besimit tuaj në Krishtin .
51002006	Kështu , përderisa e keni pranuar Jezu Krishtin si Zot , jetoni të bashkuar me të .
51002007	Tek ai t'i keni rrënjët dhe mbi atë ta ndërtoni jetën tuaj . Bëhuni më të qëndrueshëm në besim , ashtu siç ju kanë mësuar , dhe jini plot mirënjohje .
51002008	Kujdes se mos ju gënjen ndokush me fjalë filozofike , mashtruese e të kota , fjalë që vijnë nga tradita njerëzore , nga fuqitë shpirtërore të kësaj bote dhe jo nga Krishti .
51002009	Në të vërtetë , gjithë plotësia e natyrës hyjnore banon trupërisht në Krishtin
51002010	dhe të bashkuar me Krishtin edhe ju e keni këtë plotësi . Ai është mbi çdo autoritet dhe pushtet .
51002011	Të bashkuar me Krishtin , ju keni rrethprerjen e vërtetë , jo rrethprerjen e bërë nga duar njerëzore , por rrethprerjen që vjen nga Krishti dhe që është zhveshja e trupit të mëkatit .
51002012	Ju u varrosët me Krishtin gjatë pagëzimit , por edhe u ngjallët bashkë me të nëpërmjet besimit te fuqia e Perëndisë që e ngjalli Krishtin prej të vdekurve .
51002013	Ju ishit të vdekur për shkak të paudhësive tuaja dhe të idhujtarisë suaj , por Perëndia ju dha jetë dhe jua fali paudhësitë .
51002014	Ai e fshiu dhe e zhduku dorëshkrimin që na padiste dhe që ishte kundër nesh për shkak të urdhërimeve të tij , duke e mbërthyer në kryq .
51002015	Kështu Perëndia i çarmatosi autoritetet dhe pushtetet djallëzore dhe i turpëroi botërisht kur ngadhënjeu kryqi .
51002016	Mos lejoni t'ju gjykojë askush për çështje ushqimesh a pijesh , për çështje festash , hënash të reja apo të shtunash .
51002017	Këto nuk janë veçse hije të gjërave që duhej të vinin , domethënë të pranisë së vërtetë të Krishtit .
51002018	Mos lejoni që t'ju gjykojë ndonjëri që hiqet si më i lartë për shkak të vegimeve që ka parë , apo që këmbëngul në përulësi të jashtme dhe në adhurime engjëjsh , sepse ky njeri krekoset më kot për shkak të mendjes së tij të dobët njerëzore .
51002019	Ai njeri nuk ka lidhje me kreun e trupit , Krishtin , nga i cili ushqehet i gjithë trupi dhe mbahet i lidhur me anë të nyjave dhe të kyçeve , duke u rritur sipas vullnetit të Perëndisë .
51002020	Përderisa vdiqët bashkë me Krishtin dhe u çliruat nga fuqitë shpirtërore që sundojnë këtë botë , përse jetoni si t'i përkisnit botës ? Përse u nënshtroheni rregullave , si :
51002021	« Mos e merr këtë ! » , « Mos e shijo atë ! » , apo « Mos e prek këtë ! » ?
51002022	Këto janë gjëra që janë caktuar për t'u kalbur pasi të përdoren , janë rregulla dhe mësime njerëzish .
51002023	Sigurisht , ato duken sikur kanë urti , sepse vishen me fetari sipas dëshirës së njerëzve , me përulësi dhe me një trajtim të ashpër të trupit , por në të vërtetë nuk kanë asnjë vlerë , përveçse kënaqin dëshirat e natyrës sonë njerëzore .
51003001	Përderisa u ngjallët bashkë me Krishtin , kërkoni gjërat që janë lart në qiej , atje ku ai rri ulur në të djathtën e Perëndisë .
51003002	Mendoni për gjërat që janë lart në qiej dhe jo për ato që janë këtu poshtë në tokë .
51003003	Sepse ju keni vdekur dhe jeta juaj qëndron e fshehur me Krishtin te Perëndia .
51003004	Kur të shfaqet Krishti , jeta juaj , atëherë do të shfaqeni edhe ju bashkë me të në lavdi .
51003005	Bëjini të vdesin gjërat tuaja tokësore : kurvërinë , ndyrësinë , epshet , dëshirat e këqija dhe lakminë , që është idhujtari .
51003006	Për shkak të këtyre gjërave do të vijë zemërimi i Perëndisë mbi bijtë e mosbindjes .
51003007	Dikur edhe ju ecnit kësaj udhe , kur jetonit me këto gjëra .
51003008	Por tani , hidhini tej të gjitha : zemërimin , mërinë , ligësinë , sharjet dhe fjalët e ndyra që nxirrni nga goja .
51003009	Mos gënjeni njëri-tjetrin , sepse e keni zhveshur njeriun e vjetër , bashkë me sjelljet e tij ,
51003010	dhe keni veshur njeriun e ri , që përtërihet vazhdimisht , sipas shëmbëllimit të Perëndisë që e krijoi , që ta njihni plotësisht Perëndinë .
51003011	Prandaj , nuk ka më paganë dhe judenj , të rrethprerë dhe të parrethprerë , barbarë , skitas , shërbëtorë dhe të lirë , por Krishti është gjithçka dhe është në gjithçka .
51003012	Perëndia ju ka thirrur , ju ka bërë të shenjtë dhe ju ka dashur , prandaj , vishuni me dhembshuri , me mirësi , me përulësi , me zemërbutësi dhe me zemërgjerësi .
51003013	Durojeni dhe faleni njëri-tjetrin sa herë që dikush të ketë ankesë kundër ndonjë tjetri . Falni ashtu si edhe Zoti ju ka falur .
51003014	Mbi të gjitha , kini dashuri , sepse dashuria do t'ju bashkojë në mënyrë të përsosur .
51003015	Paqja e Krishtit , në të cilën Perëndia ju ka thirrur të jeni të bashkuar si një trup i vetëm , mbretëroftë në zemrat tuaja ! Jini mirënjohës !
51003016	Fjala e Krishtit banoftë në ju me gjithë begatinë e saj ! Mësoni dhe këshilloni njëri-tjetrin me urti ! Këndojini me gjithë zemër Perëndisë psalme , himne dhe këngë shpirtërore !
51003017	Gjithçka që thoni dhe gjithçka që bëni , ta bëni në emër të Zotit Jezu , duke falënderuar nëpërmjet tij Perëndinë Atë .
51003018	Ju gra , nënshtrojuni burrave , siç ka hije në sytë e Zotit .
51003019	Ju burra , duajini gratë tuaja dhe mos jini të ashpër me to .
51003020	Ju bij , bindjuni prindërve në gjithçka , sepse kjo gjë i pëlqen Zotit .
51003021	Ju etër , mos i zemëroni bijtë tuaj , që të mos i lëshojë zemra .
51003022	Ju skllevër , bindjuni në gjithçka zotërinjve tuaj tokësorë , jo sa për sy e faqe për t'u pëlqyer njerëzve , por me thjeshtësi zemre dhe duke iu druajtur Zotit .
51003023	Gjithçka që bëni , bëjeni me shpirt si ta bënit për Zotin e jo vetëm për njerëzit ,
51003024	sepse ju e dini se prej tij do të merrni si shpërblim trashëgimin e mbretërisë së tij . Në të vërtetë ju i shërbeni Zotit Krisht .
51003025	Ai që bën padrejtësi do të shpaguhet për padrejtësinë që bëri . Perëndia nuk bën dallime mes njerëzve .
51004001	Ju zotërinj , jepuni skllevërve atë që u takon me të drejtë , duke e ditur se edhe ju e keni një Zot në qiell .
51004002	Këmbëngulni dhe rrini zgjuar në lutje , duke falënderuar Perëndinë .
51004003	Lutuni edhe për ne , që Perëndia të na japë mundësi të tjera për të predikuar të fshehtën për Krishtin , për të cilin jam në burg .
51004004	Lutuni që predikimi im të jetë ashtu siç duhet .
51004005	Silluni me urti ndaj atyre që nuk besojnë në Krishtin , duke përdorur mirë çdo mundësi që ju jepet .
51004006	Fjalët tuaja të jenë gjithnjë të hijshme dhe të urta , që të dini si t'i përgjigjeni gjithkujt .
51004007	Tikiku , vëllai ynë i dashur dhe ndihmësi besnik , që i shërben Zotit bashkë me mua , do t'ju tregojë gjithçka për mua .
51004008	Unë e dërgova te ju për të parë gjendjen tuaj dhe për t'ju ngushëlluar zemrat .
51004009	Po e dërgoj bashkë me Onesimin , vëllain tonë besnik dhe të dashur , që është një nga ju . Ata do t'ju tregojnë gjithçka që ndodh këtu .
51004010	Ju përshëndet Aristarku , që është i burgosur bashkë me mua dhe Marku , nipi i Barnabës , për të cilin ju kemi porositur që ta prisni mirë kur të vijë te ju .
51004011	Ju përshëndet edhe Jezui , që e thërrasin Just . Këta janë të vetmit nga të krishterët e rrethprerë që bashkëpunojnë me mua për përhapjen e mbretërisë së Perëndisë dhe që më janë bërë ngushëllim .
51004012	Ju përshëndet Epafrai , që është një nga ju dhe që është shërbëtor i Krishtit Jezu . Ai lutet gjithnjë për ju që të qëndroni të përsosur dhe të kryeni plotësisht vullnetin e Perëndisë .
51004013	Unë ju siguroj se ai mundohet shumë për ju dhe për ata në Laodice dhe në Hierapojë .
51004014	Ju përshëndesin Luka , mjeku i dashur , dhe Dema .
51004015	Përshëndetni vëllezërit besimtarë në Laodice , Nimfain dhe kishën që mblidhet në shtëpinë e tij .
51004016	Kur ta keni lexuar këtë letër , dërgojuani edhe atyre të kishës në Laodice që ta lexojnë . Po ashtu edhe ju merreni dhe lexoni letrën që kam dërguar në Laodice .
51004017	I thoni Arkipit : « Kujdes dhe kryeje mirë shërbesën që more nga Zoti » .
51004018	Përshëndetjen e kam shkruar vetë unë , Pali , me dorën time . Kujtoni prangat e mia . Hiri qoftë me ju !
52001001	Pali , Silvani dhe Timoteu , i shkruajmë kishës së selanikasve , që i përket Perëndisë Atë dhe Zotit Jezu Krisht : Paçi hir dhe paqe !
52001002	E falënderojmë gjithmonë Perëndinë për ju të gjithë dhe ju përmendim pa pushim në lutjet tona .
52001003	Ne kujtojmë para Perëndisë dhe Atit tonë besimin tuaj të gjallë , dashurinë tuaj vepruese dhe shpresën tuaj të palëkundur , që e keni në Zotin tonë Jezu Krisht .
52001004	O vëllezër , ne e dimë se Perëndia ju do dhe se ju ka zgjedhur ,
52001005	sepse ungjilli që ju predikuam nuk erdhi te ju vetëm me fjalë , por edhe me fuqi , edhe me anë të Shpirtit të Shenjtë , edhe me sigurinë e plotë se ai është i vërtetë . Ju e dini se kur ishim mes jush , çdo gjë që bëmë , e bëmë për të mirën tuaj .
52001006	Ju ndoqët shembullin tonë e të Zotit dhe megjithëse vuajtët shumë , i pranuat fjalët e ungjillit me gëzimin që vjen nga Shpirti i Shenjtë .
52001007	Kështu , ju u bëtë shembull për të gjithë besimtarët në Maqedoni dhe në Akai .
52001008	Fjala e Zotit jehoi prej jush jo vetëm në Maqedoni dhe në Akai , por edhe në çdo vend ku u përhap besimi juaj në Perëndinë . Kështu , ne nuk kemi nevojë të themi ndonjë gjë .
52001009	Të gjithë besimtarët e atyre vendeve tregojnë sesi na pritët kur erdhëm te ju dhe sesi ju hoqët dorë prej idhujve dhe u kthyet për të adhuruar Perëndinë e gjallë dhe të vërtetë .
52001010	Tani ju prisni Birin e tij , Jezuin , të vijë prej qiejve , të cilin ai e ngjalli prej të vdekurve dhe që na shpëton nga zemërimi që po vjen .
52002001	Ju e dini , o vëllezër , se ne nuk erdhëm kot te ju .
52002002	Siç e dini , përpara se të vinim te ju , na keqtrajtuan dhe na poshtëruan në Filipi , por Perëndia na dha guximin për t'ju predikuar ungjillin e tij mes shumë përpjekjesh të mundimshme .
52002003	Sepse predikimi ynë nuk mbështetej në mashtrime , në ndyrësi dhe në dredhi ,
52002004	por e predikojmë ungjillin ashtu siç na e besoi Perëndia , pasi dolëm të sprovuar prej tij . Ne nuk predikojmë që t'u pëlqejmë njerëzve , por që t'i pëlqejmë Perëndisë , i cili njeh zemrat tona .
52002005	Sikurse e dini , ne kurrë nuk kemi përdorur fjalë lajkatuese e as nuk kemi pasur qëllimin për të përfituar , dhe dëshmitar kemi Perëndinë .
52002006	Ne nuk kemi kërkuar lavdi prej njerëzve , as prej jush e as prej të tjerëve .
52002007	Si apostuj të Krishtit mund t'ju bëheshim barrë , por , përkundrazi , ne u treguam të dhembshur me ju si nëna që kujdeset me ngrohtësi për fëmijët e vet .
52002008	Ne kishim një dashuri kaq të madhe për ju , saqë ishim të gatshëm jo vetëm t'ju predikonim ungjillin e Perëndisë , por të jepnim edhe jetën tonë për ju . Kaq shumë ju kishim për zemër !
52002009	Ju e mbani mend , o vëllezër , sesa shumë u munduam dhe sa shumë u lodhëm duke punuar natë e ditë , që të mos i bëheshim barrë asnjërit prej jush ndërsa ju predikonim ungjillin e Perëndisë .
52002010	Ju edhe Perëndia jeni dëshmitarë se sjellja jonë kundrejt jush , besimtarëve , ishte e shenjtë , e drejtë dhe e paqortueshme .
52002011	Ju e dini se jemi sjellë me çdonjërin prej jush si një baba me bijtë e vet .
52002012	Ju kemi këshilluar , ju kemi dhënë zemër dhe ju jemi përgjëruar që të bëni një jetë të denjë për Perëndinë , i cili ju thirri në mbretërinë dhe lavdinë e vet .
52002013	Prandaj edhe ne e falënderojmë Perëndinë pa pushim se kur e dëgjuat prej nesh fjalën e Perëndisë , e pranuat jo si fjalë njerëzish , por ashtu siç është në të vërtetë , fjalë Perëndie , që vepron në ju që besoni .
52002014	Ju , vëllezër , ndoqët shembullin e kishave të Perëndisë që janë në Jude dhe që besojnë në Krishtin Jezu , sepse edhe ju keni vuajtur të njëjtat gjëra nga bashkëkombësit tuaj , sikurse vuajtën edhe ata nga judenjtë ,
52002015	të cilët vranë Zotin Jezu e profetët dhe na përndoqën edhe ne . Ata nuk e kanë pëlqimin e Perëndisë dhe janë kundër të gjithë njerëzve ,
52002016	duke na penguar t'u predikojmë kombeve pagane , që këto të shpëtohen . Kështu ata e mbushin vazhdimisht kupën e mëkateve të tyre , por më në fund erdhi mbi ta zemërimi i Perëndisë .
52002017	Por ne , vëllezër , kemi qenë larg jush për një kohë të shkurtër , larg syve por jo larg zemrës dhe nga malli që kishim u përpoqëm edhe më shumë për t'ju parë përsëri .
52002018	Prandaj deshëm shumë të vinim te ju , madje unë Pali u përpoqa një ose dy herë , por na pengoi Satani .
52002019	Kush tjetër veç jush do të jetë shpresa jonë , gëzimi ynë , kurora apo krenaria jonë para Zotit Jezu Krisht kur ai të vijë ?
52002020	Po , ju jeni lavdia jonë dhe gëzimi ynë .
52003001	Ne nuk po duronim dot më , prandaj vendosëm të qëndronim vetë në Athinë
52003002	dhe te ju të dërgonim Timoteun , vëllanë tonë , që i shërben Perëndisë bashkë me ne për predikimin e ungjillit të Krishtit , që t'ju forcojë dhe t'ju këshillojë për besimin tuaj ,
52003003	që asnjëri të mos lëkundet nga vuajtjet që po kaloni . Ju vetë e dini se këto gjëra na presin .
52003004	Kur ishim me ju , ne ju paralajmëruam se do të përndiqeshim , dhe siç e dini kjo ndodhi .
52003005	Prandaj edhe unë nuk durova dot më dhe e dërgova Timoteun , që të marr vesh për besimin tuaj , se mos tunduesi ju kishte tunduar dhe mundi ynë kishte shkuar dëm .
52003006	Por Timoteu është kthyer tashmë prej jush dhe ka sjellë lajme të mira për besimin dhe për dashurinë tuaj , dhe se ju ruani kujtime të mira për ne dhe keni mall të na shihni , sikurse kemi edhe ne mall t'ju shohim .
52003007	Prandaj , o vëllezër , mes gjithë mundimeve dhe vuajtjeve që po kalojmë , gjetëm ngushëllim falë besimit tuaj .
52003008	Sepse tani që morëm vesh se ju qëndroni të fortë në Zotin , ne jetojmë me të vërtetë .
52003009	Me çfarë fjalësh mund ta falënderojmë Perëndinë pas gjithë atij gëzimi që na dhatë para tij ?
52003010	Ne i lutemi me gjithë zemër Perëndisë , natë e ditë , që t'ju shohim nga afër dhe të plotësojmë ato që ende i mungojnë besimit tuaj .
52003011	Vetë Perëndia , Ati ynë dhe Zoti ynë Jezu na drejtofshin udhën për te ju !
52003012	Zoti e shtoftë dhe bëftë që të teprojë dashuria juaj për njëri-tjetrin dhe për të gjithë , ashtu siç është edhe dashuria jonë për ju !
52003013	Ai i forcoftë zemrat tuaja , që ju të jeni të shenjtë dhe të paqortueshëm para Perëndisë dhe Atit tonë kur Zoti ynë Jezu të vijë bashkë me të gjithë besimtarët e tij ! Amen !
52004001	Së fundi , o vëllezër , ju mësuat prej nesh sesi duhet të jetoni ashtu siç i pëlqen Perëndisë . Ju lutemi dhe ju bëjmë thirrje në emër të Zotit Jezu , që të vazhdoni të jetoni kështu , madje të përparoni edhe më shumë .
52004002	Ju i dini udhëzimet që ju dhamë nga ana e Zotit Jezu .
52004003	Vullneti i Perëndisë është që ju të bëni një jetë të shenjtë , të hiqni dorë nga kurvëria ,
52004004	që çdonjëri prej jush të dijë ta mbajë të shenjtë dhe me nder trupin e vet ,
52004005	dhe të mos ia nënshtrojë atë pasioneve të epshit siç bëjnë kombet pagane që nuk e njohin Perëndinë .
52004006	Askush të mos e mashtrojë e as të mos i bëjë keq vëllait të vet në këto gjëra , sepse për të gjitha këto do të hakmerret Zoti , gjë që jua kemi thënë dhe jua kemi dëshmuar edhe më parë .
52004007	Sepse Perëndia nuk na thirri në ndyrësi , por në shenjtërim .
52004008	Prandaj kush hedh poshtë këto udhëzime , nuk hedh poshtë një njeri , por hedh poshtë Perëndinë që ju ka dhënë Shpirtin e tij të Shenjtë .
52004009	Sa për dashurinë vëllazërore , nuk keni nevojë që t'ju shkruaj , sepse vetë Perëndia ju ka mësuar ta doni njëri-tjetrin .
52004010	Është e vërtetë që ju e bëni këtë për të gjithë vëllezërit që janë në gjithë Maqedoninë , por ne ju bëjmë thirrje o vëllezër , të përparoni edhe më shumë në këtë gjë .
52004011	Përpiquni të jetoni në paqe , të shikoni punët tuaja dhe ta fitoni jetesën nga duart tuaja , siç ju kemi udhëzuar edhe më parë .
52004012	Kështu do të jetoni me nder në sy të atyre që janë jashtë kishës dhe nuk do t'ia keni nevojën askujt .
52004013	O vëllezër , ne nuk duam që të mos e dini se çfarë do të bëhet me ata që kanë vdekur , që të mos hidhëroheni edhe ju si ata që nuk kanë shpresë .
52004014	Nëse besojmë se Jezui vdiq dhe u ngjall , po kështu edhe Perëndia do t'i ngjallë bashkë me të ata që vdiqën dhe që kishin besuar në të .
52004015	Këtë po jua themi me fjalët e Zotit : ne të gjallët , që do të jemi ende gjallë kur të vijë Zoti , nuk do ta takojmë Zotin përpara atyre që kanë vdekur ,
52004016	sepse vetë Zoti , me një kushtrim , me zë kryeengjëlli dhe me trumbetën e Perëndisë , do të zbresë nga qielli dhe të vdekurit që kishin besuar në Krishtin do të ngjallen të parët .
52004017	Pastaj , ne që do të kemi mbetur ende gjallë , do të rrëmbehemi bashkë me ata në re për ta takuar Zotin lart ; dhe kështu do të jemi gjithmonë bashkë me Zotin .
52004018	Prandaj ngushëllojeni njëri-tjetrin me këto fjalë .
52005001	O vëllezër , sa për kohën dhe për orën se kur do të ndodhin këto gjëra , nuk keni nevojë t'ju shkruaj ,
52005002	pasi ju vetë e dini mirë se Dita e Zotit do të vijë siç vjen vjedhësi natën .
52005003	Kur t'ju thonë : « kemi paqe dhe siguri » , atëherë mbi ta do të bjerë papritur shkatërrimi . Ata nuk do t'i shpëtojnë dot dhe do të vuajnë si gruaja në dhimbjet e lindjes .
52005004	Por ju , o vëllezër , nuk jeni në errësirë që ajo ditë t'ju zërë në befasi si vjedhësi ;
52005005	ju të gjithë jeni bij të dritës dhe bij të ditës . Ne nuk jemi as të natës , as të errësirës .
52005006	Prandaj të mos flemë si të tjerët , por të vigjilojmë dhe të jemi të kthjellët .
52005007	Sepse ata që flenë , flenë natën dhe ata që dehen , dehen natën .
52005008	Por ne , meqenëse jemi të ditës , le të jemi të kthjellët , duke veshur besimin dhe dashurinë si parzmore dhe shpresën e shpëtimit si përkrenare .
52005009	Perëndia nuk na caktoi që të vuajmë zemërimin e madh , por na caktoi që të marrim shpëtimin përmes Zotit tonë Jezu Krisht ,
52005010	i cili vdiq për ne . Kështu , kur të vijë ai , edhe nëse vigjilojmë , edhe nëse jemi duke fjetur , do të jetojmë bashkë me të .
52005011	Prandaj ngushëlloni dhe ndihmoni njëri-tjetrin për t'u rritur në besim , sikurse edhe po bëni .
52005012	Tani , o vëllezër , ju lutemi t'i vlerësoni ata që Zoti i ka ngarkuar për të qenë drejtuesit tuaj , që ju shërbejnë me mund dhe që ju këshillojnë .
52005013	Çmojini dhe nderojini me dashuri për punën që bëjnë . Jetoni në paqe mes jush .
52005014	O vëllezër , ju bëjmë thirrje t'i qortoni ata që nuk jetojnë siç duhet , t'i ngushëlloni zemërlëshuarit , t'i ndihmoni të dobëtit në besim dhe të jeni të duruar me të gjithë .
52005015	Kini mendjen se mos ndokush ia kthen dikujt të keqen me të keqe . Gjithmonë kërkoni të mirën për njëri-tjetrin dhe për të gjithë .
52005016	Gëzohuni gjithmonë .
52005017	Lutuni pa pushim .
52005018	Falënderoni për çdo gjë , sepse ky është vullneti i Perëndisë për ju përmes Krishtit Jezu .
52005019	Mos e shuani flakën e Shpirtit të Shenjtë .
52005020	Mos i përbuzni profecitë .
52005021	Shqyrtoni çdo gjë , mbani atë që është e mirë .
52005022	Hiqni dorë nga çdo lloj ligësie .
52005023	Vetë Perëndia i paqes ju shenjtëroftë plotësisht dhe gjithë qenià juaj , shpirt , mendje e trup qoftë e paqortueshme kur të vijë Zoti ynë Jezu Krisht .
52005024	Perëndia që ju thirri është besnik dhe do ta bëjë atë që ka thënë .
52005025	Vëllezër , lutuni edhe për ne .
52005026	Përshëndetni të gjithë vëllezërit me puthjen e dashurisë vëllazërore .
52005027	Ju përbetohem në emër të Zotit që kjo letër t'u lexohet të gjithë vëllezërve .
52005028	Hiri i Zotit tonë Jezu Krisht qoftë me ju !
53001001	Pali , Silvani dhe Timoteu , po i shkruajmë kishës së selanikasve që i përket Perëndisë , Atit tonë dhe Zotit Jezu Krisht :
53001002	Paçi hir e paqe nga Perëndia , Ati ynë dhe nga Zoti Jezu Krisht !
53001003	Ne duhet ta falënderojmë gjithnjë Perëndinë për ju , o vëllezër , dhe kjo është e drejtë , sepse besimi juaj po rritet shumë dhe dashuria e secilit prej jush për njëri-tjetrin po shtohet .
53001004	Prandaj ne vetë krenohemi me ju para kishave të Perëndisë për durimin tuaj dhe për besimin që keni në tërë përndjekjet e vuajtjet që po kaloni .
53001005	Kjo tregon se Perëndia gjykon me drejtësi dhe do t'ju bëjë të denjë për mbretërinë e tij , për shkak të së cilës po vuani .
53001006	Perëndia do të bëjë atë që është e drejtë dhe do t'u japë mundime atyre që po ju mundojnë ,
53001007	ndërsa ju do t'ju çlirojë nga mundimet që po kaloni , ashtu si do të na çlirojë edhe ne kur të vijë Zoti Jezu nga qielli bashkë me engjëjt e tij të fuqishëm .
53001008	Ai do të vijë me zjarr flakërues për të marrë shpagim nga ata që nuk e njohin Perëndinë dhe që nuk i binden ungjillit të Zotit tonë Jezu .
53001009	Këta do të ndëshkohen me shkatërrimin e amshuar , të ndarë nga prania e Zotit dhe nga lavdia e fuqisë së tij .
53001010	Atë ditë ai do të vijë për t'u përlëvduar bashkë me besimtarët e vet dhe për t'u admiruar bashkë me të gjithë ata që i kanë besuar , sepse ju i besuat predikimit tonë .
53001011	Ne lutemi gjithnjë për ju , që Perëndia t'ju bëjë të denjë për të përmbushur thirrjen e tij dhe që me fuqinë e tij të arrini çdo qëllim të mirë e të përsosni çdo vepër të besimit tuaj .
53001012	Kështu , emri i Zotit tonë Jezu do të përlëvdohet prej jush dhe ju do të përlëvdoheni prej tij , sipas hirit të Perëndisë tonë dhe të Zotit Jezu Krisht .
53002001	Vëllezër , në lidhje me ardhjen e Zotit tonë Jezu Krisht kur ne do të takohemi me të , ju lutemi
53002002	mos lejoni që t'jua marrin lehtësisht mendjen e t'ju turbullojnë me ndonjë vegim gjoja prej Shpirtit të Shenjtë , me ndonjë fjalë apo me ndonjë letër të dërguar gjoja nga ne , e t'ju thonë se paska ardhur Dita e Zotit .
53002003	Askush të mos ju mashtrojë në asnjë mënyrë , sepse ajo ditë nuk do të vijë pa ardhur më parë koha e mohimit të besimit dhe pa u shfaqur njeriu i paudhë , biri i humbjes .
53002004	Ai do të kundërshtojë dhe do të ngrejë krye ndaj gjithçkaje që quhet Perëndi apo që ka lidhje me adhurimin e Perëndisë . Këtë do ta bëjë që të ulet vetë në tempullin e Perëndisë duke u vetëshpallur perëndi .
53002005	A nuk e mbani mend se këto gjëra jua kam thënë kur isha ende me ju ?
53002006	Tashmë ju e dini se çfarë e pengon atë që të shfaqet kur të vijë koha .
53002007	Fuqia e fshehtë e paudhësisë është tashmë në veprim , por që ajo të shfaqet plotësisht , duhet të largohet ai që e ndalon .
53002008	Dhe atëherë do të shfaqet ky i paudhë , të cilin Zoti Jezu do ta shkatërrojë me hukatjen e tij dhe do ta zhbëjë me shkëlqimin e ardhjes së tij .
53002009	I paudhi do të vijë me fuqinë e Satanit dhe do të bëjë gjithfarë shenjash e mrekullish të fuqishme e të rreme .
53002010	Ai do të mashtrojë me padrejtësi të gjithë ata që shkojnë drejt humbjes , sepse ata nuk e deshën të vërtetën që do t'i kishte shpëtuar .
53002011	Prandaj Perëndia do t'u dërgojë atyre një forcë mashtruese , që ata t'i besojnë gënjeshtrës
53002012	dhe që të gjykohen të gjithë ata që nuk i besuan së vërtetës , por pëlqyen padrejtësinë .
53002013	Ne duhet ta falënderojmë Perëndinë gjithmonë për ju , o vëllezër të dashur nga Zoti , sepse Perëndia ju zgjodhi për të qenë të parët që do të shpëtonit përmes Shpirtit të Shenjtë që ju shenjtëron dhe përmes besimit tek e vërteta .
53002014	Ai ju thirri përmes ungjillit tonë , që të merrni lavdinë e Zotit tonë Jezu Krisht .
53002015	Kështu pra , o vëllezër , qëndroni të fortë dhe ruani traditat që ju mësuam , qoftë përmes predikimit , qoftë përmes letrës sonë .
53002016	Vetë Zoti ynë Jezu Krisht dhe Perëndia Ati ynë , i cili na deshi dhe na dha ngushëllim të amshuar dhe shpresën e mirë me anë të hirit ,
53002017	i ngushëlloftë zemrat tuaja dhe i forcoftë për çdo vepër e për çdo fjalë të mirë !
53003001	Së fundi , o vëllezër , lutuni për ne , që fjala e Zotit të përhapet e të përlëvdohet ashtu siç ndodhi edhe mes jush .
53003002	Lutuni edhe që të shpëtojmë nga njerëzit e mbrapshtë e të ligj , sepse jo të gjithë besojnë në Perëndinë .
53003003	Por Zoti është besnik dhe do t'ju forcojë e do t'ju ruajë nga i ligu .
53003004	Zoti na bën të kemi besim se ju po i bëni dhe do të vazhdoni t'i bëni gjërat për të cilat ju kemi porositur .
53003005	Zoti i drejtoftë zemrat tuaja në dashurinë e Perëndisë e në durimin e Krishtit .
53003006	Po ju porosisim , o vëllezër , në emrin e Zotit Jezu Krisht , të largoheni nga çdo vëlla që jeton në përtaci dhe jo sipas traditës që morët prej nesh .
53003007	Edhe ju e dini sesi duhet ta ndiqni shembullin tonë , sepse ne nuk jetuam në përtaci kur ishim mes jush
53003008	e as nuk kemi ngrënë falas nga ndonjëri prej jush , por jemi lodhur e munduar duke punuar ditë e natë për të mos iu bërë barrë ndokujt .
53003009	Ne e kemi autoritetin për ta bërë këtë , por vepruam kështu që të jemi shembull për ju .
53003010	Edhe kur ishim me ju , ju porositëm se ai që nuk dëshiron të punojë , as të mos hajë .
53003011	Po dëgjojmë se disa nga ju jetojnë në përtaci , nuk bëjnë asnjë punë dhe merren me gjëra të kota .
53003012	Këta i porosisim dhe i lusim në emër të Zotit Jezu Krisht që t'i shtrohen punës për të nxjerrë bukën e gojës .
53003013	Ju , o vëllezër , mos u lodhni së bëri të mirën .
53003014	Në qoftë se ndokush nuk i bindet fjalëve që po ju shkruajmë në këtë letër , shënojeni këtë njeri e mos u shoqëroni me të në mënyrë që ai të turpërohet .
53003015	Megjithatë , mos e shihni si armik , por qortojeni si vëlla .
53003016	Vetë Zoti i paqes ju dhëntë paqen gjithnjë e në çdo mënyrë . Zoti qoftë me ju të gjithë !
53003017	Përshëndetjen e kam shkruar vetë unë , Pali . Kjo është shenja ime në çdo letër . Kështu shkruaj unë .
53003018	Hiri i Zotit tonë Jezu Krisht qoftë me ju të gjithë !
54001001	Unë Pali , apostull i Krishtit Jezu , sipas urdhërit të Perëndisë , Shpëtimtarit tonë , dhe Krishtit Jezu , shpresës sonë ,
54001002	po të shkruaj ty Timote , birit të vërtetë në besim : Hiri , mëshira dhe paqja nga Perëndia Atë dhe nga Jezu Krishti , Zoti ynë , qofshin me ty !
54001003	Ashtu si të porosita kur u nisa për në Maqedoni , qëndro në Efes dhe urdhëroi disa të mos u mësojnë besimtarëve një mësim tjetër
54001004	dhe të mos merren me mite dhe gjenealogji pafund , të cilat shkaktojnë grindje dhe nuk i shërbejnë planit shpëtimtar të Perëndisë , që e njohim përmes besimit .
54001005	Synimi i këtij urdhri është dashuria që vjen nga një zemër e dëlirë , nga një ndërgjegje e pastër dhe nga një besim pa hipokrizi .
54001006	Disa , duke shmangur këto gjëra , janë kthyer te bisedat pa kuptim .
54001007	Ata duan të jenë mësues të ligjit të Moisiut , pa kuptuar as ato që thonë , as ato që pohojnë me kaq siguri .
54001008	Ne e dimë se ligji i Moisiut është i mirë , në qoftë se njeriu e përdor si duhet .
54001009	Po ashtu e dimë se ligji i Moisiut nuk u dha për të drejtin , po për shkelësit dhe të pabindurit , për të ligjtë dhe mëkatarët , për të pafetë dhe profanët , për ata që vrasin babë e nënë , për vrasësit ,
54001010	për kurvarët , për meshkujt që shkojnë me meshkuj , për pengmarrësit , për gënjeshtarët , për ata që bëjnë be të rreme dhe çfarëdo gjëje tjetër që kundërshton mësimin e shëndoshë .
54001011	Ky mësim është sipas ungjillit të lavdisë së të lumit Perëndi , ungjill që m'u besua mua .
54001012	I jam mirënjohës Krishtit Jezu , Zotit tonë , që më dha fuqi , sepse më çmoi besnik dhe më vuri në shërbim të tij ,
54001013	ndonëse më përpara e kisha fyer , përndjekur dhe sharë . Por ai më mëshiroi sepse veprova nga padija , kur isha larg besimit të vërtetë .
54001014	Hiri i Zotit tonë m'u dha me tepricë bashkë me besimin dhe dashurinë që vijnë përmes Krishtit Jezu .
54001015	Kjo fjalë është e besueshme dhe e denjë për t'u pranuar plotësisht : Krishti Jezu erdhi në botë për të shpëtuar mëkatarët , ndër të cilët unë jam i pari .
54001016	Por prandaj u mëshirova , që Jezu Krishti të shfaqë në mua së pari tërë durimin , si shembull për ata që do të besojnë në të për jetën e amshuar .
54001017	Prandaj Mbretit të amshuar , të pavdekshmit , të padukshmit , të vetmit Perëndi , i qoftë nder dhe lavdi në shekuj të shekujve ! Amen !
54001018	Këtë detyrë po ta besoj ty , o biri im Timote , sipas profecive që janë thënë për ty . Ti , i mbështetur në to , lufto luftën e mirë !
54001019	Ruaje besimin dhe ndërgjegjen e pastër , që disa e hodhën tej dhe e mbytën kështu anijen e besimit .
54001020	Ndër këta janë Himeneu dhe Aleksandri , të cilët ia dorëzova Satanit , me qëllim që të mësojnë të mos fyejnë Perëndinë .
54002001	Para së gjithash , të bëj thirrje që të bëhen përgjërime , lutje , ndërmjetësime dhe falënderime për të gjithë njerëzit ,
54002002	për mbretërit dhe për të gjithë ata që kanë pushtet , që të mund të bëjmë një jetë me paqe e qetësi , plot përkushtim ndaj Perëndisë dhe dinjitet .
54002003	Kjo gjë është e mirë dhe e pranueshme para Perëndisë , Shpëtimtarit tonë .
54002004	Ai dëshiron që të gjithë njerëzit të shpëtohen dhe të arrijnë ta njohin të vërtetën plotësisht ,
54002005	sepse një është Perëndia dhe një është ndërmjetësi mes Perëndisë dhe njerëzve : njeriu Jezu Krisht .
54002006	Ai e dha veten si shpengim për të gjithë dhe këtë dëshmi e dha në kohën e duhur .
54002007	Për këtë unë u caktova predikues dhe apostull , për t'u mësuar paganëve besimin dhe të vërtetën . Po them të vërtetën , nuk gënjej .
54002008	Prandaj dëshiroj që burrat në çdo vend të luten duke ngritur lart duar të shenjta , pa mëri e pa grindje .
54002009	Po ashtu gratë të vishen me rroba të hijshme , me thjeshtësi e dinjitet , jo me gërsheta e ar , as me margaritarë e rroba të kushtueshme ,
54002010	por me vepra të mira , siç u ka hije grave që i druhen Perëndisë .
54002011	Gruaja le të mësojë në heshtje dhe me nënshtrim të plotë .
54002012	Nuk e lejoj gruan të mësojë të tjerët dhe as të ushtrojë autoritet mbi burrin , por të rrijë urtë .
54002013	Sepse Adami u krijua i pari , pastaj Eva .
54002014	Nuk ishte Adami ai që u mashtrua , por gruaja u mashtrua dhe shkeli urdhërin e Perëndisë .
54002015	Gruaja do të shpëtohet përmes lindjes së fëmijëve , nëse qëndron në besim , në dashuri dhe në shenjtëri me dinjitet .
54003001	Kjo fjalë është e besueshme : nëse dikush kërkon të bëhet peshkop , dëshiron një punë të mirë .
54003002	Peshkopi duhet të jetë i patëmetë , burrë i një gruaje , i përmbajtur , i arsyeshëm , i sjellshëm , mikpritës , mësues i zoti ,
54003003	jo pijanec , jo i dhunshëm , por i durueshëm , jo grindavec , jo lakmitar parash .
54003004	Ai duhet ta drejtojë mirë shtëpinë e vet dhe t'i ketë fëmijët të bindur e shumë të sjellshëm .
54003005	Nëse dikush nuk di se si të drejtojë shtëpinë e vet , si do të kujdeset për kishën e Perëndisë ?
54003006	Peshkopi të mos jetë i ri në besim , që të mos i rritet mendja dhe të bjerë në të njëjtin dënim me djallin .
54003007	Ai duhet të gëzojë edhe respektin e atyre që janë jashtë kishës , që të mos përgojohet e të bjerë në kurthin e djallit .
54003008	Po ashtu edhe dhjakët duhet të jenë të denjë , jo me dy fytyra , jo të dhënë pas verës së tepërt , as lakmitarë fitimesh të pandershme .
54003009	Ata duhet ta mbajnë me ndërgjegje të pastër të fshehtën e besimit .
54003010	Këta le të vihen më parë në provë , pastaj nëse janë të paqortueshëm , le të shërbejnë .
54003011	Po ashtu gratë e tyre të jenë me dinjitet , të mos shpifin , të jenë të përmbajtura dhe besnike në gjithçka .
54003012	Dhjakët të jenë bashkëshortë të një gruaje , t'i drejtojnë mirë fëmijët dhe shtëpitë e tyre .
54003013	Sepse ata që e kryejnë mirë shërbesën fitojnë një emër të mirë për veten dhe shumë guxim në besimin që është në Krishtin Jezu .
54003014	Këto gjëra po t'i shkruaj me shpresë se do të vij te ti së shpejti ,
54003015	por në qoftë se vonohem , të dish se si duhet të sillet njeriu në shtëpinë e Perëndisë , që është kisha e Perëndisë së gjallë , kolona dhe themeli i së vërtetës .
54003016	Padyshim , e madhe është e fshehta e besimit : Perëndia u shfaq me trup njerëzor , u shpall i drejtë nga Shpirti i Shenjtë , u pa nga engjëjt , u predikua mes kombeve pagane , u besua në botë , u ngrit në lavdi .
54004001	Shpirti i Shenjtë e thotë qartë se në kohët e fundit disa do të largohen nga besimi , duke dëgjuar shpirtrat e rreme dhe mësimet e djajve .
54004002	Ata do të mashtrohen nga njerëz hipokritë e gënjeshtarë , ndërgjegjja e të cilëve është damkosur .
54004003	Ata ndalojnë martesën dhe urdhërojnë të mos hani nga ushqimet që Perëndia i krijoi . Ai i krijoi këto ushqime që , ata që besojnë dhe e njohin të vërtetën , t'i hanë duke e falënderuar .
54004004	Çdo gjë që Perëndia krijoi është e mirë dhe asgjë nuk është për t'u hedhur nëse merret duke e falënderuar atë ,
54004005	sepse është shenjtëruar nga fjala e Perëndisë dhe nga lutja .
54004006	Nëse ua mëson këto gjëra vëllezërve , do të jesh një shërbëtor i mirë i Krishtit Jezu , i ushqyer me fjalët e besimit dhe të mësimit të mirë që ke ndjekur .
54004007	Shmangu , pra , nga përrallat e marra dhe profane të plakave dhe ushtroje veten në përkushtimin ndaj Perëndisë ,
54004008	sepse ushtrimi i trupit nuk është shumë i dobishëm , por përkushtimi ndaj Perëndisë është i dobishëm për gjithçka . Ky përkushtim mbart premtimin e kësaj jete dhe të jetës së ardhshme .
54004009	Kjo fjalë është e besueshme dhe e denjë të pranohet plotësisht .
54004010	Për këtë , pra , po mundohemi dhe po luftojmë , sepse kemi shpresë në Perëndinë e gjallë , që është Shpëtimtari i të gjithë njerëzve , sidomos i besimtarëve .
54004011	Këto gjëra t'ua urdhërosh dhe t'ua mësosh të tjerëve .
54004012	Askush të mos e përbuzë moshën tënde të re , por bëhu shembull për besimtarët me fjalë , në sjellje , në dashuri , në besim dhe në dëlirësi .
54004013	Kushtoju leximit të fjalës para bashkësisë , këshillimit dhe mësimdhënies derisa të vij unë .
54004014	Mos e lër pas dore dhuntinë që ke , e cila t'u dha përmes profecisë dhe vënies së duarve nga pleqtë e kishës .
54004015	Mbaj mend këto gjëra dhe kushtoju atyre , që përparimi yt të jetë i dukshëm për të gjithë .
54004016	Kujdesu për veten dhe për mësimin , këmbëngul në këto gjëra , pasi duke vepruar kështu , do të shpëtosh veten dhe ata që të dëgjojnë .
54005001	Të moshuarin mos e qorto ashpër , por këshilloje si atë , të rinjtë si vëllezër ,
54005002	të moshuarat si nëna , të rejat si motra , me shumë dëlirësi .
54005003	Ndero vejushat që janë vërtet të veja .
54005004	Por nëse një vejushë ka fëmijë ose nipër , këta le të mësojnë , së pari , të tregojnë përkujdesje për njerëzit e shtëpisë së tyre dhe t'ua shpërblejnë prindërve të tyre , sepse këtë gjë pëlqen Perëndia .
54005005	Por ajo që është vërtet vejushë dhe ka mbetur e vetme , e ka shpresën në Perëndinë dhe vazhdon në përgjërime dhe lutje natë e ditë .
54005006	Ndërsa ajo që jeton në shthurje është e vdekur edhe pse rron .
54005007	Porositi kështu vejushat , që ato të jenë të paqortueshme .
54005008	Por kush nuk kujdeset për të afërmit e sidomos për ata të shtëpisë së vet , ky e ka mohuar besimin dhe është më i keq se një i pafe .
54005009	Vejusha të regjistrohet në listën e vejushave kur të jetë jo më pak se gjashtëdhjetë vjeçe dhe të ketë qenë gruaja e një burri të vetëm .
54005010	Ajo duhet të njihet për vepra të mira : që i ka edukuar mirë fëmijët , ka qenë mikpritëse , u ka larë këmbët besimtarëve të krishterë , i ka ndihmuar nevojtarët , i është kushtuar çdo vepre të mirë .
54005011	Por mos prano vejusha më të reja , sepse kur dëshirojnë të martohen përsëri , largohen nga Krishti ,
54005012	duke marrë gjykimin për shkak se e lanë mënjanë besimin e parë .
54005013	Në të njëjtën kohë mësohen të jenë përtace duke shkuar shtëpi më shtëpi , dhe jo vetëm përtace , por flasin gjëra që nuk duhet , duke shpifur e duke u marrë me llafe .
54005014	Prandaj dua që vejushat e reja të martohen , të lindin fëmijë , të bëhen zonja shtëpie , të mos i japin kundërshtarit asnjë shkak për të na përfolur ,
54005015	pasi disa tashmë e lanë udhën e drejtë dhe ndoqën Satanin .
54005016	Nëse ndonjë besimtare ka ndonjë vejushë në shtëpi , le t'a ndihmojë atë dhe të mos i bëhet barrë kishës , kështu që kisha të ndihmojë ato që janë vërtet vejusha .
54005017	Pleqtë që drejtojnë mirë bashkësinë , le të shpërblehen dyfish , sidomos ata që mundohen në predikim e në mësimdhënie .
54005018	Sepse Shkrimi i shenjtë thotë : Kaut që shin , mos i vër kapistër , dhe : « Punëtori e meriton pagën e vet » .
54005019	Kundër plakut të kishës mos prano padi , veçse kur vijnë dy ose tre dëshmitarë .
54005020	Ata që mëkatojnë , qortoji para të gjithëve , që të kenë frikë edhe të tjerët .
54005021	Të përbetohem para Perëndisë dhe Krishtit Jezu dhe engjëjve të zgjedhur , që t'i zbatosh këto gjëra pa paragjykim dhe të mos bësh asgjë me anësi .
54005022	Mos u nxito që me anë të vënies së duarve t'i japësh përgjegjësi dikujt , e as mos u bëj pjesëtar në mëkatet e të tjerëve . Ruaje veten të dëlirë !
54005023	Mos pi më vetëm ujë , por pi pak verë për shkak të stomakut dhe të sëmundjeve të tua të shpeshta .
54005024	Disa njerëzve u duken qartë mëkatet , edhe përpara se të gjykohen , ndërsa disa të tjerëve u dalin sheshit më pas .
54005025	Po ashtu edhe veprat e mira duken qartë , ndërsa ato që nuk duken qartë , nuk mund rrinë të fshehura përgjithnjë .
54006001	Të gjithë ata që janë nën zgjedhën e skllavërisë le të tregojnë nderim për zotërinjtë e tyre , që të mos shahen emri i Perëndisë dhe mësimi ynë .
54006002	Ata që i kanë besimtarë zotërinjtë e tyre le të mos i shpërfillin , sepse janë vëllezër . Përkundrazi , t'u shërbejnë edhe më mirë , sepse u shërbejnë vëllezërve besimtarë e të dashur . Këto gjëra mësoju dhe këshilloju të tjerëve .
54006003	Kush u mëson njerëzve një mësim tjetër dhe nuk ndjek fjalët e vërteta të Zotit tonë Jezu Krisht dhe mësimet e besimit tonë ,
54006004	ai është mburravec dhe nuk di asgjë . Atij i janë bërë sëmundje debatet e kapja pas fjalëve . Nga këto vijnë smira , grindjet , fyerjet , dyshimet e liga ,
54006005	zënkat pafund të njerëzve me mendje të shthurur , të privuar nga e vërteta dhe që e shohin besimin në Perëndinë si mjet përfitimi .
54006006	Besimi në Perëndinë është pasuri e madhe për atë që kënaqet me aq sa ka ,
54006007	sepse asgjë nuk kemi sjellë në këtë botë dhe asgjë nuk mund të marrim prej saj .
54006008	Nëse kemi ushqim e veshmbathje , le të mjaftohemi me kaq .
54006009	Ata që dëshirojnë të pasurohen , bien në tundim , në kurthin e djallit dhe në shumë dëshira të marra e të dëmshme , që i fundosin njerëzit në rrënim e shkatërrim .
54006010	Lakmia për para është rrënja e gjithë të këqijave . Duke rendur pas parasë , disa u larguan nga besimi dhe i shkaktuan vetes shumë dhimbje .
54006011	Por ti , o njeri i Perëndisë , largohu nga këto gjëra . Përkundrazi kërko drejtësinë , jetën e përkushtuar ndaj Perëndisë , besimin , dashurinë , durimin dhe zemërbutësinë .
54006012	Lufto luftën e mirë të besimit dhe rrok jetën e amshuar , për të cilën të thirri Perëndia e për të cilën ke dhënë dëshminë e mirë të besimit para shumë dëshmitarëve .
54006013	Të bëj thirrje para Perëndisë , që i jep jetë gjithçkaje dhe para Krishtit Jezu , që dha dëshminë e mirë në kohën e Ponc Pilatit ,
54006014	që ti ta zbatosh këtë urdhërim të panjollë dhe të paqortueshëm deri në ardhjen e Zotit tonë Jezu Krisht .
54006015	Kur të vijë koha , ardhjen e tij do ta tregojë Perëndia , i lumi , i vetmi sundues , mbreti i mbretërve dhe Zoti i zotërve .
54006016	Vetëm ai është i pavdekshëm dhe banon në dritën që asnjeri nuk i afrohet dot . Atë nuk e ka parë asnjë njeri dhe as nuk mund ta shohë . Atij i qoftë nderi dhe fuqia e amshuar ! Amen !
54006017	Pasanikët e kohës së tanishme urdhëroji të mos u rritet mendja , as të mos e mbajnë shpresën në pasigurinë e pasurisë , por në Perëndinë që na jep gjithçka me zemërgjerësi për të mirën tonë .
54006018	Urdhëroji të bëjnë të mirën , të jenë të pasur në vepra të mira , të jenë zemërgjerë dhe të gatshëm për të dhënë .
54006019	Kështu ata do të grumbullojnë për vete një thesar e do të vënë themel të mirë për të ardhmen , që të marrin jetën e vërtetë .
54006020	O Timote , ruaje atë që të është besuar ! Largohu nga fjalët e zbrazëta , që janë kundër besimit , si dhe nga kundërthëniet e së ashtuquajturës dituri ,
54006021	të cilën disa e pranuan dhe humbën besimin . Hiri qoftë me ju !
55001001	Unë Pali , që përmes vullnetit të Perëndisë jam apostull i Krishtit Jezu për të predikuar jetën e premtuar , që është në Krishtin Jezu ,
55001002	po i shkruaj Timoteut , birit tim të dashur : Hiri , mëshira dhe paqja nga Perëndia Atë dhe nga Krishti Jezu , Zoti ynë , qofshin me ty !
55001003	Falënderoj Perëndinë që e adhuroj me ndërgjegje të pastër si të parët e mi ndërsa të kujtoj ty pa pushim në lutjet e mia natë e ditë .
55001004	Kur kujtoj lotët e tu , kam shumë dëshirë të të shoh , që të mbushem me gëzim .
55001005	Më kujtohet besimi yt i sinqertë , që përpara teje e kishte Loida , gjyshja jote , dhe Eunika , nëna jote . Jam i bindur se këtë besim e ke edhe ti .
55001006	Për këtë arsye po të kujtoj ta mbash gjallë dhuntinë që Perëndia të dha përmes vënies së duarve të mia .
55001007	Perëndia nuk na dha shpirtin e frikës , por të fuqisë , të dashurisë dhe të maturisë .
55001008	Prandaj mos ki turp as nga dëshmia e Zotit tonë , as nga unë , i burgosuri i tij , por vuaj bashkë me mua për ungjillin , i mbështetur në fuqinë e Perëndisë .
55001009	Perëndia na shpëtoi dhe na thirri me një thirrje të shenjtë , jo sipas veprave tona , por sipas qëllimit të tij dhe hirit që na u dha përmes Krishtit Jezu përpara fillimit të kohëve .
55001010	Ky hir u bë i dukshëm tani përmes ardhjes së Shpëtimtarit tonë , Krishtit Jezu , i cili e shfuqizoi vdekjen dhe nxori në dritë jetën dhe pavdekësinë përmes ungjillit .
55001011	Për këtë ungjill unë u caktova predikues , apostull dhe mësues .
55001012	Për këtë arsye po vuaj gjithë këto gjëra . Por nuk kam turp , sepse e di kujt i kam besuar dhe jam i bindur se ai është i aftë ta ruajë thesarin që më ka besuar , deri në atë ditë .
55001013	Ndiqe shembullin e mësimit të drejtë , që dëgjove prej meje , me besimin dhe me dashurinë që vijnë përmes Krishtit Jezu .
55001014	Ruaje thesarin e mirë me ndihmën e Shpirtit të Shenjtë , që banon në ne .
55001015	Ti e di se të gjithë ata që janë në Azi më braktisën , ndër ta edhe Figeli dhe Hermogjeni .
55001016	Zoti tregoftë mëshirë për shtëpinë e Onesiforit , sepse shpesh më ngushëlloi dhe nuk pati turp nga prangat e mia .
55001017	Madje , kur erdhi në Romë , më kërkoi me ngulm dhe më gjeti .
55001018	Dhëntë Zoti që ai të gjejë mëshirë prej Zotit atë ditë . Ti e di shumë mirë sesa më shërbeu ai në Efes .
55002001	Ti , biri im , forcohu nga hiri që vjen përmes Krishtit Jezu .
55002002	Ato që dëgjove prej meje para shumë dëshmitarëve besojua njerëzve besnikë , të cilët do të jenë të zotët të mësojnë edhe të tjerët .
55002003	Bashkohu në vuajtje si ushtar i mirë i Krishtit Jezu .
55002004	Asnjë ushtar që është nën armë , nuk ngatërrohet me punët e jetës së përditshme , sepse do që t'i pëlqejë eprorit që e thirri ushtar .
55002005	Po ashtu , kush futet në garë , nuk kurorëzohet po të mos ketë luajtur sipas rregullave .
55002006	Bujku që mundohet duhet të marrë i pari pjesën e fryteve .
55002007	Mendo për këto që po të them , sepse Zoti do të të ndihmojë të kuptosh gjithçka .
55002008	Kujto Jezu Krishtin , të ngjallur prej të vdekurve , pasardhës i Davidit , sipas ungjillit tim ,
55002009	për të cilin unë po vuaj deri në pranga si keqbërës . Por fjala e Perëndisë nuk lidhet me pranga .
55002010	Prandaj unë i duroj të gjitha për hir të të zgjedhurve , që edhe ata të marrin shpëtimin përmes Krishtit Jezu bashkë me lavdinë e amshuar .
55002011	Kjo fjalë është e besueshme : Nëse kemi vdekur me Krishtin , edhe do të jetojmë me të ;
55002012	nëse durojmë , edhe do të mbretërojmë me të ; nëse do ta mohojmë , edhe ai do të na mohojë .
55002013	Nëse jemi mosbesues , ai mbetet besnik , pasi ai nuk mund të mohojë veten .
55002014	Këto gjëra t'ua kujtosh të gjithëve , duke iu përbetuar para Perëndisë të mos grinden me fjalë që nuk sjellin asnjë dobi , por çojnë në shkatërrim ata që i dëgjojnë .
55002015	Mundohu të dalësh i sprovuar para Perëndisë , si punëtor që nuk ka pse të turpërohet , që e shpjegon drejt fjalën e së vërtetës .
55002016	Shmangu nga fjalët e zbrazëta që janë kundër besimit , sepse ato do të shtojnë mosbesimin e njerëzve
55002017	dhe fjalët e tyre do të përhapen si gangrenë . Ndër ta janë Himeneu e Fileti ,
55002018	që dolën nga udha e së vërtetës , duke thënë se ngjallja tashmë ka ndodhur dhe kështu po përmbysin besimin e disave .
55002019	Megjithatë , themelet e forta që vuri Perëndia qëndrojnë të patundura dhe mbajnë këtë mbishkrim : Zoti i njeh të vetët dhe « Le të largohet nga paudhësia kushdo që thërret emrin e Zotit » .
55002020	Në një shtëpi të madhe nuk ka vetëm enë prej ari e argjendi , por edhe prej druri e balte ; disa për nderim dhe të tjerat për përçmim .
55002021	Prandaj , kush e pastron veten nga këto gjëra , do të jetë enë për nderim , e shenjtëruar , e dobishme për të zotin dhe e përgatitur për çdo vepër të mirë .
55002022	Braktisi epshet rinore dhe rend pas drejtësisë , besimit , dashurisë dhe paqes , bashkë me ata që i thërrasin Zotit me zemër të pastër .
55002023	Shmang edhe debatet e marra e pa kuptim , duke e ditur se sjellin grindje .
55002024	Shërbëtori i Zotit nuk duhet të grindet , por duhet të jetë i butë me të gjithë , mësues i zoti , që duron të keqen ,
55002025	që i udhëzon me butësi kundërshtarët , me shpresën se Perëndia do t'i bëjë të pendohen për të njohur të vërtetën .
55002026	Kështu ata mund të vijnë në vete e të dalin nga kurthi i djallit , i cili i mban robër të vullnetit të tij .
55003001	Duhet ta dish se në ditët e fundit do të vijnë kohë të vështira .
55003002	Njerëzit do të jenë egoistë , lakmitarë parash , mburravecë dhe mendjemëdhenj . Ata do të fyejnë Perëndinë dhe nuk do t'u binden prindërve . Do të jenë mosmirënjohës , të pafe ,
55003003	pa dashuri njerëzore , zemërakë , shpifës , të papërmbajtur , shtazarakë , që nuk e duan mirësinë ,
55003004	tradhtarë , kokëkrisur dhe fodullë . Ata do të jepen më shumë pas kënaqësive sesa do të duan Perëndinë ;
55003005	do të jenë të përkushtuar ndaj tij në dukje , por në të vërtetë do ta kenë mohuar fuqinë e besimit . Largohu edhe nga këta .
55003006	Sepse disa prej këtyre përvidhen në shtëpitë e grave mendjelehta e mëkatare dhe i bëjnë për vete . Këto gra sundohen nga dëshira të ndryshme
55003007	dhe megjithëse përpiqen gjithnjë të mësojnë , nuk arrijnë asnjëherë të njohin plotësisht të vërtetën .
55003008	Ashtu si Janesi dhe Jambresi kundërshtuan Moisiun , po kështu edhe këta njerëz i kundërvihen së vërtetës , sepse janë mendjeprishur dhe mospërfillës ndaj besimit .
55003009	Këta nuk do të shkojnë shumë larg , sepse marrëzia e tyre do të duket sheshit para të gjithëve , ashtu sikurse ndodhi edhe me Janesin e Jambresin .
55003010	Përkundrazi , ti Timote , ke ndjekur nga afër mësimin tim , sjelljen , qëllimin , besimin , durimin , dashurinë , qëndresën ,
55003011	përndjekjet dhe vuajtjet që pësova në Antioki , në Ikon dhe në Listra . Durova shumë përndjekje , por Zoti më shpëtoi nga të gjitha .
55003012	Në të vërtetë , të gjithë ata që duan të bëjnë një jetë të përkushtuar ndaj Krishtit Jezu , do të përndiqen .
55003013	Ndërsa njerëzit e ligj dhe mashtrues do të bëhen edhe më keq , duke mashtruar dhe duke u mashtruar .
55003014	Por ti vazhdo të qëndrosh në ato që mësove dhe për të cilat u binde plotësisht , sepse ti e di prej kujt i mësove .
55003015	Që nga fëmijëria ti i ke njohur Shkrimet e shenjta , të cilat mund të të japin urtinë që të çon drejt shpëtimit përmes besimit në Krishtin Jezu .
55003016	I gjithë Shkrimi i shenjtë është i frymëzuar nga Perëndia dhe i dobishëm për mësim , për qortim , për ndreqje dhe për edukim në drejtësi ,
55003017	që njeriu i Perëndisë të jetë i përgatitur plotësisht dhe i aftë për çdo vepër të mirë .
55004001	Po të përbetoj para Perëndisë dhe Krishtit Jezu , që do të gjykojë të gjallët e të vdekurit kur të vijë dhe të mbretërojë :
55004002	prediko fjalën e Perëndisë me këmbëngulje dhe në çdo kohë , korrigjo , qorto dhe këshillo duke i mësuar të tjerët me shumë durim .
55004003	Sepse do të vijë koha kur njerëzit nuk do ta durojnë mësimin e shëndoshë , por sipas dëshirave të tyre do të mbledhin rreth vetes mësues që iu gudulisin veshët .
55004004	Ata nuk do t'ia vënë veshin së vërtetës dhe do t'u kthehen përrallave .
55004005	Por ti ji me mendje të kthjellët për çdo gjë , duro vuajtjen , kryeje punën e ungjilltarit dhe përmbushe shërbesën tënde .
55004006	Ndërsa unë tashmë po derdhem si pija që i kushtohet Perëndisë për flijim dhe koha e lamtumirës sime erdhi .
55004007	Luftën e mirë e luftova , garën e përfundova dhe besimin e ruajta .
55004008	Pas kësaj më pret kurora e drejtësisë , që Zoti , gjykatësi i drejtë , do të ma japë atë ditë dhe jo vetëm mua , por edhe të gjithëve atyre që kanë pritur me dashuri ardhjen e tij .
55004009	Nxito të vish sa më parë tek unë ,
55004010	sepse Dema , duke dashur këtë botë , më braktisi dhe iku në Selanik . Kreski shkoi në Galati , ndërsa Titi në Dalmaci .
55004011	Vetëm Luka është me mua . Merre edhe Markun me vete , sepse ai është i dobishëm për shërbesën time .
55004012	Tikikun e dërgova në Efes .
55004013	Kur të vish , më sill mantelin që i lashë Karpit në Troadë dhe librat , sidomos pergamenat .
55004014	Aleksandri , bakërpunuesi , më bëri shumë të këqija ; Zoti do t'ia shpërblejë sipas veprave të tij .
55004015	Ruaju edhe ti prej tij , sepse ai i kundërshtoi fort fjalët tona .
55004016	Në mbrojtjen time të parë asnjeri nuk më përkrahu , por të gjithë më braktisën . Kjo mos iu numëroftë për faj !
55004017	Por Zoti qëndroi me mua dhe më forcoi , që përmes meje predikimi të kryhej plotësisht dhe të dëgjonin të gjitha kombet pagane . Kështu u shpëtova nga goja e luanit .
55004018	Zoti do të më çlirojë nga çdo vepër e ligë dhe do të më shpëtojë për të më çuar në mbretërinë e tij qiellore . Lavdi atij në shekuj të shekujve ! Amen !
55004019	Të fala Priskës e Akuilit dhe atyre të shtëpisë së Onesiforit .
55004020	Erasti mbeti në Korint , ndërsa Trofimin e lashë të sëmurë në Milet .
55004021	Nxito të vish përpara dimrit . Të bëjnë të fala Eubuli , Pudi , Lini , Klaudia dhe të gjithë vëllezërit .
55004022	Zoti qoftë me shpirtin tënd ! Hiri qoftë me ju !
56001001	Unë , Pali , jam shërbëtor i Perëndisë dhe apostull i Jezu Krishtit , për t'u predikuar besimin të zgjedhurve të Perëndisë dhe për t'u bërë të njohur të vërtetën e besimit tonë ,
56001002	që të kenë shpresën e jetës së amshuar . Perëndia që nuk gënjen , e premtoi këtë jetë që përpara fillimit të kohëve
56001003	dhe në kohën e duhur e bëri të njohur me fjalën e tij në predikimin që m'u besua sipas urdhërit të Perëndisë , Shpëtimtarit tonë .
56001004	Po të shkruaj ty , o Tit , që je për mua bir i vërtetë në besimin tonë të përbashkët : Hiri dhe paqja nga Perëndia atë dhe nga Krishti Jezu , Shpëtimtari ynë , qofshin me ty !
56001005	Arsyeja pse të lashë në Kretë është që të rregullosh gjërat e papërfunduara dhe të caktosh pleq nëpër kisha në çdo qytet , ashtu siç të urdhërova .
56001006	Plaku i kishës duhet të jetë i paqortueshëm , bashkëshort i një gruaje , t'i ketë fëmijët besimtarë , që nuk përfliten për shthurje a për mosbindje .
56001007	Peshkopi , si kujdestar i shtëpisë së Perëndisë , duhet të jetë i paqortueshëm , jo arrogant , as gjaknxehtë , as i dhënë pas verës , as i dhunshëm , as lakmitar përfitimesh të pandershme .
56001008	Por ai duhet të jetë mikpritës , dashamirës , i urtë , i drejtë , i shenjtë dhe i matur .
56001009	Ai duhet t'i qëndrojë besnik fjalës së besueshme të mësimit që mori , që të jetë i aftë të këshillojë të tjerët me mësimin e shëndoshë dhe të bindë ata që e kundërshtojnë .
56001010	Në të vërtetë ka shumë të pabindur , dërdëllitës e mashtrues , veçanërisht mes të krishterëve të rrethprerë .
56001011	Atyre u duhet mbyllur goja , sepse për të përfituar në mënyrë të pandershme po shkatërrojnë familje të tëra , duke u mësuar njerëzve gjëra që nuk duhen .
56001012	Njëri nga ata , njëri nga profetët e tyre , ka thënë : « Kretasit janë gjithnjë gënjeshtarë , shtazarakë të ligj dhe grykës përtacë » .
56001013	Kjo dëshmi është e vërtetë . Prandaj qortoji rreptë që të jenë të shëndetshëm në besim ,
56001014	pa përfillur përrallat e judenjve dhe urdhërimet e njerëzve që shtrembërojnë të vërtetën .
56001015	Të gjitha gjërat janë të pastra për të pastrit , po për të ndoturit dhe të pafetë asgjë nuk është e pastër . Atyre u është ndotur edhe mendja , edhe ndërgjegjja .
56001016	Pohojnë se e njohin Perëndinë , por me veprat e tyre e mohojnë duke qenë të neveritshëm , të pabindur dhe të paaftë për ndonjë vepër të mirë .
56002001	Por ti mësoju të tjerëve ato që përkojnë me mësimin e shëndoshë .
56002002	Të moshuarit të jenë me mendje të kthjellët , të respektueshëm , të urtë , të fortë në besim , dashuri dhe durim .
56002003	Po ashtu , edhe të moshuarat të kenë një sjellje prej besimtareje , të mos jenë shpifëse e të mos bëhen skllave të verës së tepërt . Ato t'u mësojnë të rejave të mirën ,
56002004	duke i këshilluar me urti që të duan burrat dhe fëmijët e tyre ,
56002005	të jenë të urta , të dëlira , të zellshme në punët e shtëpisë , të mira , të nënshtruara ndaj burrave të tyre , që të mos shahet fjala e Perëndisë .
56002006	Po kështu këshillo të rinjtë të jenë të matur
56002007	për çdo gjë . Tregoje veten shembull të veprave të mira . Kur u mëson të tjerëve besimin , të jesh i sinqertë dhe me dinjitet .
56002008	Përdor fjalët e duhura e që nuk kanë të sharë , që kundërshtari të turpërohet e të mos ketë asgjë të keqe për të thënë kundër nesh .
56002009	Skllevërit t'u nënshtrohen zotërinjve të tyre në gjithçka , të përpiqen t'u pëlqejnë atyre , të mos ua kthejnë fjalën
56002010	dhe të mos i vjedhin , por të tregohen tërësisht të mirëbesueshëm , që mësimi i Perëndisë , Shpëtimtarit tonë të zbukurohet në çdo gjë .
56002011	Hiri shpëtues i Perëndisë iu shfaq të gjithë njerëzve .
56002012	Ky hir na mëson që të mohojmë jetën e mbrapshtë dhe dëshirat e liga të botës , të jetojmë me maturi , me drejtësi dhe të jemi të përkushtuar ndaj Perëndisë në këtë jetë ,
56002013	duke pritur shpresën e lume dhe ardhjen e lavdisë së Perëndisë madhështor dhe Shpëtimtarit tonë Jezu Krisht .
56002014	Ai e dha veten për ne , që të na shpengojë nga çdo paudhësi dhe të na bëjë një popull të pastër për veten e tij dhe të zellshëm për vepra të mira .
56002015	Këto gjëra thuaju të tjerëve dhe këshillo e qorto me autoritet të plotë . Mos lejo njeri të të përçmojë .
56003001	Kujtoju besimtarëve t'u nënshtrohen pushtetarëve dhe autoriteteve , të jenë të bindur , të jenë të gatshëm për çdo vepër të mirë ,
56003002	të mos fyejnë askënd , të jenë të paqtë , të durueshëm dhe të tregojnë butësi me të gjithë njerëzit .
56003003	Dikur edhe ne ishim të marrë , të pabindur , të mashtruar , skllevër të dëshirave dhe të epsheve të ndryshme . Ne jetonim në ligësi dhe në smirë , të urryer dhe duke urryer njëri-tjetrin .
56003004	Po kur u shfaq për njerëzit mirësia dhe dashuria e Perëndisë , Shpëtimtarit tonë ,
56003005	ai na shpëtoi , jo për shkak të ndonjë vepre drejtësie që bëmë ne , po për shkak të mëshirës së tij , përmes larjes së rilindjes dhe ripërtëritjes që Shpirti i Shenjtë kryen në ne .
56003006	Këtë Shpirt të Shenjtë ai e derdhi mbi ne pa u kursyer , përmes Jezu Krishtit , Shpëtimtarit tonë ,
56003007	që ne , duke u bërë të drejtë prej hirit të tij , të bëhemi trashëgimtarë të jetës së amshuar , që është shpresa jonë . Unë dua që këto gjëra t'i pohosh me siguri , me qëllim që ata që i kanë besuar Perëndisë të përkushtohen për të kryer vepra të mira . Këto gjëra janë të mira dhe të dobishme për njerëzit .
56003008	Kjo fjalë është e besueshme . Unë dua që këto gjëra t'i pohosh me siguri , me qëllim që ata që i kanë besuar Perëndisë të përkushtohen për të kryer vepra të mira . Këto gjëra janë të mira dhe të dobishme për njerëzit .
56003009	Por ti shmangu nga debatet e marra , gjenealogjitë , grindjet e zënkat për ligjin e Moisiut , pasi ato janë të padobishme dhe të kota .
56003010	Shmangu edhe nga përçarësit , pasi t'i kesh qortuar një ose dy herë .
56003011	Ti e di se njerëz të tillë janë çoroditur dhe mëkatojnë duke dënuar veten .
56003012	Kur të dërgoj te ti Artemain ose Tikikun , nxito të vish tek unë në Nikopojë , sepse kam vendosur ta kaloj dimrin aty .
56003013	Kujdesu për udhëtimin e Zenës , juristit , dhe Apolonit , që të mos u mungojë asgjë .
56003014	Edhe tanët le të mësojnë t'u kushtohen veprave të mira , që të mund të përballojnë nevojat e ngutshme e që jeta e tyre të jetë e frytshme .
56003015	Të përshëndesin të gjithë ata që janë me mua . Përshëndeti vëllezërit besimtarë që na duan . Hiri qoftë me ju të gjithë !
57001001	Unë , Pali , i burgosur i Krishtit Jezu dhe vëlla Timoteu , po i shkruajmë Filemonit të dashur dhe bashkëpunëtorit tonë ,
57001002	Apfisë , motrës sonë , Arkipit , bashkëluftëtarit tonë dhe kishës që mblidhet në shtëpinë tënde :
57001003	Hiri dhe paqja nga Perëndia , Ati ynë , dhe nga Zoti Jezu Krisht , qofshin me ju .
57001004	E falënderoj Perëndinë tim gjithmonë kur të kujtoj në lutjet e mia ,
57001005	sepse po dëgjoj për dashurinë tënde për të gjithë besimtarët e krishterë dhe për besimin që ke në Zotin Jezu Krisht .
57001006	I lutem Perëndisë që besimi që na bashkon të jetë i gjallë në ty , për të njohur çdo gjë të mirë që kemi e që na çon drejt Krishtit .
57001007	Dashuria jote , o vëlla , më ka gëzuar shumë dhe më ka ngushëlluar , sepse zemrat e besimtarëve të krishterë janë përtërirë përmes teje .
57001008	Prandaj , edhe pse për shkak të Krishtit kam liri të plotë të të urdhëroj ç'duhet të bësh ,
57001009	parapëlqej të të kërkoj diçka në emër të dashurisë . Unë Pali , i plakur , por tani edhe i burgosur për Krishtin Jezu ,
57001010	të lutem për Onesimin , birin tim në Jezu Krishtin , që e ktheva në besimin tonë kur isha në pranga .
57001011	Onesimi , që dikur ishte i padobishëm për ty , tani është i dobishëm edhe për ty , edhe për mua .
57001012	Dhe ja ku po ta kthej atë që është vetë zemra ime .
57001013	Unë doja ta mbaja atë pranë vetes , që të më shërbente në vendin tënd ndërsa jam në pranga për shkak të ungjillit .
57001014	Por nuk desha të bëja asgjë pa dijeninë tënde , që vepra jote e mirë të mos bëhet si me detyrim , por të jetë e vullnetshme .
57001015	Ai ndoshta u nda nga ti për pak kohë , që ta kesh atë përjetësisht ,
57001016	jo më si skllav , por më tepër se skllav : ta kesh si vëlla të dashur . Ai është shumë i dashur për mua , por aq më tepër duhet të jetë për ty , qoftë si njeri , qoftë si vëlla në Zotin .
57001017	Prandaj , nëse më ke mik , pranoje atë siç do të më prisje mua .
57001018	Nëse të ka bërë ndonjë dëm , apo nëse të detyrohet për ndonjë gjë , m'i ngarko mua .
57001019	Unë , Pali , të shkrova me dorën time se do të ta shlyej unë vetë detyrimin ; për të mos thënë se ti më detyrohesh vetë jetën tënde .
57001020	Po vëlla , për hir të Zotit , ma bëj këtë nder ! Ma përtëri zemrën për hir të Krishtit !
57001021	Të shkrova se kam besim se do të më dëgjosh dhe e di se do të bësh edhe më shumë se këto që po të them .
57001022	Në të njëjtën kohë përgatit edhe një dhomë për mua , pasi shpresoj se përmes lutjeve tuaja do të kthehem te ju .
57001023	Të përshëndet Epafrai , i burgosur bashkë me mua për Krishtin Jezu .
57001024	Të përshëndesin edhe Marku , Aristarku , Dema dhe Luka , bashkëpunëtorët e mi .
57001025	Hiri i Zotit Jezu Krisht qoftë me shpirtin tuaj !
58001001	Në të shkuarën , Perëndia u ka folur etërve tanë shpeshherë dhe në mënyra të ndryshme nëpërmjet profetëve ,
58001002	ndërsa këto kohët e fundit na foli nëpërmjet Birit . Nëpërmjet tij Perëndia ka krijuar gjithësinë dhe atë e ka caktuar trashëgimtar të gjithçkaje .
58001003	Biri është shkëlqimi i lavdisë së Perëndisë , shprehja e plotë e qenies së tij dhe ai që mban gjithçka me fuqinë e fjalës së tij . Pasi na pastroi nga mëkatet , ai u ul në qiell në të djathtë të Perëndisë së madhërishëm .
58001004	Ai u bë më i madh se engjëjt , aq sa ç'ishte më madhështor emri që trashëgoi nga Perëndia .
58001005	Dhe vërtet , Perëndia nuk i ka thënë kurrë ndonjë engjëlli : Ti je Biri im , të kam lindur sot . Unë do t'i jem Atë dhe ai do të më jetë Bir .
58001006	Kur Perëndia do të dërgonte në botë Birin e tij të parëlindur , tha : Le ta adhurojnë të gjithë engjëjt e Perëndisë .
58001007	Ndërsa për engjëjt tha : Perëndia i bën engjëjt e tij si era dhe shërbyesit e tij si flaka e zjarrit .
58001008	Për Birin ka thënë : Froni yt , o Perëndi , mbetet në shekuj të shekujve dhe skeptri i drejtësisë është skeptri i mbretërisë sate .
58001009	E ke dashur drejtësinë dhe e ke urryer paudhësinë . Prandaj Perëndia yt , o Perëndi , të vajosi mes shokëve të tu , me anë të vajit të gëzimit .
58001010	Ka thënë edhe : Ti , o Zot , në fillim e themelove tokën dhe vepër e duarve të tua janë qiejt .
58001011	Ata do të zhduken , ndërsa ti do të mbetesh . Të gjithë do të vjetërohen si rrobë .
58001012	Do t'i mbështjellësh si mantel dhe do t'i ndërrosh si rrobë , ndërsa ti do të mbetesh po ai dhe vitet e tua nuk do të perëndojnë . Ulu në të djathtën time , derisa t'i vë armiqtë e tu si shtrojë të këmbëve të tua .
58001013	Perëndia nuk i tha kurrë ndonjë engjëlli : Ulu në të djathtën time , derisa t'i vë armiqtë e tu si shtrojë të këmbëve të tua .
58001014	A nuk janë , pra , të gjithë engjëjt shpirtra shërbestarë , që Perëndia i ka dërguar për t'u shërbyer atyre që do të trashëgojnë shpëtimin ?
58002001	Prandaj duhet të tregojmë më shumë kujdes për gjërat që kemi dëgjuar , që të mos dalim nga udha .
58002002	Nëse fjala që u tha nëpërmjet engjëjve , u vërtetua dhe çdo shkelje e mosbindje ndaj saj mori ndëshkimin e drejtë ,
58002003	si do të shpëtojmë po të lëmë pas dore një shpëtim kaq të madh ? Këtë shpëtim në fillim e shpalli Zoti dhe më pas na e vërtetuan ata që e dëgjuan .
58002004	Për të dëshmoi edhe vetë Perëndia me anë mrekullish e shenjash dhe me dhuratat e Shpirtit të Shenjtë , të ndara sipas vullnetit të tij .
58002005	Perëndia nuk e vuri nën pushtetin e engjëjve botën e ardhshme për të cilën po flasim .
58002006	Diku dëshmohet : Ç'është njeriu që të kujtohesh për të ? Ç'është biri i njeriut që të kujdesesh për të ?
58002007	Për pak kohë e bëre më të vogël se engjëjt dhe e kurorëzove me lavdi e me nder .
58002008	Gjithçka e nënshtrove nën këmbët e tij . Kur i nënshtroi gjithçka , nuk la asgjë pa i nënshtruar . Por tani ne ende nuk e shohim , që gjithçka i është nënshtruar atij .
58002009	Jezuin , që për pak kohë u bë më i vogël se engjëjt , tani e shohim të kurorëzuar me lavdi e me nder për shkak të vdekjes së tij . Kështu , me hirin e Perëndisë , ai provoi vdekjen për të gjithë njerëzit .
58002010	Perëndia , për të cilin dhe nëpërmjet të cilit u krijuan të gjitha gjërat , çoi shumë bij drejt lavdisë . Ai , pra , duhej ta bënte të përsosur kreun e shpëtimit të tyre nëpërmjet vuajtjeve .
58002011	Meqenëse ai që shenjtëron dhe ata që shenjtërohen janë nga i njëjti Atë , Jezuit nuk i vjen turp t'i quajë vëllezër
58002012	kur thotë : Emrin tënd do t'ua tregoj vëllezërve të mi dhe do të thur himne për ty në mes të kishës . Unë do të kem besim tek ai , Ja unë dhe bijtë që më dha Perëndia .
58002013	Thotë edhe : Unë do të kem besim tek ai , si dhe : Ja unë dhe bijtë që më dha Perëndia .
58002014	Meqenëse bijtë janë njerëz prej gjaku dhe mishi , atëherë Jezui mori të njëjtën natyrë njerëzore si ata , që nëpërmjet vdekjes të shkatërronte atë që kishte pushtetin e vdekjes , domethënë djallin ,
58002015	dhe të çlironte të gjithë ata që , nga frika e vdekjes , i ishin nënshtruar për gjithë jetën skllavërisë .
58002016	Duket qartë se ai nuk u vjen në ndihmë engjëjve , por pasardhësve të Abrahamit .
58002017	Prandaj , ai duhej t'u ngjante në çdo gjë vëllezërve , që të bëhej i mëshirshëm dhe kryeprift besnik në shërbim të Perëndisë dhe kështu të shlyente mëkatet e popullit .
58002018	Meqenëse edhe ai vetë vuajti e u tundua , mund të ndihmojë edhe ata që tundohen .
58003001	Prandaj , o vëllezër të shenjtë , pjesëtarë të thirrjes qiellore , vështroni me kujdes Jezuin , të dërguarin e Perëndisë dhe kryepriftin e besimit që shpallim .
58003002	Ai ishte besnik ndaj atij që e bëri kryeprift , ashtu siç ishte edhe Moisiu në tërë shtëpinë e Perëndisë .
58003003	Por Jezui u çmua i denjë për lavdi më të madhe se Moisiu , sepse ai që ndërton shtëpinë nderohet më shumë se shtëpia vetë .
58003004	Çdo shtëpi ndërtohet nga dikush , ndërsa ai që ka ndërtuar gjithçka është Perëndia .
58003005	Moisiu ishte besnik në tërë shtëpinë e Perëndisë , por si shërbëtor dhe për të dëshmuar gjithçka që do t'i thoshte Perëndia .
58003006	Ndërsa Krishti ishte si biri në shtëpinë e vet , shtëpi e cila jemi ne , nëse ruajmë guximin dhe shpresën me të cilën mburremi .
58003007	Sikurse thotë Shpirti i Shenjtë : Sot , nëse e dëgjoni zërin e tij ,
58003008	mos i ngurtësoni zemrat tuaja si në ditën e rebelimit gjatë tundimit në shkretëtirë ,
58003009	ku etërit tuaj më tunduan dhe më vunë në provë , ndonëse i kishin parë veprat e mia
58003010	për dyzet vjet . Prandaj unë u zemërova me atë brezni dhe thashë : Gjithmonë mashtrohet zemra e tyre dhe ata nuk i njohën udhët e mia .
58003011	Dhe kështu në zemërimin tim u betova : Nuk do të hyjnë kurrë në prehjen time .
58003012	Kini kujdes , vëllezër , se mos ndonjëri prej jush ka zemër të ligë e mosbesuese dhe kështu largohet nga Perëndia i gjallë .
58003013	Por nxisni njëri-tjetrin çdo ditë për sa kohë të jetë ‘ sot ’ , që të mos ngurtësohet ndonjë prej jush nga mashtrimi i mëkatit .
58003014	Ne bëhemi pjesëtarë të Krishtit vetëm nëse e ruajmë të sigurt deri në fund besimin dhe bindjen e fillimit .
58003015	Thuhet qartë : Sot , nëse e dëgjoni zërin e tij , mos i ngurtësoni zemrat tuaja si në ditën e rebelimit gjatë provës në shkretëtirë .
58003016	Kush ishin ata që dëgjuan dhe u rebeluan ? A nuk ishin të gjithë ata që dolën nga Egjipti me Moisiun ?
58003017	Kush ishin ata me të cilët u zemërua për dyzet vjet ? A nuk ishin ata që mëkatuan dhe lanë kockat nëpër shkretëtirë ?
58003018	Për cilët u betua se nuk do të hyjnë në prehjen e tij ? A nuk u betua për ata që nuk u bindën ?
58003019	Ne shohim se ata nuk mundën të hynin për shkak të mosbesimit .
58004001	Përderisa premtimi për të hyrë në prehjen e Perëndisë vazhdon të jetë i vlefshëm , le të kemi frikë se mos ndonjëri nga ju mbetet jashtë .
58004002	Edhe ne e kemi dëgjuar ungjillin , sikurse edhe ata që ishin në shkretëtirë , por atyre nuk u vlejti fjala që dëgjuan , pasi nuk e dëgjuan me besim .
58004003	Ne që besuam do të hyjmë në prehjen e Perëndisë , për të cilën ai ka thënë : Dhe kështu në zemërimin tim u betova : nuk do të hyjnë kurrë në prehjen time . Ai e tha këtë , ndonëse veprat e tij kishin mbaruar që me krijimin e botës .
58004004	Ndërsa për ditën e shtatë ka thënë diku : Perëndia pushoi ditën e shtatë , pasi i mbaroi të gjitha veprat e tij .
58004005	Po për të njëjtën gjë shton : Nuk do të hyjnë kurrë në prehjen time .
58004006	Ata që e dëgjuan në fillim ungjillin nuk hynë në prehjen e Perëndisë për shkak të mosbindjes . Por , meqenëse mbeten edhe të tjerë për të hyrë në të ,
58004007	Perëndia caktoi përsëri një ditë të quajtur ‘ sot ’ , kur thotë pas kaq kohe nëpërmjet Davidit : Sot , nëse e dëgjoni zërin e tij , mos i ngurtësoni zemrat tuaja .
58004008	Pra , nëse Jozueu do ta kishte çuar popullin në prehje , atëherë Perëndia nuk do të fliste më për një ditë tjetër .
58004009	Kështu , për popullin e Perëndisë është ende e mundshme një ditë prehjeje si e shtuna e prehjes së Perëndisë .
58004010	Ai që hyn në prehjen e Perëndisë do të pushojë së bëri veprat e veta , ashtu siç bëri edhe Perëndia .
58004011	Le të përpiqemi , pra , të hyjmë në këtë prehje , që të mos bjerë ndokush në të njëjtin shembull të mosbindjes .
58004012	Fjala e Perëndisë është e gjallë dhe vepruese . Ajo është më e mprehtë se çdo shpatë me dy tehe dhe depërton deri në ndarjen e frymës së jetës nga shpirti , të kockës nga palca . Ajo shqyrton mendimet dhe qëllimet e zemrës .
58004013	Nuk ka asnjë krijesë që të jetë e fshehur para Perëndisë , por të gjitha janë të zhveshura dhe të zbuluara në sytë e atij të cilit do t'i japim llogari .
58004014	Le ta mbajmë , pra , fort besimin që shpallim , sepse kemi një kryeprift të madh që shkoi deri në qiejt , Jezuin , Birin e Perëndisë .
58004015	Ne nuk kemi një kryeprift që nuk mund të vuajë me ne për dobësitë tona . Përkundrazi , ai u tundua në gjithçka ashtu si ne , por nuk mëkatoi .
58004016	Le t'i afrohemi , pra , me guxim fronit të hirit , që të marrim mëshirë e të gjejmë hir për ndihmë në kohë nevoje .
58005001	Çdo kryeprift merret nga njerëzit dhe caktohet t'i shërbejë Perëndisë në dobi të njerëzve . Ai kushton dhurata dhe fli për mëkatet .
58005002	Ai është në gjendje të ndiejë dhembshuri për të paditurit dhe të mashtruarit , sepse edhe ai është njeri i dobët .
58005003	Prandaj , atij i duhet të kushtojë fli jo vetëm për mëkatet e popullit , por edhe për të vetat .
58005004	Askush nuk e merr vetë këtë nder , por e merr kur thirret nga Perëndia , sikurse Aaroni .
58005005	Kështu edhe Krishti nuk e mori vetë nderin për t'u bërë kryeprift , por ia dha Perëndia kur i tha : Ti je Biri im , të kam lindur sot . Ti do të jesh prift përjetë sipas urdhrit të Melkisedekut .
58005006	Po ashtu thotë : Ti do të jesh prift përjetë sipas urdhrit të Melkisedekut .
58005007	Gjatë jetës së tij njerëzore , Jezui iu lut dhe iu përgjërua me klithma të forta dhe me lot atij që mund ta shpëtonte nga vdekja . Dhe Perëndia e dëgjoi për shkak të nënshtrimit të tij .
58005008	Ndonëse ishte Biri i Perëndisë , ai mësoi bindjen nga gjithë ato që pësoi .
58005009	Pasi u bë i përsosur , ai u bë shkaktari i shpëtimit të amshuar për të gjithë ata që i binden .
58005010	Perëndia e shpalli atë kryeprift sipas urdhrit të Melkisedekut .
58005011	Lidhur me këtë , kemi shumë gjëra për t'ju thënë , por është vështirë t'jua shpjegojmë , sepse keni filluar të kuptoni me vështirësi .
58005012	Për nga koha që ka kaluar , duhej të ishit tashmë mësues , ndërsa ju ende keni nevojë t'ju mësojnë njohuritë fillestare të fjalëve të Perëndisë . Keni arritur deri aty , sa keni nevojë për qumësht e jo për ushqim të fortë .
58005013	Kush ushqehet me qumësht , është ende foshnjë dhe nuk ka përvojë për të dalluar të drejtën .
58005014	Ndërsa ushqimi i fortë është për të rriturit , për ata që nëpërmjet përvojës i kanë stërvitur shqisat për të dalluar të mirën nga e keqja .
58006001	Prandaj , duke lënë mënjanë njohuritë fillestare për Krishtin , le të shkojmë drejt përsosjes . Le të mos merremi më me gjërat fillestare : me pendimin për veprat e vdekura , me besimin në Perëndinë ,
58006002	mësimin për pagëzimin , vënien e duarve , ngjalljen e të vdekurve dhe gjykimin e përjetshëm .
58006003	Edhe këtë do ta bëjmë , në e lejoftë Perëndia .
58006004	Është e pamundur për ata që u ndriçuan një herë , që shijuan dhuratën qiellore , që morën Shpirtin e Shenjtë ,
58006005	që shijuan bukurinë e fjalës së Perëndisë dhe mrekullitë e jetës së ardhshme
58006006	dhe që pastaj ranë , të rilindin me anë të pendimit , kur ata vetë e kryqëzojnë përsëri Birin e Perëndisë dhe e poshtërojnë botërisht .
58006007	Kur toka pi shiun që bie shpesh mbi të dhe prodhon bimë të dobishme për ata që e punojnë , ajo merr bekim nga Perëndia .
58006008	Ndërsa , kur prodhon ferra e murriza , është e padobishme dhe po i afrohet mallkimi . Fundi i saj do të jetë djegia në zjarr .
58006009	Por , ndonëse flasim kështu , o fort të dashur , jemi të bindur se ju keni gjëra më të mira , që mbartin shpëtim .
58006010	Perëndia nuk është i padrejtë që të harrojë veprën tuaj dhe dashurinë që keni treguar në emër të tij me shërbimin që u keni bërë dhe vazhdoni t'u bëni besimtarëve të krishterë .
58006011	Dëshirojmë që secili prej jush të tregojë po atë zell deri në fund , që të përmbushet shpresa juaj .
58006012	Mos u bëni përtacë , por ndiqni shembullin e atyre që , nëpërmjet besimit dhe durimit , trashëguan premtimin e Perëndisë .
58006013	Kur Perëndia i bëri premtimin Abrahamit , ngaqë nuk kishte ndonjë më të madh për t'u betuar , u betua për veten e tij
58006014	dhe tha : Të premtoj se do të të bekoj dhe do të të jap shumë pasardhës .
58006015	Kështu , Abrahami priti me durim dhe fitoi premtimin .
58006016	Njerëzit betohen për dikë që është më i madh se ata dhe betimi është siguria që japin për të mbyllur çdo mosmarrëveshje .
58006017	Kështu edhe Perëndia përdori betimin , duke dashur t'i sigurojë edhe më shumë trashëgimtarët e premtimit për palëkundshmërinë e vendimit të tij .
58006018	Pra , ka dy gjëra të pandryshueshme , për të cilat është e pamundur që Perëndia të gënjejë . Nëpërmjet tyre , ne që kemi kërkuar strehë tek ai , marrim guxim të madh për t'u mbështetur në shpresën që kemi përpara .
58006019	Kjo shpresë është për ne spiranca e jetës . Ajo është e sigurt dhe e patundur dhe na çon deri në pjesën e brendshme të altarit , pas velit .
58006020	Atje ka hyrë përpara nesh dhe për ne Jezui , që u bë kryeprift në amshim sipas urdhrit të Melkisedekut .
58007001	Ky Melkisedeku , ishte mbret i Salemit dhe prift i më të lartit Perëndi . Kur Abrahami po kthehej nga beteja , ku shfarosi mbretërit , Melkisedeku e takoi dhe e bekoi .
58007002	Abrahami i dha atij një të dhjetën e gjithçkaje . Emri Melkisedek do të thotë së pari ‘ mbret i drejtësisë ’ . Ai ishte edhe mbret i Salemit , që do të thotë ‘ mbret i paqes ’ .
58007003	Nuk ia njohim as të atin , as nënën dhe as paraardhësit . Nuk dimë gjë as për lindjen dhe as për vdekjen e tij . I ngjashëm me Birin e Perëndisë , ai mbetet prift në amshim .
58007004	Pa mendohuni sa i madh ishte ky njeri , të cilit patriarku Abraham i dha të dhjetën e gjithçkaje që kishte plaçkitur .
58007005	Ata që e kanë marrë priftërinë si pasardhës të Levit , kanë urdhër që , sipas ligjit të Moisiut , të marrin të dhjetën e gjithçkaje nga populli , domethënë nga vëllezërit e tyre , pavarësisht se edhe ata kanë dalë prej farës së Abrahamit .
58007006	Melkisedeku , ndonëse nuk rridhte nga fisi i Levit , mori të dhjetën nga Abrahami dhe bekoi atë që kishte marrë premtimin e Perëndisë .
58007007	Dhe pa dyshim , më i vogli bekohet nga më i madhi .
58007008	Levitët që marrin të dhjetën janë njerëz të vdekshëm , ndërsa për Melkisedekun dëshmohet se jeton .
58007009	Mund të thoshim se edhe Levi , i cili merr të dhjetën nga të tjerët , nëpërmjet Abrahamit i dha Melkisedekut të dhjetën ,
58007010	sepse ai ishte ende në trupin e atit të tij Abrahamit kur ky u takua me Melkisedekun .
58007011	Nëse do të arrinim në përsosje nëpërmjet priftërisë levitike , të cilën populli e kishte marrë nga ligji i Moisiut , ç'nevojë kishte të dilte një priftëri tjetër sipas urdhërit të Melkisedekut dhe jo sipas urdhërit të Aaronit ?
58007012	Kur ndryshohet priftëria , domosdo bëhet edhe ndryshimi i ligjit .
58007013	Zoti ynë , për të cilin bëhet fjalë , i përkiste një fisi tjetër , nga i cili askush nuk i kishte shërbyer ndonjëherë altarit .
58007014	Dihet se ai ishte nga fisi i Judës , fis për të cilin Moisiu nuk tha asgjë kur foli për priftërinë .
58007015	Kjo bëhet edhe më e qartë kur del një prift tjetër i ngjashëm me Melkisedekun ,
58007016	i cili nuk u bë prift sipas rregullave njerëzore , por sipas fuqisë së jetës që s'ka fund .
58007017	Sepse Shkrimi i shenjtë dëshmon : Ti do të jesh prift përjetë sipas urdhrit të Melkisedekut .
58007018	Urdhërimi i mëparshëm bie poshtë , ngaqë ishte i dobët e i padobishëm .
58007019	Ligji i Moisiut nuk bëri të përsosur askënd , por na dha një shpresë më të madhe , me të cilën i afrohemi Perëndisë .
58007020	Jezui nuk u bë prift pa betim , ndërsa të tjerët u bënë pa betim .
58007021	Jezui u bë prift me betimin e Perëndisë që i tha : Zoti u betua dhe nuk do të pendohet . Ti je prift në amshim .
58007022	Prandaj Jezui u bë dorëzani i një besëlidhjeje më të mirë .
58007023	Priftërinjtë e tjerë ishin të shumtë , pasi nuk i lejonte vdekja të mbeteshin priftërinj përjetë ,
58007024	ndërsa Jezui , ngaqë jeton në amshim , ka priftëri të patjetërsueshme .
58007025	Prandaj ai mund t'i shpëtojë plotësisht ata që i afrohen Perëndisë nëpërmjet tij , sepse ai jeton përjetësisht për të ndërmjetësuar për ta .
58007026	I tillë kryeprift na duhej : i shenjtë , i pafajshëm , i panjollosur , i ndarë veç nga mëkatarët dhe i ngritur më lart se qiejt .
58007027	Ai nuk ka nevojë çdo ditë për flijime si kryepriftërinjtë e tjerë , të cilët ofrojnë në fillim flijim për mëkatet e veta dhe pastaj për ato të popullit . Këtë ai e bëri njëherë e përgjithmonë kur ofroi veten si flijim .
58007028	Ligji i Mosiut vendos si kryepriftërinj njerëz me dobësi , ndërsa fjala e betimit , që vjen pas këtij ligji , vendos Birin , i cili është i përsosur në amshim .
58008001	Kryesorja e gjërave që po themi është kjo : Kemi një kryeprift të tillë , i cili u ul në të djathtë të fronit të Perëndisë së madhërishëm në qiej .
58008002	Ai shërben në shenjtërore dhe në tendën e vërtetë , të cilën e ngriti Zoti e jo njeriu .
58008003	Çdo kryeprift caktohet për të kushtuar dhurata e flijime . Kështu ishte e nevojshme që edhe kryeprifti ynë të kishte diçka për të kushtuar .
58008004	Po të ishte Krishti mbi tokë , nuk do të kishte qenë e nevojshme të ishte prift , sepse në tokë ka priftërinj që i kushtojnë dhurata Perëndisë sipas ligjit të Moisiut .
58008005	Këta priftërinj shërbejnë sipas shembullit dhe hijes së adhurimit qiellor , ashtu siç i tha Perëndia Moisiut kur mendonte të ngrinte tendën : Tani , bëj gjithçka sipas modelit që t'u tregua në mal .
58008006	Ndërsa tani Krishtit iu dha një shërbesë më e shquar , sepse ai është ndërmjetësi i një besëlidhjeje më të mirë , themeluar në premtime më të mira .
58008007	Nëse besëlidhja e parë do të ishte pa të metë , atëherë nuk do të ishte nevoja të zëvendësohej me një të dytë .
58008008	Por Perëndia e qortoi popullin e vet e i tha : Ja ku po vijnë ditët , thotë Zoti , kur do të bëj një besëlidhje të re me shtëpinë e Izraelit dhe me shtëpinë e Judës .
58008009	Ajo nuk do të jetë si besëlidhja që bëra me etërit e tyre , ditën kur i mora për dore për t'i nxjerrë nga Egjipti . Ata nuk i qëndruan besnikë besëlidhjes sime , prandaj unë i braktisa - thotë Zoti .
58008010	Besëlidhja që do të lidh me shtëpinë e Izraelit pas atyre ditëve - thotë Zoti - është kjo : Unë do t'i shtie ligjet e mia në mendjen e tyre dhe do t'i shkruaj në zemrat e tyre . Unë do të jem Perëndia i tyre dhe ata do të jenë populli im .
58008011	Askush nuk do të mësojë më tjetrin dhe askush nuk do t'i thotë më vëllait të vet : « Njih Zotin ! » , sepse do të më njohin të gjithë , që nga i vogli e deri tek i madhi .
58008012	Unë do të jem i mëshirshëm për paudhësitë e tyre dhe mëkatet e tyre nuk do t'i kujtoj më .
58008013	Kur Perëndia tha ‘ besëlidhja e re ’ , e vjetëroi të parën . Ajo që vjetërohet dhe plaket është afër zhdukjes .
58009001	Sigurisht që edhe besëlidhja e parë kishte rregulla adhurimi dhe një shenjtërore tokësore .
58009002	U ndërtua një tendë e parë , në të cilën ndodhej shandani , tryeza dhe bukët që i kushtoheshin Perëndisë . Kjo tendë quhej ‘ Shenjtërorja ’ .
58009003	Pas velit të dytë ishte tenda që quhej ‘ Shenjtërorja e Shenjtëroreve ’ .
58009004	Atje ndodhej altari i artë , ku digjej temjani dhe gjendej arka e besëlidhjes , mbuluar nga të gjitha anët me ar . Brenda arkës ndodhej qypi i artë , që mbante manën , shkopi i Aaronit që kishte lulëzuar dhe rrasat e besëlidhjes .
58009005	Sipër arkës ndodheshin kerubinët e lavdisë , që mbulonin pajtimoren , për të cilët nuk është nevoja të flasim me hollësi tani .
58009006	Këto ishin ndërtuar në mënyrë të tillë që në tendën e parë të hynin gjithnjë priftërinjtë për të bërë shërbesat e adhurimit .
58009007	Ndërsa në tendën e dytë hynte vetëm kryeprifti një herë në vit dhe jo pa gjak kafshësh , të cilin ia kushtonte Perëndisë për mëkatet e veta dhe për mëkatet e popullit , të bëra nga padija .
58009008	Me këtë gjë Shpirti i Shenjtë tregon se udha për te Shenjtërorja e Shenjtëroreve nuk do të zbulohej për sa kohë do të ishte tenda e parë .
58009009	Tenda e parë është një shëmbëlltyrë për kohën e tanishme dhe tregon se dhuratat dhe flijimet nuk mund ta bëjnë të përsosur ndërgjegjen e atij që i kushton ,
58009010	pasi ka të bëjë vetëm me ushqime , me pije dhe me larje të ndryshme , me rregulla për trupin , të cilat vlejnë derisa t'u vijë koha për t'u ndrequr .
58009011	Krishti erdhi si kryeprift i të mirave , që tashmë kanë ardhur . Tenda ku shërben ai është më e madhe dhe më e përsosur . Ajo nuk është bërë nga duar njerëzore , domethënë nuk i përket këtij krijimi .
58009012	Kur Krishti hyri njëherë e përgjithmonë në Shenjtëroren e Shenjtëroreve , nuk kushtoi gjak cjepësh e viçash , por gjakun e vet , duke na sjellë shpengimin e amshuar .
58009013	Sepse , nëse gjaku i cjepve dhe i viçave , si dhe hiri i mëshqerrës që spërkatet mbi të papastrit , i pastron ata nga ndyrësia trupore ,
58009014	aq më tepër do ta bëjë këtë gjë gjaku i Krishtit , i cili nëpërmjet Shpirtit të Amshuar e kushtoi veten para Perëndisë si flijim të pastër . Ai na pastron ndërgjegjen nga veprat e vdekura që t'i shërbejmë Perëndisë së gjallë .
58009015	Kështu Krishti është ndërmjetësi i besëlidhjes së re , sipas së cilës të gjithë ata që janë thirrur për të marrë pjesë në trashëgimin e amshuar , do të marrin shpërblimin që u ishte premtuar , për shkak se Krishti vdiq për shkeljet që ishin bërë në besëlidhjen e parë .
58009016	Atje ku ka ndonjë testament , duhet medoemos të vërtetohet edhe vdekja e atij që e la testamentin .
58009017	Sepse testamenti është i vlefshëm vetëm pas vdekjes dhe nuk ka kurrfarë fuqie për sa kohë jeton ai që e lë .
58009018	Prandaj edhe besëlidhja e parë nuk ishte themeluar pa gjak .
58009019	Kur i shpalli gjithë popullit urdhërimet e Ligjit , Moisiu mori gjak viçash e cjepësh dhe e përzjeu me ujë . Pastaj mori lesh të kuq dhe hisop dhe me to spërkati librin dhe gjithë popullin
58009020	duke thënë : Ky është gjaku i besëlidhjes që Perëndia urdhëroi për ju .
58009021	Po ashtu ai spërkati me gjak tendën dhe të gjitha enët e shërbesës së adhurimit .
58009022	Sipas ligjit të Moisiut , pothuajse gjithçka pastrohet me gjak dhe pa u derdhur gjak , nuk ka ndjesë mëkatesh .
58009023	Ishte e nevojshme që edhe format e gjërave qiellore të pastroheshin në të njëjtën mënyrë . Por ato kanë nevojë për flijime më të mira se këto .
58009024	Krishti nuk hyri në një shenjtërore të bërë nga duar njerëzish , që është vetëm shëmbëllesë e shenjtërores së vërtetë , por drejt e në qiell , që të dalë para Perëndisë për ne .
58009025	Krishti nuk do ta flijojë shumë herë veten , siç bënte kryeprifti kur hynte në Shenjtëroren e Shenjtëroreve çdo vit me gjak kafshësh ,
58009026	sepse do të duhej të vuante shumë herë që nga krijimi i botës . Përkundrazi , tani , ai u shfaq vetëm një herë në fund të kohëve për ta shkatërruar mëkatin nëpërmjet flijimit të vetes .
58009027	Sikurse njerëzit një herë vdesin dhe pastaj vjen gjykimi ,
58009028	ashtu edhe Krishti , pasi u flijua një herë për të marrë mbi vete mëkatet e shumë njerëzve , do të shfaqet për herë të dytë , jo për të shlyer mëkate , po për të shpëtuar ata që e presin .
58010001	Meqenëse ligji i Moisiut përmban vetëm hijen e të mirave të ardhshme dhe jo pamjen e tyre të vërtetë , ai nuk mund t'i përsosë kurrë ata që vazhdimisht vijnë të kushtojnë të njëjtat flijime vit për vit .
58010002	Përndryshe do të kishin reshtur së kushtuari flijime , pasi ata që adhuronin Perëndinë , si të ishin pastruar një herë , nuk do të ishin më të vetëdijshëm për mëkatet e tyre .
58010003	Por ato flijime iu kujtonin mëkatet çdo vit ,
58010004	sepse gjaku i viçave dhe i cjepve nuk mund t'i shlyejë mëkatet .
58010005	Kur erdhi Krishti në botë , tha : Flijime dhe dhurata nuk deshe , por më bëre gati një trup .
58010006	Shkrumbimet e kafshëve dhe flijimet për mëkatet nuk të pëlqyen .
58010007	Atëherë thashë : Ja ku po vij , o Perëndi , për të bërë vullnetin tënd , sikurse është shkruar për mua në krye të librit .
58010008	Më lart ai tha se nuk i pëlqejnë flijimet dhe dhuratat , si dhe shkrumbimet e kafshëve dhe flijimet për mëkatin , megjithëse ato kushtoheshin sipas ligjit të Moisiut .
58010009	Pastaj shtoi : Ja ku po vij për të bërë vullnetin tënd ! Kështu ai hedh poshtë flijimet e para për të caktuar flijimin e dytë .
58010010	Nga ky vullnet u shenjtëruam nëpërmjet flijimit që bëri Jezu Krishti një herë e përgjithmonë .
58010011	Të gjithë priftërinjtë rrinin çdo ditë në këmbë për të shërbyer dhe për të kushtuar shumë herë të njëjtat flijime , të cilat nuk mund t'i shlyejnë kurrë mëkatet .
58010012	Ndërsa Krishti kushtoi vetëm një flijim për mëkatet një herë e përgjithmonë dhe pastaj u ul në të djathtë të Perëndisë .
58010013	Tani , atje ai pret që armiqtë e tij të bëhen shtrojë e këmbëve të tij .
58010014	Kështu , me një kushtim të vetëm , Krishti i bëri të përsosur përgjithmonë të shenjtëruarit .
58010015	Edhe Shpirti i Shenjtë na dëshmon kur thotë :
58010016	Besëlidhja që do të lidh me ta pas atyre ditëve - thotë Zoti - është kjo : Unë do t'i shtie ligjet e mia në mendjen e tyre dhe do t'i shkruaj në zemrat e tyre .
58010017	Mëkatet e tyre dhe paudhësitë e tyre nuk do t'i kujtoj më .
58010018	Ku ka ndjesë të mëkateve , nuk është nevoja më për flijime .
58010019	Vëllezër , gjaku i Jezuit na jep guxim për të hyrë në shenjtërore
58010020	me anë të udhës së re e të gjallë që na hapi Krishti me anë të velit , që është trupi i tij .
58010021	Ai është prift i madh në krye të shtëpisë së Perëndisë .
58010022	Le të hyjmë , pra , atje me zemër të çiltër dhe me besim të sigurt , me zemër të pastruar nga ndërgjegjja e keqe dhe me trup të larë me ujë të pastër .
58010023	Le ta mbajmë të patundur pohimin e shpresës , sepse ai që na premtoi është besnik .
58010024	Le të kujdesemi për njëri-tjetrin , duke e nxitur për dashuri dhe për vepra të mira ,
58010025	pa hequr dorë nga të mbledhurit së bashku , siç e kanë bërë zakon disa . Përkundrazi , le të nxisim njëri-tjetrin më shumë tani që shihni se po afron Dita e Zotit .
58010026	Nëse vazhdojmë të mëkatojmë me dashje , pasi kemi marrë njohuritë e së vërtetës , atëherë nuk ka më asnjë flijim për mëkatet .
58010027	Përkundrazi , na pret gjykimi i tmerrshëm dhe zjarri i ndezur , që përpin kundërshtarët .
58010028	Nëse dikush shkel ligjin e Moisiut , vritet pa mëshirë me dëshminë e dy a tre dëshmitarëve .
58010029	A e merrni me mend se ç'dënim më të madh do të meritojë ai që ka shkelur me këmbë Birin e Perëndisë , që e ka parë si të pavlerë gjakun e besëlidhjes , me të cilin u shenjtërua dhe që ka sharë Shpirtin e hirit ?
58010030	Sepse ne e njohim atë që ka thënë : « Shpagimi më përket mua dhe unë jam ai që do të marrë shpagim » . « Zoti gjykon popullin e tij » .
58010031	Është gjë e tmerrshme të biesh në duart e Perëndisë së gjallë .
58010032	Sillini ndër mend ditët e shkuara ! Atëherë , pasi u ndriçuat , ju duruat me shumë mundime një luftë të madhe ,
58010033	herë të përqeshur dhe të munduar botërisht , herë duke marrë pjesë në vuajtjet e atyre që trajtoheshin kështu .
58010034	Ju keni vuajtur bashkë me të burgosurit dhe kur ju kanë rrëmbyer pasuritë , keni duruar me gëzim , sepse e keni ditur se keni një pasuri më të madhe dhe të qëndrueshme .
58010035	Mos e humbisni , pra , guximin tuaj ! Ai ka shpërblim të madh .
58010036	Keni nevojë për durim që të bëni vullnetin e Perëndisë dhe të fitoni premtimin .
58010037	Sepse edhe pak kohë , vetëm pak , edhe do të vijë ai që duhet të vijë dhe nuk do të vonohet .
58010038	I drejti im do të jetojë prej besimit , por nëse zmbrapset , shpirti im nuk do të kënaqet me të .
58010039	Ne nuk jemi nga ata që zmbrapsen dhe humbasin , por nga ata që besojnë dhe shpëtojnë shpirtin .
58011001	Besimi është siguria për gjërat që shpresohen dhe njohja e gjërave që nuk shihen .
58011002	Nëpërmjet tij të parët tanë morën dëshminë e mirë .
58011003	Me anë të besimit , kuptojmë se gjithësia u krijua me fjalën e Perëndisë , në mënyrë të tillë që gjërat që shohim u bënë nga ato që nuk i shohim .
58011004	Me anë të besimit , Abeli i kushtoi Perëndisë flijim më të mirë se Kaini . Falë besimit , ai mori dëshminë se ishte i drejtë kur Perëndia pranoi dhuratat dhe ndonëse ka vdekur , ai vazhdon të na flasë .
58011005	Me anë të besimit , Enoku u mor lart nga Perëndia pa parë vdekje me sy dhe nuk u gjet më mbi tokë , sepse e kishte marrë lart Perëndia . Dëshmohet se , para se të merrej lart , ai i kishte pëlqyer Perëndisë .
58011006	Pa besim është e pamundur t'i pëlqejë njeri Perëndisë , sepse ai që i afrohet Perëndisë duhet të besojë se ka Perëndi dhe se Perëndia i shpërblen ata që e kërkojnë .
58011007	Me anë të besimit , Noeu , kur u njoftua nga Perëndia për ato gjëra që nuk shiheshin ende , u bind dhe ndërtoi arkën për të shpëtuar ata të shtëpisë së tij . Nëpërmjet besimit , Noeu gjykoi botën dhe për shkak të besimit Perëndia e bëri trashëgimtar të drejtësisë .
58011008	Me anë të besimit , Abrahami , kur e thirri Perëndia , u bind për të shkuar në vendin që do të merrte si trashëgim dhe u nis pa ditur ku po shkonte .
58011009	Me anë të besimit , ai banoi në tokën e premtuar si në dhè të huaj , duke jetuar në tenda bashkë me Isakun dhe Jakobin , bashkëtrashëgimtarë të të njëjtit premtim .
58011010	Sepse ai priste qytetin me themele të forta , arkitekt dhe ndërtues i të cilit do të ishte Perëndia .
58011011	Me anë të besimit të Abrahamit , edhe Sara shterpë arriti të mbesë shtatzënë , ndonëse i kishte kaluar mosha , sepse Abrahami e dinte se ai që i kishte premtuar ishte besnik .
58011012	Kështu , prej një njeriu të vetëm , edhe ky gati në të vdekur , lindën pasardhës të shumtë sa yjet e qiellit dhe sa rëra e panumërueshme e bregut të detit .
58011013	Këta të gjithë vdiqën me besim , por pa i marrë premtimet e bëra . Ata vetëm i panë nga larg dhe i përshëndetën , duke pranuar se janë të huaj dhe kalimtarë mbi tokë .
58011014	Ata që i thonë këto gjëra , tregojnë se kërkojnë atdhe .
58011015	Po ta kishin mendjen tek atdheu që kishin lënë do të kishin gjetur kohë për t'u kthyer përsëri atje .
58011016	Por tani ata dëshirojnë një atdhe më të mirë , domethënë një atdhe qiellor . Prandaj Perëndisë nuk i vjen turp të quhet Perëndia i tyre , sepse u kishte bërë gati një qytet .
58011017	Me anë të besimit , Abrahami , kur u vu në provë , kushtoi si flijim Isakun . Ai që kishte marrë premtimet , kushtoi birin e tij të vetëm ,
58011018	ndonëse Perëndia i kishte thënë : Nga Isaku do të rrjedhin pasardhësit e tu .
58011019	Abrahami mendonte se Perëndia mund ta ngjallte prej të vdekurve dhe e mori , në një farë mënyre , Isakun prej të vdekurve .
58011020	Me anë të besimit , Isaku bekoi Jakobin dhe Esaun për gjërat e ardhshme .
58011021	Me anë të besimit , Jakobi , kur po vdiste , bekoi secilin nga bijtë e Jozefit dhe adhuroi Perëndinë , duke u mbështetur te shkopi i tij .
58011022	Me anë të besimit , Jozefi , duke vdekur , përmendi daljen e bijve të Izraelit nga Egjipti dhe i porositi për eshtrat e tij .
58011023	Me anë të besimit , prindërit e Moisiut e fshehën atë për tre muaj pas lindjes , sepse e panë se fëmija ishte i bukur dhe nuk u frikësuan nga urdhri i mbretit .
58011024	Me anë të besimit , Moisiu , kur u rrit , nuk pranoi të quhet bir i së bijës së faraonit .
58011025	Ai zgjodhi që më mirë të vuante me popullin e Perëndisë , sesa të shijonte përkohësisht jetën në mëkat .
58011026	Ai e çmoi përçmimin e ngjashëm me përçmimin që do të pësonte Krishti , si pasuri më të madhe se thesaret e Egjiptit , sepse i kishte drejtuar sytë nga shpërblimi .
58011027	Me anë të besimit , Moisiu e la Egjiptin pa pasur frikë nga zemërimi i mbretit , sepse qëndroi i palëkundur duke parë të padukshmin .
58011028	Me anë të besimit , ai kremtoi Pashkën dhe bëri spërkatjen me gjak , me qëllim që engjëlli shfarosës të mos i vriste fëmijët e parëlindur të Izraelit .
58011029	Me anë të besimit , izraelitët kaluan Detin e Kuq si të ecnin në tokë të thatë , ndërsa kur e provuan egjiptianët , u mbytën .
58011030	Me anë të besimit , muret e Jerikosë ranë , pasi izraelitët u sollën rrotull tyre për shtatë ditë .
58011031	Me anë të besimit , lavirja Rahabë nuk vdiq bashkë me të pabindurit , pasi ajo i kishte pritur zbuluesit paqësisht .
58011032	Ç'të them më ? Nuk do të më mjaftonte koha t'ju tregoj për Gideonin , për Barakun , Samsonin , Jeftin , Davidin , Samuelin dhe profetët ,
58011033	të cilët me anë të besimit mposhtën mbretër , vunë drejtësinë , fituan premtimet , ua zunë grykën luanëve ,
58011034	shuan fuqinë e zjarrit , shpëtuan nga tehu i shpatës , nga të dobët u bënë të fortë , u bënë të fuqishëm në luftë , thyen ushtritë e huaja .
58011035	Me anë të besimit disa gra morën përsëri të vdekurit e tyre përmes ngjalljes , ndërsa të tjerë nuk e pranuan lirimin , por vuajtën tortura , që të fitonin një ngjallje më të mirë .
58011036	Të tjerë hoqën poshtërime e fshikullima , madje edhe pranga e burgime .
58011037	U vranë me gurë , u prenë me sharrë , u vranë nga tehu i shpatës dhe u endën veshur me lëkura delesh , me lëkura dhish , në skamje , në hidhërime dhe në keqtrajtime .
58011038	Bota nuk ishte e denjë për ta , prandaj ata endeshin nëpër shkretëtira , nëpër male , nëpër shpella dhe nëpër vrimat e dheut .
58011039	Të gjithë këta , megjithëse e morën dëshminë e mirë me anë të besimit nuk e fituan premtimin e Perëndisë .
58011040	Sepse Perëndia kishte parashikuar diçka më të mirë për ne , që ata të mos arrinin në përsosje pa ne .
58012001	Prandaj edhe ne që jemi të rrethuar nga një re kaq e madhe dëshmitarësh , le të hedhim tej çdo barrë si dhe mëkatin që na josh lehtësisht dhe le të ecim përpara me durim në betejën që na pret .
58012002	Le t'i mbajmë sytë te Jezui , që është kreu i besimit tonë dhe ai që e bën atë të përsosur . Ai , për gëzimin që e priste , duroi kryqin duke përçmuar turpin dhe u ul në të djathtë të fronit të Perëndisë .
58012003	Mendoni , pra , atë që duroi një armiqësi të tillë kundër vetes nga ana e mëkatarëve , që të mos ligështoheni dhe t'ju lëshojë zemra .
58012004	Sepse ju ende nuk keni arritur deri atje sa të derdhni gjakun në luftën kundër mëkatit .
58012005	Ju keni harruar këshillën që Perëndia jua tha si bijve të vet : Biri im , mos e përçmo qortimin e Zotit dhe mos të të lëshojë zemra kur ai të qorton ,
58012006	sepse Zoti e qorton atë që e do dhe fshikullon atë që pranon si bir .
58012007	Durojeni qortimin , sepse Perëndia po sillet me ju si bij . A ka ndonjë bir që nuk qortohet nga i ati ?
58012008	Nëse nuk do të qortoheni siç qortohen gjithë të tjerët , atëherë nuk jeni bij të vërtetë , por jeni fëmijë të paligjshëm .
58012009	Pastaj , nëse nderojmë etërit tanë tokësorë kur ata na qortojnë , a nuk duhet t'i nënshtrohemi më tepër Atit të shpirtrave dhe të fitojmë jetën ?
58012010	Etërit tokësorë na qortuan për pak kohë , ashtu siç e menduan , ndërsa Perëndia na qorton për të mirën tonë që ne të marrim pjesë në shenjtërinë e tij .
58012011	Qortimet aty për aty duket se sjellin trishtim dhe jo gëzim , por më vonë , ata që janë ushtruar me qortimin do të shijojnë fryte paqtimi dhe drejtësie .
58012012	Prandaj forconi duart e lodhura dhe gjunjët e këputur !
58012013	Rrafshoni shtigje të drejta për këmbët tuaja , që këmba e çalë të mos ndrydhet , por të shërohet .
58012014	Kërkoni paqen me të gjithë dhe shenjtërimin , pa të cilin askush nuk do ta shohë Zotin .
58012015	Kujdes se mos mbetet ndonjë pa hirin e Perëndisë , se mos mbin ndonjë rrënjë e hidhur , që turbullon e ndyn shumë njerëz .
58012016	Të mos bëhet askush kurvar a çnderues gjërash të shenjta si Esau , i cili për një të ngrënë shiti të drejtat që gëzonte si fëmijë i parë .
58012017	E dini se më pas , kur donte të trashëgonte bekimin , ai nuk u pranua , ndonëse e kërkoi me lot , pasi nuk kishte më vend për pendim .
58012018	Nuk i jeni afruar Malit të Sinait që mund të preket me dorë dhe që digjet me zjarr , as errësirës , as territ , as stuhisë ,
58012019	as tingullit të trumbetës dhe as oshëtimës së fjalëve , të cilën ata që e dëgjuan , u lutën të mos u thuhej më asnjë fjalë tjetër .
58012020	Ata nuk mund ta duronin urdhërin : Edhe nëse një shtazë e prek malin , të vritet me gurë .
58012021	Aq e frikshme ishte pamja , sa Moisiu tha : Kam frikë dhe po dridhem .
58012022	Ju i jeni afruar Malit të Sionit dhe qytetit të Perëndisë së gjallë , Jerusalemit qiellor , mijëra engjëjve ,
58012023	bashkësisë së fëmijëve të parëlindur të Perëndisë , emrat e të cilëve janë shkruar në qiell . Ju i jeni afruar Perëndisë , gjykatësit të të gjithëve dhe shpirtrave të të vdekurve , që kanë arritur përsosjen .
58012024	I jeni afruar Jezuit , ndërmjetësit të besëlidhjes së re dhe gjakut të tij të spërkatjes , që flet më mirë së gjaku i Abelit .
58012025	Kini kujdes se mos nuk ia vini veshin atij që ju flet ! Sepse nëse nuk i shpëtuan ndëshkimit ata që nuk e dëgjuan atë që u fliste mbi tokë , shumë më tepër nuk do t'i shpëtojmë ne , nëse mohojmë atë që na flet nga qielli .
58012026	Zëri i tij atëherë e tronditi tokën , ndërsa tani premton : Edhe një herë do ta trondit nga themelet , jo vetëm tokën , por edhe qiellin .
58012027	Fjala ‘ edhe një herë ’ tregon se gjërat e krijuara do të tronditen e do të zhvendosen , në mënyrë që të mbeten gjërat që nuk mund të tronditen .
58012028	Le të jemi mirënjohës , meqenëse kemi një mbretëri që nuk mund të tronditet . Le të jemi mirënjohës dhe le ta adhurojmë Perëndinë në mënyrë të pëlqyeshme me nderim e me druajtje ,
58012029	se Perëndia ynë është zjarr që përpin .
58013001	Dashuria vëllazërore le të mbetet !
58013002	Mikpritjen mos e harroni , sepse nëpërmjet saj , disa , pa e ditur , pritën engjëj në shtëpi .
58013003	Kujtoni të burgosurit , si të ishit edhe ju të burgosur me ta . Kujtoni edhe ata që keqtrajtohen , sepse edhe ju jeni njerëz me trup si ata .
58013004	Martesa le të jetë e ndershme për të gjithë dhe shtrati martesor i papërlyer , sepse kurvarët dhe ata që bëjnë tradhti bashkëshortore do t'i gjykojë Perëndia .
58013005	Sjellja juaj të mos ndikohet nga lakmia për para . Le t'ju mjaftojnë ato që keni , se Perëndia ka thënë : Nuk do të të lë vetëm e as nuk do të të braktis .
58013006	Kështu mund të themi me guxim : Zoti është ndihma ime dhe nuk do të kem frikë . Ç'mund të më bëjë njeriu ?
58013007	Kujtoni krerët tuaj , që ju shpallën fjalën e Perëndisë . Shikoni si e jetuan jetën dhe ndiqni shembullin e besimit të tyre .
58013008	Jezu Krishti është gjithnjë i njëjti , dje , sot dhe në amshim .
58013009	Mos rendni pas mësimeve të ndryshme dhe të huaja , sepse është mirë që zemra të forcohet me hir e jo me të ngrëna . Ata që vepruan kështu nuk patën asnjë dobi .
58013010	Ne kemi një altar , nga i cili nuk kanë të drejtë të hanë ata që e adhurojnë Perëndinë në tendë .
58013011	Kryeprifti çon në shenjtërore gjak kafshësh , të cilin e kushton për mëkatet , ndërsa vetë kafshët digjen jashtë vendbanimit .
58013012	Prandaj edhe Jezui vuajti jashtë portës së qytetit , që ta shenjtëronte popullin nëpërmjet gjakut të tij .
58013013	Kështu , le të dalim edhe ne jashtë vendbanimit dhe të shkojmë drej tij , duke duruar të njëjtin poshtërim .
58013014	Sepse nuk e kemi këtu qytetin e përhershëm , por kërkojmë atë që ka për të ardhur .
58013015	Nëpërmjet Jezuit , le t'i kushtojmë gjithnjë Perëndisë flijim lavdërimi , domethënë frytin e buzëve që rrëfejnë emrin e tij .
58013016	Mos harroni të bëni bamirësi dhe të ndani me të tjerët ato që keni , sepse të tilla flijime i pëlqejnë Perëndisë .
58013017	Bindjuni krerëve tuaj edhe nënshtrojuni atyre , pasi ata rrinë zgjuar për shpirtrat tuaj , meqenëse do të japin llogari para Perëndisë . Kështu , ata do ta bëjnë këtë gjë me gëzim dhe jo duke u ankuar , sepse kjo nuk do t'ju sillte dobi .
58013018	Lutuni për ne ! Ne jemi të bindur se e kemi ndërgjegjen e pastër , sepse në çdo gjë dëshirojmë të sillemi mirë .
58013019	Po ju kërkoj në veçanti të luteni që të kthehem sa më shpejt te ju .
58013020	Perëndia i paqes , ai që ngjalli prej të vdekurve bariun e madh të deleve , Zotin tonë Jezuin , me gjakun e të cilit siguroi besëlidhjen e amshuar ,
58013021	ju bëftë të aftë për çdo vepër të mirë , që të kryeni vullnetin e tij ! Ai bëftë ndër ne çdo gjë që i pëlqen të bëhet , nëpërmjet Jezu Krishtit , të cilit i përket lavdia në shekuj të shekujve ! Amen !
58013022	Ju lutem vëllezër , dëgjojini me kujdes këto fjalë ngushëllimi , sepse ju shkrova shkurt .
58013023	E morët vesh që vëllai ynë Timoteu u lirua nga burgu . Nëse ai mbërrin së shpejti këtu , do të vij t'ju shoh bashkë me të .
58013024	Përshëndetni të gjithë krerët tuaj dhe të gjithë besimtarët e krishterë . Ju përshëndesin vëllezërit nga Italia .
58013025	Hiri i Perëndisë qoftë me të gjithë ju !
59001001	Unë Jakobi , shërbëtor i Perëndisë dhe i Zotit Jezu Krisht , përshëndes dymbëdhjetë fiset e shpërndara nëpër botë .
59001002	Vëllezërit e mi , gëzohuni kur ndeshni tundime të ndryshme ,
59001003	sepse ju e dini se sprova e besimit tuaj sjell durimin .
59001004	Kini durim deri në fund , që të jeni të përsosur , të plotë dhe pa asnjë të metë .
59001005	Nëse dikujt nga ju i mungon urtia , le të kërkojë nga Perëndia dhe ai do t'i japë , sepse Perëndia u jep të gjithëve me zemërgjerësi dhe pa përçmim ,
59001006	por le të kërkojë me besim dhe pa dyshuar . Kush dyshon , i ngjan valës së detit , që e ngre era dhe pastaj e përplas .
59001007	Ky njeri të mos pandehë se do të marrë ndonjë gjë nga Zoti ,
59001008	sepse është njeri me dy mendje dhe i paqëndrueshëm në gjithçka që bën .
59001009	Vëllai i varfër le të krenohet , se do ta lartësojë Perëndia ,
59001010	ndërsa vëllai i pasur se do ta përulë . I pasuri do të shkojë si lulja e barit .
59001011	Dielli lind dhe nxehtësia e tij e than barin . Lulja e barit vyshket dhe bukuria i zhduket . Kështu do të vyshket edhe i pasuri në gjërat që bën .
59001012	Lum ai njeri që duron tundimet , sepse , pasi të ketë kaluar sprovën , do të marrë kurorën e jetës , të cilën Perëndia ua premtoi atyre që e duan .
59001013	Askush , kur tundohet , të mos thotë : « Jam tunduar nga Perëndia » . Perëndia nuk tundohet nga e keqja dhe nuk tundon askënd .
59001014	Secili tundohet nga lakmia e vet , që e josh dhe e mashtron .
59001015	Kur lakmia mbarset , pjell mëkatin , ndërsa mëkati që kryhet sjell vdekjen .
59001016	Vëllezërit e mi të dashur , mos u mashtroni !
59001017	Çdo e mirë që na është dhënë dhe çdo dhuratë e përsosur vjen nga lart dhe zbret nga Ati i dritave qiellore . Perëndia nuk ndryshon dhe nuk lëshon hije .
59001018	Prej vullnetit të tij na dha jetë me anë të fjalës të së vërtetës , që ne të jemi fryti i parë i krijesave të tij .
59001019	Vëllezërit e mi të dashur , dijeni se çdo njeri duhet të jetë i gatshëm për të dëgjuar , i ngadaltë për të folur dhe i ngadaltë në zemërim .
59001020	Zemërimi i njeriut nuk kryen drejtësinë e Perëndisë .
59001021	Prandaj hidhni tej çdo ndyrësi dhe çdo ligësi tjetër dhe me përulësi pranoni fjalën që Perëndia ka mbjellë ndër ju , fjalë e cila mund t'ju shpëtojë shpirtrat .
59001022	Bëhuni zbatues të fjalës dhe jo vetëm dëgjues , që gënjejnë veten .
59001023	Sepse nëse dikush është vetëm dëgjues i fjalës dhe jo zbatues i saj , ai i ngjan një njeriu që e shikon fytyrën e tij të vërtetë në pasqyrë ,
59001024	por pasi shihet , ikën e menjëherë harron se si ishte .
59001025	Ndërsa ai që e shikon me kujdes ligjin e përsosur të lirisë dhe ngulmon në të , ai që nuk mbetet vetëm një dëgjues që harron , por zbatues i tij , do të jetë i lum në gjithçka që bën .
59001026	Kush mendon se është fetar dhe nuk i vë fre gjuhës , mashtron veten dhe feja e tij është e kotë .
59001027	Feja e pastër dhe e panjollë para Perëndisë dhe Atit është kjo : përkujdesja për jetimët dhe vejushat që janë në vështirësi dhe ruajtja e vetes të pastër nga bota .
59002001	Vëllezërit e mi , mos e përzieni besimin e Zotit tonë të lavdisë , Jezu Krishtit , me dallimet ndërmjet njerëzve .
59002002	E zëmë se kur mblidheni së bashku , vjen dikush që ka unazë ari dhe rroba të shtrenjta , si edhe një i varfër me rroba të vjetra .
59002003	Nëse tregoni kujdes të veçantë për atë që ka veshur rrobat e shtrenjta dhe i thoni : « Ti ulu këtu në vendin e mirë ! » , ndërsa të varfrit i thoni : « Ti rri në këmbë atje ose ulu këtu te këmbët e mia ! » ,
59002004	a nuk keni bërë kështu dallime ndërmjet jush , duke u bërë gjykatës me mendime të liga ?
59002005	Dëgjoni , vëllezërit e mi të dashur ! A nuk i zgjodhi Perëndia të varfrit e botës për t'i bërë të pasur në besim dhe trashëgimtarë të mbretërisë që ua premtoi atyre që e duan ?
59002006	Ndërsa ju nuk e nderuat të varfrin . A nuk janë të pasurit ata që ju sundojnë dhe ju heqin zvarrë nëpër gjyqe ?
59002007	A nuk janë ata që përdhosin emrin e mirë me të cilin jeni quajtur ?
59002008	Nëse zbatoni ligjin e mbretërisë së Perëndisë , siç thuhet në Shkrimin e shenjtë : Duaje tjetrin si veten ! , atëherë veproni mirë .
59002009	Por nëse bëni dallime , bëni mëkat dhe ligji i Moisiut ju dënon si shkelës .
59002010	Kush e zbaton të gjithë ligjin e Moisiut , por e shkel në një pikë , bëhet fajtor ndaj të gjithë ligjit .
59002011	Sepse ai që tha : « Mos bëj tradhti bashkëshortore ! » , tha edhe : « Mos vrit ! » . Nëse nuk bën tradhti bashkëshortore por vret , atëherë ke shkelur ligjin e Moisiut .
59002012	Prandaj flisni dhe veproni si njerëz që do të gjykohen me ligjin e lirisë .
59002013	Gjykimi do të jetë i pamëshirshëm me atë që nuk ka treguar mëshirë , ndërsa mëshira ngadhënjen mbi gjykimin .
59002014	Ç'dobi ka , vëllezërit e mi , nëse dikush thotë se ka besim , por nuk ka vepra ? A mund ta shpëtojë atë besimi ?
59002015	Nëse ndonjë vëlla besimtar ose ndonjë motër besimtare nuk ka rroba për të veshur dhe u mungon ushqimi i përditshëm ,
59002016	dhe ndonjë nga ju u thotë : « Shkoni në paqe , ngrohuni dhe ngopuni ! » , por nuk u jep atyre gjërat e nevojshme për trupin , ç'dobi ka kjo ?
59002017	Kështu , pra , edhe besimi pa vepra është i vdekur në vetvete .
59002018	Por , dikush do të thotë : « Ti ke besimin , ndërsa unë kam veprat » . Unë i them : « Më trego si mund ta kesh besimin pa vepra dhe unë do të të tregoj besimin nga veprat e mia » .
59002019	Ti beson se ka vetëm një Perëndi ? Mirë bën . Edhe djajtë e besojnë dhe dridhen .
59002020	A do ta kuptosh , o njeri i kotë , se besimi pa vepra është i padobishëm ?
59002021	A nuk u bë i drejtë nga veprat ati ynë Abrahami kur kushtoi birin e tij , Isakun , mbi altar ?
59002022	A e shikon se besimi bashkëveproi me veprat e tij dhe u përsos nëpërmjet tyre ?
59002023	Kështu u përmbush Shkrimi i Shenjtë që thotë : Abrahami i besoi Perëndisë dhe kjo iu numërua për drejtësi . Ai u quajt mik i Perëndisë .
59002024	Pra , e shihni se njeriu bëhet i drejtë nga veprat e jo vetëm nga besimi .
59002025	Po ashtu edhe lavirja Rahabë . A nuk u bë e drejtë edhe ajo nga veprat kur priti të dërguarit dhe i përcolli nga një rrugë tjetër ?
59002026	Sikurse trupi është i vdekur pa shpirtin , ashtu edhe besimi është i vdekur pa veprat .
59003001	Vëllezërit e mi , mos u bëni shumë prej jush mësues , sepse e dini se do të gjykohemi më ashpër ,
59003002	duke qenë se gabojmë në shumë gjëra . Nëse dikush nuk gabon me fjalë , atëherë ai është njeri i përsosur dhe i aftë për të sunduar gjithë trupin e tij .
59003003	Ja , kuajve ua vëmë frerët në gojë , që të na binden dhe t'u drejtojmë të gjithë trupin .
59003004	Shikoni edhe anijet ! Megjithëse janë aq të mëdha dhe shtyhen nga erëra të forta , drejtohen nga një timon i vogël atje ku dëshiron timonieri .
59003005	Kështu edhe gjuha është gjymtyrë e vogël , por mund të mburret për gjëra të mëdha . Ja ç'pyll të madh mund të djegë një zjarr i vogël !
59003006	Gjuha është zjarr dhe botë padrejtësie . Ajo është vendosur midis gjymtyrëve tona dhe ndyn gjithë trupin . Ajo e bën shkrumb gjithë rrjedhën e jetës sonë dhe ndizet prej ferrit .
59003007	Çdo lloj egërsire e shpendi , zvarraniku e kafshe deti zbutet . Dhe njeriu i ka zbutur .
59003008	Por gjuhën nuk ka mundur ta zbusë asnjeri . Ajo është një e keqe e papërmbajtshme dhe plot me helm vdekjeprurës .
59003009	Me atë bekojmë Zotin dhe Atin dhe po me atë mallkojmë njerëzit që janë krijuar sipas përngjasimit të Perëndisë .
59003010	Nga e njëjta gojë del bekimi dhe mallkimi . Vëllezërit e mi , nuk duhet të ndodhë kështu .
59003011	A mund të dalë nga i njëjti burim ujë i ëmbël dhe i hidhur ?
59003012	O vëllezërit e mi , a mund të prodhojë fiku ullinj apo hardhia fiq ? Kështu , as burimi i kripur nuk mund të nxjerrë ujë të ëmbël .
59003013	Cili nga ju është i urtë e i mençur ? Ai le ta tregojë këtë me sjelljen e tij të mirë dhe me veprat e bëra me butësi e urti .
59003014	Nëse keni në zemër smirë të hidhur dhe shpirtin e grindjes , mos u mburrni dhe mos gënjeni kundër së vërtetës .
59003015	Kjo lloj urtie nuk vjen nga lart , por është tokësore , shqisore e djallëzore .
59003016	Atje ku ka smirë e grindje , ka trazirë dhe gjithfarë gjërash të liga .
59003017	Ndërsa urtia që vjen nga lart së pari është e pastër , pastaj paqësore , e butë , e bindur , plot me mëshirë dhe me fryte të mira , e paanshme dhe jo hipokrite .
59003018	Fryti i drejtësisë mbillet paqësisht nga ata që bëjnë paqen .
59004001	Nga vijnë luftërat dhe grindjet mes jush ? A nuk vijnë nga epshet që luftojnë në gjymtyrët tuaja ?
59004002	Ju lakmoni , por nuk keni . Pastaj vrisni dhe keni smirë , por gjë nuk fitoni . Grindeni dhe luftoni , por nuk keni , sepse nuk kërkoni nga Perëndia .
59004003	Kërkoni dhe nuk merrni , sepse kërkoni me qëllim të keq , që t'i përdorni për epshet tuaja .
59004004	O njerëz të pafe ! A nuk e dini se miqësia me botën është armiqësi me Perëndinë ? Ai që dëshiron të jetë mik me botën , bëhet armik me Perëndinë .
59004005	Mos vallë pandehni se Shkrimi i shenjtë thotë më kot se shpirti i vendosur nga Perëndia brenda nesh , priret drejt smirës ?
59004006	Por , Perëndia na jep edhe më shumë hir , prandaj thuhet : Perëndia u kundërvihet krenarëve , ndërsa të përulurve u jep hir .
59004007	Nënshtrojuni Perëndisë , ndërsa djallin kundërshtojeni dhe ai do të largohet nga ju .
59004008	Afrojuni Perëndisë dhe ai do t'ju afrohet . Pastroni duart , o mëkatarë , dhe pastroni zemrat , o njerëz me dy mendje !
59004009	Pikëllohuni , vajtoni dhe qani ! E qeshura juaj të kthehet në vajtim dhe gëzimi në trishtim .
59004010	Përuluni para Zotit dhe ai do t'ju lartësojë .
59004011	Mos flisni keq për njëri-tjetrin , o vëllezër ! Ai që flet keq për vëllain apo e gjykon atë , flet keq për ligjin e Mosiut dhe e gjykon atë ligj . Nëse gjykon ligjin e Mosiut , nuk je zbatues i këtij ligji , por gjykues i tij .
59004012	Vetëm njëri është ligjvënësi dhe gjykuesi , ai që mund të shpëtojë apo të çojë në humbje . Po ti , kush je që gjykon tjetrin ?
59004013	Dhe tani më dëgjoni ju që thoni : « Sot ose nesër do të shkojmë në atë qytet , do të rrimë atje një vit , do të bëjmë tregti dhe do të fitojmë » .
59004014	Ju nuk e dini si do të jetë e nesërmja dhe se çfarë është jeta juaj . Ajo është si avulli që duket për pak kohë dhe pastaj zhduket .
59004015	Në vend që të thoni : « Në dashtë Zoti dhe në qofshim gjallë , do të bëjmë këtë apo atë gjë » ,
59004016	ju mburreni me krenari . Çdo mburrje e tillë është e ligë .
59004017	Ai që di të bëjë të mirën dhe nuk e bën , bën mëkat .
59005001	Dhe tani , ju o të pasur ! Qani e vajtoni për mundimet që ju presin .
59005002	Pasuria juaj u kalb dhe rrobat tuaja i brejti tenja .
59005003	Ari dhe argjendi juaj u ndryshkën . Ndryshku i tyre do të jetë dëshmi kundër jush dhe do të përpijë trupat tuaj si zjarri . Ju u pasuruat në ditët e fundit .
59005004	Ja , paga që u keni ngrënë punëtorëve që korrën arat tuaja po këlthet dhe klithmat e korrësve arritën në vesh të Zotit të ushtrive qiellore .
59005005	Këtu në tokë jetuat në qejfe dhe bëtë shpenzime të kota . U majmët si kafshët për therje ,
59005006	dënuat e vratë të drejtin dhe ai nuk ju kundërshtoi .
59005007	Vëllezër , bëni durim derisa të vijë Zoti . Edhe bujku e pret me durim frytin e çmuar të tokës derisa të bien shirat e vjeshtës dhe të pranverës .
59005008	Kini edhe ju durim dhe forcojini zemrat , se dita e ardhjes së Zotit është afër .
59005009	Vëllezër , mos u ankoni për njëri-tjetrin , që të mos gjykoheni . Ja , gjykatësi është te dera !
59005010	Shembull të vuajtjes dhe të durimit kini profetët , që folën në emër të Zotit .
59005011	Ne i quajmë të lumë ata që duruan . Ju keni dëgjuar për durimin e Jobit dhe e patë çfarë fundi i ruajti Zoti , sepse Zoti është mëshirëplotë dhe i dhembshur .
59005012	Para së gjithash , vëllezërit e mi , mos bëni be : as për qiellin , as për tokën dhe as ndonjë betim tjetër . Le të jetë po-ja juaj po dhe jo-ja juaj jo , që të mos gjykoheni nga Perëndia .
59005013	A vuan ndonjë prej jush ? Le të lutet ! A është ndonjë i gëzuar ? Le të këndojë psalme !
59005014	A është ndonjë nga ju i sëmurë ? Le të thërrasë pleqtë e kishës që të luten për të dhe ta lyejnë me vaj në emër të Zotit .
59005015	Lutja me besim do ta shërojë atë që lëngon dhe Zoti do ta mëkëmbë . Nëse ka bërë mëkate , ato do t'i falen .
59005016	Rrëfejani mëkatet njëri-tjetrit dhe lutuni për njëri-tjetrin , që të shëroheni . Lutja e të drejtit ka fuqi të madhe !
59005017	Elia ishte njeri si ne . Ai u lut me gjithë shpirt që të mos binte shi dhe nuk ra shi mbi tokë për tre vjet e gjashtë muaj .
59005018	Pastaj u lut përsëri dhe qielli dha shi e toka dha frytet e saj .
59005019	Vëllezërit e mi , nëse ndonjë prej jush largohet nga e vërteta dhe një tjetër e kthen përsëri në besim
59005020	duhet ta dini se ai që kthen një mëkatar nga udha e mashtrimit , ia shpëton shpirtin nga vdekja dhe atij vetë do t'i falen shumë mëkate .
60001001	Unë , Pjetri , apostull i Jezu Krishtit , po ju shkruaj juve që jetoni në dhè të huaj , të shpërndarë nëpër Pont , Galati , Kapadoki , Azi dhe Bitini , që jeni zgjedhur
60001002	sipas qëllimit të Perëndisë dhe jeni shenjtëruar nga Shpirti i Shenjtë për t'iu bindur Jezu Krishtit dhe për t'u pastruar me gjakun e tij : Hiri dhe paqja u shtoftë ndër ju !
60001003	Bekuar qoftë Perëndia dhe Ati i Zotit tonë Jezu Krisht , që na rilindi nga mëshira e tij e madhe , nëpërmjet ngjalljes së Jezu Krishtit prej të vdekurve , që të kemi shpresën e gjallë dhe
60001004	trashëgimin e paprishshëm , të panjollë dhe të pavyshkur , që është ruajtur në qiej për ju .
60001005	Ju jeni ruajtur nga fuqia e Perëndisë , nëpërmjet besimit , për shpëtimin që është gati të zbulohet në kohët e fundit .
60001006	Gëzohuni për këtë , edhe nëse do të duhet të hidhëroheni për pak kohë nga tundime të ndryshme .
60001007	Kështu sprova e besimit tuaj , që është më i çmueshëm se ari që prishet , ndonëse provohet me zjarr , të jetë për lëvdimin , lavdinë dhe nderin tuaj kur të shfaqet Jezu Krishti .
60001008	Ju e doni atë , megjithëse nuk e keni parë dhe besoni në të , megjithëse tani nuk e shihni . Prandaj ju gëzoni me një hare të papërmbajtshme , që nuk mund të shprehet me fjalë ,
60001009	sepse po fitoni qëllimin e besimit , shpëtimin e shpirtrave .
60001010	Këtë shpëtim kërkuan profetët dhe për të kanë hulumtuar . Ata profetizuan për hirin që ju është dhënë juve
60001011	dhe u përpoqën të gjenin kohën dhe rrethanat që Shpirti i Krishtit brenda tyre u paralajmëronte për vuajtjet e Krishtit dhe për lavdinë që do të vinte më pas .
60001012	Profetëve iu zbulua se ato që thoshin nuk ishin për ata vetë , po për ju . Pikërisht këto gjëra ju i keni dëgjuar tashmë nëpërmjet atyre që ju shpallën ungjillin në Shpirtin e Shenjtë të dërguar prej qiellit . Këto do të donin t'i shihnin edhe engjëjt .
60001013	Prandaj , bëhuni gati shpirtërisht , rrini zgjuar dhe shpresoni plotësisht në hirin që do t'ju jepet kur të shfaqet Jezu Krishti .
60001014	Si bij të bindur , mos jetoni sipas dëshirave të mëparshme , që i kishit kur ishit në padije .
60001015	Përkundrazi , gjithë sjellja juaj të jetë e shenjtë , sikurse është i shenjtë edhe ai që ju thirri .
60001016	Sepse Shkrimi i shenjtë thotë : Jini të shenjtë , se unë jam i shenjtë .
60001017	Nëse e quani Atë Perëndinë që gjykon gjithsecilin sipas veprave , pa mbajtur anë , atëherë kalojeni shtegtimin tuaj mbi tokë me druajtje ndaj Perëndisë .
60001018	Ju e dini se nuk u shpenguat nga jeta e kotë që trashëguat prej etërve tuaj me gjëra që prishen , siç janë argjendi apo ari ,
60001019	por me gjakun e çmuar të Krishtit , Qengjit të patëmetë dhe të panjollë .
60001020	Flijimi i Krishtit ishte caktuar nga Perëndia që përpara se të krijohej bota , po për ju u shfaq në këto kohët e fundit .
60001021	Nëpërmjet tij ju besoni në Perëndinë që e ngjalli atë prej të vdekurve dhe i dha lavdi . Kështu , besimi dhe shpresa juaj janë në Perëndinë .
60001022	Tani që ju i keni pastruar shpirtrat duke iu bindur së vërtetës dhe i keni dashur sinqerisht vëllezërit , ta doni njëri-tjetrin me gjithë shpirt e me zemër të pastër !
60001023	Ju nuk keni rilindur nga fara që prishet , por nga fara që nuk prishet , nga fjala e Perëndisë së gjallë dhe të amshuar .
60001024	Sepse thuhet : Çdo njeri është si bari dhe gjithë lavdia e tij është si lulja e barit . Bari u tha dhe lulja u vyshk ,
60001025	ndërsa fjala e Zotit mbetet në amshim . Kjo fjalë është ungjilli që ju është shpallur juve .
60002001	Hidhni tej çdo lloj ligësie dhe çdo lloj mashtrimi , hipokrizie , smire apo përgojimi !
60002002	Dëshironi qumështin e pastër shpirtëror si foshnja të sapolindura , që të rriteni drejt shpëtimit .
60002003	Ju e keni shijuar se Zoti është i mirë .
60002004	Afrohuni tek ai që është guri i gjallë , i cili u hodh poshtë nga njerëzit , por u zgjodh dhe u çmua nga Perëndia .
60002005	Edhe ju si gurë të gjallë ndërtoni shtëpinë shpirtërore , ku do të shërbeni si priftëri e shenjtë duke kushtuar flijime shpirtërore që i pëlqejnë Perëndisë nëpërmjet Jezu Krishtit .
60002006	Sepse Shkrimi i shenjtë thotë : Unë zgjodha një gur të çmuar dhe e vura në Sion si gurin e qoshes . Kush beson në të nuk do të turpërohet .
60002007	Për ju që besoni , ky gur është i çmueshëm , ndërsa për ata që nuk besojnë , guri që ndërtuesit e hodhën tej u bë guri i qoshes ,
60002008	guri që i pengon dhe shkëmbi që i rrëzon .
60002009	Ndërsa ju jeni fis i zgjedhur , priftëri mbretërore , komb i shenjtë , popull që Perëndia zgjodhi për të shpallur veprat e tij madhështore . Ai ju thirri nga errësira në dritën e tij të mrekullueshme .
60002010	Ju që dikur nuk ishit popull , tani jeni populli i Perëndisë . Ju që ishit të përjashtuar nga mëshira , tani u mëshiruat .
60002011	Fort të dashur , meqenëse jeni shtegtarë dhe të përkohshëm , ju lutem të hiqni dorë nga kënaqësitë trupore , që luftojnë kundër shpirtit .
60002012	Sjellja juaj ndër paganët të jetë e mirë . Kështu , edhe nëse ata ju përflasin si keqbërës , kur të shohin veprat tuaja të mira do të përlëvdojnë Perëndinë në ditën e ardhjes së tij .
60002013	Nënshtrojuni çdo pushteti njerëzor për hir të Zotit , qoftë mbretit , si sundimtarit më të lartë ,
60002014	qoftë qeveritarëve , si të dërguar nga Perëndia për të ndëshkuar keqbërësit dhe për të lavdëruar ata që bëjnë të mirën .
60002015	Vullneti i Perëndisë është që duke bërë të mirën , t'ia mbyllni gojën paditurisë së njerëzve të pamend .
60002016	Silluni si njerëz të lirë dhe mos e përdorni lirinë si mbulesë të veprave të këqija , por jetoni si shërbëtorë të Perëndisë .
60002017	Nderojini të gjithë , duajini vëllezërit në besim , druani Perëndinë , nderoni mbretin .
60002018	Ju , shërbëtorë , nënshtrojuni plot druajtje zotërinjve tuaj , jo vetëm atyre që janë të mirë dhe zemërbutë , por edhe të mbrapshtëve .
60002019	Sepse është hir për njeriun që duron mundimet kur vuan padrejtësisht , për shkak se e ka ndërgjegjen sipas Perëndisë .
60002020	Çfarë vlere ka nëse duroni mundimet kur keni bërë faj ? Por nëse duroni vuajtjet kur keni bërë të mirën , kjo është hir para Perëndisë .
60002021	Për këtë jeni thirrur , sepse edhe Krishti vuajti për ju . Ai ju la shembullin , që të ndiqni edhe ju gjurmët e tij .
60002022	Ai nuk bëri asnjë mëkat dhe në gojën e tij nuk u gjet asnjë mashtrim .
60002023	Kur poshtërohej , ai nuk poshtëronte dhe kur vuante , nuk kërcënonte , por ia la veten në dorë Perëndisë që gjykon me drejtësi .
60002024	Ai i mori mëkatet tona në trupin e vet mbi kryq , që ne të vdesim ndaj mëkatit dhe të jetojmë me drejtësi . Ju u shëruat nga plagët e tij .
60002025	Ju ishit si dele të humbura , por tani u kthyet te bariu dhe ruajtësi i shpirtrave tuaj .
60003001	Edhe ju , gra , nënshtrojuni burrave tuaj ! Kështu , edhe nëse disa nuk i binden fjalës së Perëndisë do të fitohen nga sjellja e grave të tyre pa ndihmën e fjalëve ,
60003002	kur të shohin sjelljen tuaj të pastër dhe me respekt .
60003003	Stolia juaj të mos jetë nga ana e jashtme : flokët gërsheta , stolisja me ar apo veshja e rrobave të shtrenjta ,
60003004	por të jetë njeriu i brendshëm me zemër të pastër dhe me shpirt të butë e të qetë . Këto nuk prishen dhe janë shumë të çmueshme në sytë e Perëndisë .
60003005	Sepse kështu stoliseshin dikur edhe gratë e shenjta që shpresonin në Perëndinë . Iu nënshtroheshin burrave ,
60003006	sikurse edhe Sara i bindej Abrahamit dhe e quante ‘ imzot ’ . Edhe ju jeni bija të saj , nëse bëni të mirën dhe nuk keni frikë nga asgjë .
60003007	Po ashtu edhe ju , burra , jetoni me gratë tuaja , duke pasur parasysh se ato janë më të dobëta . Nderojini , sepse edhe ato do të trashëgojnë bashkë me ju hirin e jetës , në mënyrë që asgjë të mos pengojë lutjet tuaja .
60003008	Së fundi , jini të gjithë të një mendjeje , të dhembshur , plot dashuri vëllazërore , të mëshirshëm dhe të përulur .
60003009	Mos e ktheni të keqen me të keqe dhe as poshtërimin me poshtërim ! Përkundrazi , bekoni , sepse u thirrët pikërisht për të trashëguar bekimin .
60003010	Shkrimi i shenjtë thotë : Kush e do jetën dhe dëshiron të shohë ditë të mira , le ta ruajë gjuhën nga e keqja dhe buzët e tij të mos thonë gënjeshtra .
60003011	Le të largohet nga e keqja dhe le të bëjë të mirën . Le të kërkojë paqen dhe le të rendë pas saj .
60003012	Sepse sytë e Zotit janë mbi të drejtët dhe veshët e tij dëgjojnë lutjet e tyre , por ai u kundërvihet atyre që bëjnë keq .
60003013	E kush do t'ju bëjë keq nëse jepeni me zell pas së mirës ?
60003014	Por edhe nëse vuani për hir të drejtësisë , lum ju ! Mos kini frikë nga kërcënimet e tyre dhe mos u tronditni .
60003015	Nderoni në zemrat tuaja Zotin Krisht dhe jini gjithmonë gati për t'ju përgjigjur atyre që kërkojnë arsyen e shpresës që është në ju .
60003016	Por bëjeni këtë me butësi , me druajtje ndaj Perëndisë dhe me ndërgjegje të pastër , në mënyrë që ata që flasin keq për jetën tuaj si besimtarë në Krishtin , të turpërohen për shpifjet .
60003017	Është më mirë të vuani duke bërë të mirën , nëse ky është vullneti i Perëndisë , sesa duke bërë të keqen .
60003018	Sepse edhe Krishti vuajti një herë e përgjithmonë për mëkatet tona , ai , i drejti për të padrejtët , për t'ju çuar te Perëndia . Ai vdiq me trup , por Shpirti i Shenjtë e ngjalli .
60003019	Me anë të Shpirtit , ai shkoi dhe u predikoi edhe shpirtrave që ishin në burg ,
60003020	të cilët nuk iu bindën Perëndisë kur ai i priste me durim gjatë ditëve kur Noeu ndërtonte arkën . Në të hynë pak njerëz , vetëm tetë shpirtra , që shpëtuan nëpërmjet ujit .
60003021	Ky ujë është shëmbëllesa e sotme e pagëzimit që ju shpëton . Nuk ka të bëjë me pastrimin e papastërtive të trupit , por është një premtim që i bëhet me ndërgjegje të pastër Perëndisë . Pagëzimi ju shpëton nëpërmjet ngjalljes së Jezu Krishtit ,
60003022	i cili u ngjit në qiell dhe rri në të djathtë të Perëndisë , ku sundon mbi engjëjt , pushtetet dhe fuqitë qiellore .
60004001	Meqenëse Krishti vuajti në trup , atëherë duhet që edhe ju të armatoseni me të njëjtën mendësi , sepse ai që vuan në trup pushon së mëkatuari .
60004002	Që tani e tutje ta jetoni atë që ju ka mbetur nga jeta në trup jo sipas kënaqësive njerëzore , por sipas vullnetit të Perëndisë .
60004003	Mjaft kohë keni humbur duke jetuar sipas dëshirave të paganëve , duke jetuar në fëlligështi , në kënaqësi , në dehje , në darka të shfrenuara , në të pira dhe në idhujtari të neveritshme .
60004004	Tani atyre u duket çudi që ju nuk rendni më me ta në të njëjtin lumë poshtërsish dhe prandaj ju fyejnë .
60004005	Ata do t'i japin llogari atij që është gati për të gjykuar të gjallët dhe të vdekurit .
60004006	Për këtë arsye ungjilli iu shpall edhe të vdekurve , që të gjykohen sipas njerëzve në trup dhe të jetojnë sipas Perëndisë në shpirt .
60004007	Fundi i të gjitha gjërave është afër ! Bëhuni të urtë dhe rrini zgjuar për lutje .
60004008	Para së gjithash , të keni dashuri të madhe për njëri-tjetrin , sepse dashuria mbulon shumë mëkate .
60004009	Jini mikpritës për njëri-tjetrin pa murmuritur .
60004010	Secili prej jush , si kujdestar i mirë i dhuntive të ndryshme të Perëndisë , ta përdorë dhuntinë e tij për t'u shërbyer të tjerëve .
60004011	Kush predikon , le të predikojë fjalët e Perëndisë dhe kush shërben , le të shërbejë sipas fuqisë që i jep Perëndia , që Perëndia të përlëvdohet në gjithçka nëpërmjet Jezu Krishtit , të cilit i përket lavdia dhe pushteti në shekuj të shekujve ! Amen !
60004012	Fort të dashur , mos u çuditni për sprovën e zjarrit nëpër të cilën po kaloni për t'u sprovuar , si të ishte diçka e jashtëzakonshme .
60004013	Por gëzohuni që jeni pjesëtarë të vuajtjeve të Krishtit , që edhe kur të shfaqet lavdia e tij , të gëzoheni dhe të ngazëlloheni .
60004014	Lum ju nëse ju tallin për shkak të emrit të Krishtit , sepse Shpirti i lavdisë dhe i Perëndisë prehet mbi ju .
60004015	Askush nga ju të mos vuajë si vrasës , vjedhës , keqbërës apo pse përzihet në punët e të tjerëve .
60004016	Nëse vuan si i krishterë , të mos ketë turp , por të përlëvdojë Perëndinë për këtë emër .
60004017	Erdhi koha që të fillojë gjykimi nga shtëpia e Perëndisë . Nëse fillon së pari me ne , si do të jetë fundi i atyre që nuk iu bindën ungjillit të Perëndisë ?
60004018	Nëse i drejti shpëton me vështirësi , ç'do të ndodhë me të pafeun dhe mëkatarin ?
60004019	Ata që vuajnë sipas vullnetit të Perëndisë , le të bëjnë të mirën dhe le t'ia besojnë plotësisht shpirtin Krijuesit besnik .
60005001	U lutem pleqve tuaj , unë që jam plak bashkë me ta , si dëshmitar i vuajtjeve të Krishtit dhe pjesëtar i lavdisë që do të shfaqet :
60005002	ruajeni grigjën e Perëndisë që ju është besuar dhe mbikqyreni jo me detyrim , por vullnetarisht sipas dëshirës së Perëndisë , as për përfitim , por me dëshirë .
60005003	Mos u sillni si sundues mbi ata që ju janë besuar , por bëhuni shembull për grigjën
60005004	dhe kur të shfaqet Kryebariu do të merrni kurorën e lavdisë që nuk vyshket .
60005005	Po ashtu edhe ju të rinj nënshtrojuni të moshuarve . Të gjithë bashkë shërbejini njëri-tjetrit me përulësi , sepse Perëndia u kundërvihet kryelartëve , ndërsa të përulurve u jep hir .
60005006	Përuluni nën dorën e fuqishme të Perëndisë , që ai t'ju lartësojë në kohën e duhur .
60005007	Gjithë shqetësimet tuaja lërini në dorë të tij dhe ai do të kujdeset për ju .
60005008	Kini kujdes e rrini zgjuar ! Kundërshtari juaj , djalli , sillet rrotull si luan i egërsuar duke kërkuar kë të përpijë .
60005009	Kundërshtojeni duke qëndruar të fortë në besim . Duhet ta dini se të njëjtat vuajtje i heqin të gjithë vëllezërit tuaj nëpër botë .
60005010	Perëndia i çdo hiri , që ju thirri për lavdinë e tij të amshuar përmes Krishtit Jezu , pasi të vuani për pak kohë , do t'ju përsosë , do t'ju forcojë , do t'ju mbështesë dhe do t'ju vendosë mbi themele të forta .
60005011	Atij i qoftë pushteti në shekuj të shekujve ! Amen !
60005012	Nëpërmjet Silvanit , të cilin e çmoj si vëllain tuaj besnik , ju shkrova shkurt për t'ju dëshmuar se ky është hiri i vërtetë i Perëndisë . Ju bëj thirrje të qëndroni në këtë hir !
60005013	Ju përshëndet kisha e Babilonisë , e zgjedhur si ju , dhe Marku , biri im .
60005014	Përshëndetni njëri-tjetrin me puthjen e dashurisë vëllazërore . Paqja qoftë me të gjithë ju që i përkisni Krishtit !
61001001	Unë , Simon Pjetri , shërbëtor dhe apostull i Jezu Krishtit , po ju shkruaj juve që nga drejtësia e Perëndisë tonë dhe e Shpëtimtarit Jezu Krisht keni marrë të njëjtin besim me ne :
61001002	Hiri dhe paqja u shtofshin mbi ju me njohjen e Perëndisë dhe të Zotit tonë Jezu !
61001003	Fuqia e tij hyjnore na dhuroi gjithçka që na nevojitet për jetën e përkushtuar ndaj Perëndisë , nëpërmjet njohjes së atij që na thirri në lavdinë dhe fuqinë e tij .
61001004	Me to na u dhuruan premtimet shumë të mëdha e të çmueshme , që nëpërmjet tyre të bëheni pjesëtarë të natyrës hyjnore , duke shpëtuar nga prishja që sjellin kënaqësitë e botës .
61001005	Prandaj bëni çdo përpjekje për t'i shtuar besimit tuaj virtytin , virtytit diturinë ,
61001006	diturisë vetëkontrollin , vetëkontrollit durimin , durimit përkushtimin ndaj Perëndisë ,
61001007	përkushtimit ndaj Perëndisë dashurinë vëllazërore dhe dashurisë vëllazërore dashurinë .
61001008	Sepse nëse i keni të gjitha këto me shumicë , ato nuk do t'ju lejojnë të bëheni përtacë dhe të pafryt në njohjen e Zotit tonë Jezu Krisht .
61001009	Kush nuk i ka këto , është i verbër e dritëshkurtër dhe ka harruar se është pastruar nga mëkatet e tij të vjetra .
61001010	Prandaj , vëllezër , përpiquni ta forconi sa më shumë thirrjen dhe zgjedhjen tuaj nga Perëndia , sepse po t'i bëni këto gjëra , nuk do të bini kurrë .
61001011	Kështu do t'ju hapet plotësisht hyrja për në mbretërinë e amshuar të Zotit dhe të Shpëtimtarit tonë Jezu Krisht .
61001012	Për këtë arsye do të vazhdoj t'jua kujtoj përherë këto gjëra , edhe pse i dini dhe jeni të palëkundur në këtë të vërtetë .
61001013	Mendoj se është e drejtë t'ju mbaj zgjuar duke jua kujtuar ato për sa të jem në këtë jetë .
61001014	Unë e di se do ta lë shpejt këtë trup , sikurse ma ka shfaqur Zoti ynë Jezu Krisht .
61001015	Prandaj do të përpiqem që të mund t'i kujtoni të gjitha këto gjëra edhe pas largimit tim .
61001016	Ne nuk përdorëm përralla të thurura me mjeshtëri për t'ju shpallur fuqinë dhe ardhjen e Zotit tonë Jezu Krisht . Ne e kemi parë me sytë tanë madhështinë e tij .
61001017	Ai mori nder e lavdi nga Perëndia Atë kur nga lavdia madhështore erdhi zëri që tha : « Ky është Biri im i dashur , me të cilin jam i kënaqur » .
61001018	Këtë zë që vinte nga qielli e dëgjuam kur ishim me të në malin e shenjtë .
61001019	Kështu jemi më të sigurt për fjalën profetike , të cilën bëni mirë ta keni si një pishtar që ndriçon në një vend të errët , derisa të agojë dita dhe ylli i mëngjesit të lindë në zemrat tuaja .
61001020	Duhet të dini së pari se asnjë profeci e Shkrimit të shenjtë nuk shpjegohet sipas mendjes së gjithsecilit ,
61001021	pasi asnjë profeci nuk ka ardhur nga vullneti i njeriut , por njerëz të frymëzuar nga Shpirti i Shenjtë folën nga ana e Perëndisë .
61002001	Në popull ka pasur edhe profetë të rremë , ashtu si edhe mes jush do të ketë mësues të rremë . Ata do të fusin fshehurazi herezi që çojnë në shkatërrim dhe do të mohojnë edhe Zotin që i shpagoi nga mëkati . Kështu do të tërheqin mbi vete një shkatërrim të shpejtë .
61002002	Shumë njerëz do të ndjekin fëlligështitë e tyre dhe për shkak të tyre udha e së vërtetës do të shahet .
61002003	Nga lakmia për para , ata do t'ju mashtrojnë me fjalë të sajuara . Por gjykimi i tyre , i vendosur që moti , nuk do të vonojë dhe shkatërrimi i tyre nuk do të dremisë .
61002004	Perëndia nuk kurseu as engjëjt që mëkatuan , por i hodhi në humnerat e ferrit , ku ruhen të lidhur me pranga në errësirë për ditën e gjykimit .
61002005	Ai nuk kurseu as botën e lashtë , po kur solli përmbytjen mbi botën e të pafeve , shpëtoi vetëm Noeun , vetë i tetë , predikuesin e drejtësisë .
61002006	Dënoi me shkatërrim edhe qytetet e Sodomës dhe Gomorrës , duke i bërë hi dhe i bëri shembull për ata që në të ardhmen do të jetonin pa besim .
61002007	Por shpëtoi Lotin e drejtë , i cili vuante nga sjellja e fëlligësht e të pafeve .
61002008	Ky i drejtë jetonte mes tyre dhe shpirti i tij i drejtë mundohej dita-ditës kur shikonte me sy dhe dëgjonte me veshë veprat e tyre të paudha .
61002009	Zoti di t'i shpëtojë nga tundimi ata që i janë përkushtuar atij dhe di t'i ruajë të padrejtët që të ndëshkohen ditën e gjykimit ,
61002010	sidomos ata që shkojnë pas lakmive të epsheve trupore dhe përbuzin pushtetin e Perëndisë . Ata janë të paturpshëm , arrogantë dhe njerëz që nuk kanë frikë të fyejnë fuqitë e lavdishme qiellore ,
61002011	ndërsa engjëjt , që janë më të mëdhenj për nga forca dhe pushteti nuk sjellin para Zotit gjykime fyese kundër tyre .
61002012	Por ata janë pa mend , si kafshët që lindin për t'u kapur e për t'u therur . Ata flasin keq për gjërat që nuk i dinë dhe do të shkatërrohen po ashtu si kafshët ;
61002013	do të marrin shpagimin e padrejtësisë . Ata e kanë për kënaqësi kur e kalojnë ditën në shthurje . Është njollë e turp që ata të marrin pjesë në darkat tuaja kur vazhdojnë ende të kënaqen në mashtrimet e tyre .
61002014	Sytë i kanë plot dëshirë për të bërë tradhti bashkëshortore dhe nuk pushojnë së mëkatuari . Mashtrojnë shpirtrat e paqëndrueshëm , zemrën e kanë të stërvitur për lakmi dhe janë bij mallkimi .
61002015	Ata e lanë udhën e drejtë dhe u mashtruan e shkuan pas udhës së Balaamit , birit të Bosorit , që donte të fitonte duke bërë padrejtësi .
61002016	Por ai u ndëshkua për paudhësinë e tij , sepse kafsha pa gojë foli si njeri dhe e pengoi marrëzinë e profetit .
61002017	Këta janë burime pa ujë dhe re që shtyhen nga era , për të cilët është ruajtur terri i errësirës .
61002018	Me fjalë të fryra e të kota bëjnë për vete me anë të kënaqësive trupore dhe me anë të fëlligështive ata që sapo kishin shpëtuar prej atyre që jetojnë në mashtrim .
61002019	U premtojnë liri kur ata vetë janë skllevër të prishjes , sepse njeriu bëhet skllav i atij që e mposht .
61002020	Nëse ata që u larguan nga ndyrësitë e botës nëpërmjet njohjes së Zotit dhe të Shpëtimtarit tonë Jezu Krisht ngatërrohen përsëri me këto gjëra dhe mposhten nga ato , atëherë gjendja e tyre e fundit bëhet më e keqe se e para .
61002021	Do të ishte më mirë për ta të mos e kishin njohur udhën e drejtësisë , sesa pasi e njohën , ta braktisin urdhërimin e shenjtë që iu dha .
61002022	Këtu ndodh si te ajo fjala e urtë dhe e vërtetë : « Qeni u kthye në të vjellat e veta » . « Dosa e larë u kthye të zhgërryhet sërish në llucë » .
61003001	Fort të dashur , kjo është tashmë letra e dytë që po ju shkruaj . Në të dyja po përpiqem t'ju zgjoj kujtesën , që me mendje të kthjellët
61003002	të kujtoni fjalët që janë thënë më përpara nga profetët e shenjtë dhe urdhërimin e Zotit dhe të Shpëtimtarit tonë , që ju shpallën apostujt .
61003003	Së pari , duhet të dini se në ditët e fundit do të vijnë përqeshës , që jetojnë sipas dëshirave të tyre . Ata do t'ju përqeshin
61003004	dhe do t'ju thonë : « Ku është premtimi i ardhjes së Zotit ? Të parët tanë vdiqën , por gjithçka mbeti si në fillim të krijimit » .
61003005	Ata harrojnë me dashje se qiejt , kohë më parë , u bënë me fjalën e Perëndisë . Po ashtu edhe toka , që u bë nga uji dhe nëpërmjet ujit .
61003006	Po me ujë u shkatërrua bota e atëhershme , kur u bë përmbytja .
61003007	Ky qiell dhe kjo tokë ruhen nga e njëjta fjalë , për t'u shkatërruar me zjarr kur të vijë dita e gjykimit dhe e shkatërrimit të të pafeve .
61003008	Edhe këtë gjë mos e harroni , fort të dashur , se për Zotin një ditë është si një mijë vjet dhe një mijë vjet janë si një ditë .
61003009	Zoti nuk e vonon premtimin , siç mendojnë disa , por është i duruar me ju , sepse nuk dëshiron që ndokush të humbasë , por dëshiron që të gjithë të kthehen në pendim .
61003010	Dita e Zotit do të vijë si vjedhësi . Atë ditë qiejt do të zhduken me krisma , elementet e natyrës do të shkrihen nga nxehtësia dhe toka e gjithçka që ajo mban do të digjen .
61003011	Nëse gjithçka do të tretet në këtë mënyrë , atëherë e kuptoni se duhet të keni një sjellje të shenjtë dhe të jeni të përkushtuar ndaj Perëndisë ,
61003012	duke pritur e duke u përpjekur ta afroni ardhjen e ditës së Perëndisë , në të cilën qiejtë do të treten me zjarr dhe elementet e natyrës do të shkrihen nga nxehtësia .
61003013	Sipas premtimit të tij , ne presim qiej të rinj dhe tokë të re , ku banon drejtësia .
61003014	Prandaj , fort të dashur , duke pritur këto , përpiquni të jeni para tij të panjollë , të patëmetë dhe në paqe .
61003015	Durimin e Zotit çmojeni si mundësi për shpëtim , sikurse ju shkroi edhe vëllai ynë i dashur , Pali , sipas urtisë që i dha Perëndia .
61003016	Në të gjitha letrat e tij ai shkruan për këto gjëra . Por në to ka disa pjesë të vështira për t'u kuptuar , që të paditurit e të paqëndrueshmit i shtrembërojnë . Ata bëjnë ashtu edhe me pjesë të tjera të Shkrimit të shenjtë , duke shkaktuar kështu humbjen e vetes së tyre .
61003017	Ndërsa ju , fort të dashur , meqenëse i dini këto gjëra që më përpara , ruhuni që të mos bini në mashtrimin e të pabesëve dhe të humbisni sigurinë e besimit tuaj .
61003018	Vazhdoni të përparoni në hirin dhe në njohjen e Zotit dhe të Shpëtimtarit tonë Jezu Krisht ! Atij i qoftë lavdia , tani e përherë , deri në ditën e amshimit ! Amen !
62001001	Po ju shkruajmë për Fjalën e jetës që ishte nga fillimi , që e dëgjuam dhe e pamë me sytë tanë , që e soditëm dhe e prekëm me duart tona .
62001002	Jeta u shfaq dhe ne e pamë . Prandaj dëshmojmë dhe ju shpallim jetën e amshuar , që ishte me Atin dhe na u shfaq neve .
62001003	Po ju shpallim atë që pamë dhe dëgjuam , që edhe ju të keni bashkësi me ne , sepse bashkësia jonë është me Atin dhe me Birin e tij , Jezu Krishtin .
62001004	Këto gjëra po i shkruajmë që gëzimi ynë të jetë i plotë .
62001005	Ky është lajmi që dëgjuam prej tij dhe po jua njoftojmë juve : Perëndia është dritë dhe në të nuk ka kurrfarë errësire .
62001006	Po të themi se kemi bashkësi me Perëndinë , por jetojmë në errësirë , gënjejmë dhe nuk veprojmë sipas së vërtetës .
62001007	Por po të jetojmë në dritë , sikurse ai është në dritë , kemi bashkësi me njëri-tjetrin dhe gjaku i Jezuit , Birit të tij , na pastron nga çdo mëkat .
62001008	Po të themi se nuk kemi mëkat , mashtrojmë veten dhe e vërteta nuk është në ne .
62001009	Po të rrëfejmë mëkatet tona , Perëndia që është besnik dhe i drejtë do të na i falë mëkatet dhe do të na pastrojë nga çdo padrejtësi .
62001010	Po të themi se nuk kemi mëkatuar , e bëjmë Perëndinë gënjeshtar dhe fjala e tij nuk është në ne .
62002001	Bijtë e mi , këto gjëra jua shkruaj që të mos mëkatoni . Por edhe nëse dikush mëkaton , mbrojtës tek Ati kemi Jezu Krishtin , të drejtin .
62002002	Ai u flijua për mëkatet tona , dhe jo vetëm për mëkatet tona , por edhe për mëkatet e gjithë botës .
62002003	Nëse zbatojmë urdhërimet e tij , atëherë e dimë se e kemi njohur atë .
62002004	Ai që thotë : « Unë e kam njohur Perëndinë » , por nuk zbaton urdhërimet e tij , është gënjeshtar dhe e vërteta nuk është në të .
62002005	Por tek ai që e zbaton fjalën e tij , dashuria e Perëndisë është me të vërtetë e përsosur . Kështu mund ta dimë se jemi në Perëndinë .
62002006	Ai që thotë se qëndron në të , duhet të ecë në të njëjtën udhë nëpër të cilën eci Jezu Krishti .
62002007	Fort të dashur , nuk po ju shkruaj një urdhërim të ri , por një urdhërim të vjetër , të cilin e kishit që nga fillimi . Urdhërimi i vjetër është fjala që dëgjuat .
62002008	Megjithatë , po ju shkruaj një urdhërim të ri , që është i vërtetë për Krishtin dhe për ju , se errësira po shkon dhe tashmë po ndrin drita e vërtetë .
62002009	Ai që thotë se është në dritë , por urren vëllanë e vet , ai është ende në errësirë .
62002010	Ai që do vëllanë e vet , qëndron në dritë dhe në të nuk ka asnjë shkak që pengon të tjerët në besim .
62002011	Por ai që urren vëllanë e vet , është në errësirë . Ai ecën në errësirë dhe nuk sheh ku shkon , sepse errësira ia ka verbuar sytë .
62002012	Po ju shkruaj , o bij , se mëkatet tuaja u falën me anë të emrit të tij .
62002013	Po ju shkruaj , o etër , se e keni njohur atë që është që nga fillimi . Po ju shkruaj , o të rinj , se e keni mundur të ligun .
62002014	Ju shkrova , o bij , se e keni njohur Atin . Ju shkrova , o etër , se e keni njohur atë që është që nga fillimi . Ju shkrova , o të rinj , se jeni të fortë ; fjala e Perëndisë banon në ju dhe e keni mundur të ligun .
62002015	Mos e doni botën dhe as gjërat e saj . Nëse dikush e do botën , dashuria e Atit nuk është në të .
62002016	Gjithçka që është në botë , epshet trupore , lakmia e syve dhe mburrja për gjërat e kësaj jete , nuk janë nga Ati , por nga bota .
62002017	Bota me gjithë kënaqësitë e saj shkojnë , por ai që bën vullnetin e Perëndisë mbetet në amshim .
62002018	Bijtë e mi , po vjen ora e fundit ! Siç keni dëgjuar , antikrishti po vjen . Tani ka shumë antikrishtë dhe nga kjo e dimë se po vjen ora e fundit .
62002019	Nga ne dolën , por nuk ishin nga tanët . Po të ishin nga tanët , do të kishin qëndruar me ne , por ikën prej nesh që të duket qartë se të gjithë ata nuk janë nga tanët .
62002020	Ju jeni vajosur nga Shpirti i Shenjtë , prandaj të gjithë e dini të vërtetën .
62002021	Nuk ju shkrova ngaqë nuk e njihni të vërtetën , por sepse e njihni dhe e dini se asnjë gënjeshtër nuk vjen nga e vërteta .
62002022	Kush është gënjeshtari , pra ? A nuk është ai që mohon se Jezui është Krishti ? Ai është antikrishti , ai që mohon Atin dhe Birin .
62002023	Ai që mohon Birin , nuk e ka as Atin . Ai që e rrëfen Birin , e ka edhe Atin .
62002024	Le të qëndrojë në ju çfarë dëgjuat që nga fillimi . Po të qëndrojë në ju çfarë dëgjuat që nga fillimi , atëherë edhe ju do të qëndroni në Birin dhe në Atin .
62002025	Dhe ky është premtimi që na ka bërë ai : jeta e amshuar .
62002026	Këto gjëra jua shkrova për shkak të atyre që kërkojnë t'ju mashtrojnë .
62002027	Sa për ju , vajosja që morët prej Krishtit qëndron në ju dhe nuk ka nevojë t'ju mësojë kush . Vajosja i tij ju mëson për gjithçka . Krishti është i vërtetë dhe nuk është i gënjeshtërt . Prandaj qëndroni në të ashtu siç ju mësoi .
62002028	Dhe tani , bijtë e mi , qëndroni në të , që kur ai të shfaqet në ardhjen e tij , të kemi siguri të plotë dhe të mos turpërohemi para tij .
62002029	Përderisa e dini që Krishti është i drejtë atëherë duhet të dini edhe se kushdo që vepron me drejtësi ka lindur prej tij .
62003001	Shikoni ç'dashuri të madhe na ka dhënë Ati : të quhemi bij të Perëndisë . Dhe me të vërtetë jemi , prandaj bota nuk na njeh sepse nuk e ka njohur as atë .
62003002	Fort të dashur , tani jemi bij të Perëndisë dhe nuk na është shfaqur ende se çfarë do të jemi , por dimë që kur të shfaqet Krishti , do të jemi të ngjashëm me të , sepse do ta shohim ashtu siç është .
62003003	Dhe kush ka këtë shpresë tek ai , bëhet i pastër , sikurse është i pastër ai .
62003004	Kush bën mëkat , shkel ligjin e Moisiut , sepse mëkati është shkelja e këtij ligji .
62003005	Ju e dini se Jezu Krishti u shfaq për të marrë mbi vete mëkatet dhe në të nuk ka mëkat .
62003006	Kush qëndron në të , nuk mëkaton . Kush mëkaton , nuk e ka parë dhe nuk e ka njohur atë .
62003007	Bijtë e mi , të mos ju mashtrojë askush ! Ai që bën drejtësinë është i drejtë , sikurse është i drejtë Jezu Krishti .
62003008	Ai që bën mëkat është nga djalli , sepse djalli mëkatoi që nga fillimi . Prandaj u shfaq Biri i Perëndisë : për të shkatërruar veprat e djallit .
62003009	Kush ka lindur nga Perëndia , nuk bën mëkat , sepse fara e jetës së Perëndisë qëndron në të dhe nuk mund të mëkatojë , meqenëse ka lindur nga Perëndia .
62003010	Ja nga dallohen qartë bijtë e Perëndisë nga bijtë e djallit : kush nuk bën atë që është e drejtë dhe nuk do vëllanë e vet , nuk është nga Perëndia .
62003011	Kjo është porosia që keni dëgjuar që nga fillimi : ta duam njëri-tjetrin ,
62003012	jo si Kaini , që ishte nga i ligu dhe vrau vëllanë e vet . Dhe përse e vrau ? Ngaqë veprat e tij ishin të liga , ndërsa veprat e vëllait të tij ishin të drejta .
62003013	Mos u habitni , vëllezër , nëse bota ju urren !
62003014	Ne e dimë se kemi kaluar nga vdekja në jetë , sepse i duam vëllezërit . Ai që nuk ka dashuri mbetet në vdekje .
62003015	Kush urren vëllanë është njeri-vrasës dhe ju e dini se asnjë njeri-vrasës nuk ka jetë të amshuar .
62003016	Ja si e njohëm dashurinë : Jezu Krishti dha jetën e tij për ne , prandaj edhe ne duhet të japim jetën për vëllezërit tanë .
62003017	Nëse dikush që ka të mirat e kësaj bote shikon vëllanë e vet në nevojë , por e ngurtëson zemrën ndaj tij , si mund të qëndrojë në të dashuria e Perëndisë ?
62003018	Bijtë e mi , të mos duam me fjalë a me gojë , por me vepra dhe me të vërtetë .
62003019	Ja si do ta dimë se jemi nga e vërteta dhe zemra jonë do të ketë siguri para Perëndisë :
62003020	edhe nëse zemra na padit , Perëndia është më i madh se zemra jonë dhe njeh gjithçka .
62003021	Fort të dashur , nëse zemra jonë nuk na dënon , kemi siguri para Perëndisë
62003022	dhe do të marrim prej tij ç'të kërkojmë , sepse zbatojmë urdhërimet e tij dhe bëjmë gjërat që i pëlqejnë atij .
62003023	Urdhërimi i tij është t'i besojmë emrit të Birit të tij Jezu Krisht dhe të duam njëri-tjetrin siç na urdhëroi ai .
62003024	Ai që zbaton urdhërimet e tij qëndron në Perëndinë dhe Perëndia në të . Nga kjo gjë ne dimë se Perëndia qëndron në ne : nga Shpirti i Shenjtë që na dha .
62004001	Fort të dashur , mos i besoni çdo shpirti , por vërini në provë shpirtrat për të parë nëse janë nga Perëndia ose jo , sepse në botë kanë dalë shumë profetë të rremë .
62004002	Shpirtin e Perëndisë do ta njihni nga kjo gjë : çdo shpirt që rrëfen se Jezu Krishti ka ardhur me trup njerëzor , është nga Perëndia .
62004003	Çdo shpirt që nuk e rrëfen Jezuin , nuk është nga Perëndia . Ky është shpirti i antikrishtit , për të cilin keni dëgjuar se po vjen dhe , madje , tashmë ai është në botë .
62004004	Por ju , bijtë e mi , jeni nga Perëndia dhe i keni mundur ata , sepse Shpirti që është në ju është më i madh se ai që është në botë .
62004005	Ata janë nga bota , prandaj flasin me gjuhën e botës dhe bota i dëgjon .
62004006	Ndërsa ne jemi nga Perëndia . Ai që njeh Perëndinë , na dëgjon . Ai që nuk është nga Perëndia , nuk na dëgjon . Nga kjo gjë do ta dallojmë Shpirtin e së vërtetës nga shpirti i mashtrimit .
62004007	Fort të dashur , le ta duam njëri-tjetrin , sepse dashuria është nga Perëndia . Kush ka dashuri , ka lindur nga Perëndia dhe e njeh Perëndinë .
62004008	Ai që nuk ka dashuri , nuk e ka njohur Perëndinë , sepse Perëndia është dashuri .
62004009	Ja si është shfaqur dashuria e Perëndisë në ne : Ai dërgoi në botë Birin e tij të vetëmlindur që ne të jetojmë nëpërmjet tij .
62004010	Këtu qëndron dashuria : nuk e deshëm ne Perëndinë , por na deshi ai dhe dërgoi Birin e tij si flijim për të shlyer mëkatet tona .
62004011	Fort të dashur , meqenëse Perëndia na deshi në këtë mënyrë , atëherë edhe ne duhet ta duam njëri-tjetrin .
62004012	Askush nuk e ka parë ndonjëherë Perëndinë . Po ta duam njëri-tjetrin , Perëndia qëndron në ne dhe dashuria e tij është e përsosur në ne .
62004013	Ja si e dimë se ne qëndrojmë në të dhe ai qëndron në ne : ai na ka dhënë nga Shpirti i tij .
62004014	Ne kemi parë dhe dëshmojmë se Ati e dërgoi Birin e tij si shpëtimtarin e botës .
62004015	Nëse dikush rrëfen se Jezui është Biri i Perëndisë , Perëndia qëndron në të dhe ai në Perëndinë .
62004016	Ne e kemi njohur dhe i kemi besuar dashurisë që Perëndia ka për ne . Perëndia është dashuri . Ai që qëndron në dashuri , qëndron në Perëndinë dhe Perëndia qëndron në të .
62004017	Dashuria është e përsosur në ne kur nuk kemi frikë për ditën e gjykimit , sepse në këtë botë ne jetojmë sikurse ai .
62004018	Në dashuri nuk ka frikë , madje , dashuria e përsosur e dëbon frikën . Frika ka të bëjë me ndëshkimin dhe ai që ka frikë , nuk është i përsosur në dashuri .
62004019	Ne kemi dashuri , sepse Perëndia na deshi i pari .
62004020	Po të thotë ndonjë : « Unë e dua Perëndinë » , por urren vëllanë e vet , ai është gënjeshtar . Në fakt kush nuk do vëllanë të cilin e sheh , nuk mund të dojë as Perëndinë , të cilin nuk e ka parë .
62004021	Këtë urdhërim kemi prej tij : kush e do Perëndinë , të dojë edhe vëllanë e vet .
62005001	Kush beson se Jezui është Krishti , ka lindur prej Perëndisë dhe kush e do babanë , do edhe fëmijët e tij .
62005002	Ja si e dimë se i duam bijtë e Perëndisë : kur duam Perëndinë dhe zbatojmë urdhërimet e tij .
62005003	Dashuria e Perëndisë është të zbatojmë urdhërimet e tij dhe urdhërimet e tij nuk janë të rënda ,
62005004	sepse kush ka lindur prej Perëndisë e mund botën dhe fitorja që mundi botën është besimi ynë .
62005005	Kush e mund botën ? Vetëm ai që beson se Jezui është Biri i Perëndisë .
62005006	Jezu Krishti është ai që erdhi nëpërmjet ujit të pagëzimit të tij dhe nëpërmjet gjakut të vdekjes së tij në kryq , jo vetëm me ujë , por me ujë e me gjak . Ai që dëshmon është Shpirti i Shenjtë dhe ai është e vërteta .
62005007	Tre janë ata që dëshmojnë :
62005008	Shpirti i Shenjtë , uji e gjaku , dhe që të tre japin të njëjtën dëshmi .
62005009	Ne pranojmë dëshminë e njerëzve , por dëshmia e Perëndisë është më e madhe dhe ajo është dëshmia që dha për Birin e tij .
62005010	Ai që beson në Birin e Perëndisë e ka këtë dëshmi . Ai që nuk beson në Perëndinë , e ka bërë atë gënjeshtar , pasi nuk i ka besuar dëshmisë që Perëndia dha për Birin e vet .
62005011	Dhe dëshmia është kjo : Perëndia na dha jetën e amshuar dhe kjo jetë është në Birin e tij .
62005012	Ai që ka Birin , ka jetën . Ai që nuk e ka Birin e Perëndisë , nuk e ka as jetën .
62005013	Këto gjëra jua shkrova juve që besoni në emrin e Birit të Perëndisë , në mënyrë që ta dini se keni jetën e amshuar .
62005014	Kjo është siguria që kemi para Perëndisë : nëse i kërkojmë diçka sipas vullnetit të tij , ai na dëgjon .
62005015	Meqenëse e dimë se ai i dëgjon kërkesat tona , atëherë e dimë edhe se do të na plotësohen .
62005016	Nëse dikush shikon vëllanë e vet të bëjë mëkat që nuk të çon në vdekje , le t'i lutet Perëndisë dhe ai do t'i japë jetë . Këtë e them për ata që nuk bëjnë mëkate që të çojnë në vdekje . Ka edhe mëkat që të çon në vdekje , por nuk ju them të luteni për këtë mëkat .
62005017	Çdo padrejtësi është mëkat , por ka edhe mëkate që nuk të çojnë në vdekje .
62005018	E dimë se kush ka lindur nga Perëndia nuk mëkaton sepse atë e ruan Biri i Perëndisë dhe i ligu nuk mund ta prekë .
62005019	Ne e dimë se jemi prej Perëndisë dhe se e gjithë bota dergjet nën pushtetin e të ligut .
62005020	Dimë edhe se Biri i Perëndisë erdhi e na dha dijen për të njohur Perëndinë e vërtetë . Ne jemi të bashkuar me Perëndinë e vërtetë përmes Birit të tij Jezu Krisht . Ky është Perëndia i vërtetë dhe jeta e amshuar .
62005021	Bijtë e mi , ruani veten nga idhujt .
63001001	Unë , plaku , po i shkruaj zonjës së zgjedhur dhe bijve të saj , që i dua me të vërtetë dhe jo vetëm unë , por edhe të gjithë ata që kanë njohur të vërtetën .
63001002	Ju duam për hir të së vërtetës që qëndron në ne dhe që do të jetë me ne në amshim .
63001003	Hiri , mëshira e paqja , që vijnë prej Perëndisë Atë dhe prej Jezu Krishtit , Birit të tij , qofshin me ne , në të vërtetë dhe në dashuri .
63001004	U gëzova pa masë që gjeta disa nga bijtë e tu duke jetuar në të vërtetën sipas urdhërimit që morëm nga Ati .
63001005	Dhe tani të lutem ty , o zonjë , jo sikur po të shkruaj një urdhërim të ri , por urdhërimin që kishim që nga fillimi : ta duam njëri-tjetrin .
63001006	Kjo është dashuria : të jetojmë sipas urdhërimeve të tij . Sikurse e keni dëgjuar që nga fillimi , urdhërimi është ky : jetoni në dashuri .
63001007	Në botë kanë dalë shumë mashtrues , që nuk rrëfejnë se Jezu Krishti erdhi me trup njerëzor . Kush thotë kështu , është mashtruesi dhe antikrishti .
63001008	Kini kujdes veten tuaj , që të mos humbisni frytin e punës sonë , por të merrni shpërblimin e plotë .
63001009	Kush del nga mësimi i Krishtit dhe nuk qëndron në të , nuk ka Perëndi . Ai që qëndron në mësimin e Krishtit , ka edhe Atin , edhe Birin .
63001010	Nëse dikush vjen te ju dhe nuk sjell këtë mësim , mos e pranoni në shtëpi dhe mos e përshëndetni .
63001011	Kush e përshëndet atë , bëhet pjestar në veprat e tij të liga .
63001012	Megjithëse kisha shumë gjëra për t'ju shkruar , nuk doja ta bëja me letër dhe bojë , por shpresoj të vij te ju dhe t'ju flas gojarisht , në mënyrë që gëzimi ynë të jetë i plotë .
63001013	Të përshëndesin bijtë e motrës sate të zgjedhur .
64001001	Unë , plaku , po i shkruaj Gajit të dashur , që e dua me të vërtetë .
64001002	Fort i dashur , uroj që gjithçka të shkojë mirë dhe të gëzosh shëndet , sikurse je mirë shpirtërisht .
64001003	U gëzova pa masë kur erdhën disa vëllezër e dëshmuan për besnikërinë tënde ndaj së vërtetës dhe sesi jeton ti në të .
64001004	Nuk kam gëzim më të madh sesa kur dëgjoj që bijtë e mi jetojnë në të vërtetën .
64001005	Fort i dashur , ti vepron si besimtar i vërtetë në gjithçka që bën për vëllezërit , madje edhe për të huajt .
64001006	Ata dëshmuan para kishës për dashurinë tënde . Do të bëje mirë t'i ndihmoje ta vazhdojnë udhëtimin në mënyrë të denjë për Perëndinë .
64001007	Ata kanë dalë për t'i shërbyer emrit të Krishtit , duke mos pranuar asgjë nga paganët .
64001008	Ndërsa ne e kemi për detyrë të përkrahim njerëz të tillë , që të bëhemi kështu bashkëpunëtorë të së vërtetës .
64001009	I shkrova një letër kishës , por Diotrefi , të cilit i pëlqen të jetë i pari i tyre , nuk na pranoi .
64001010	Prandaj , kur të vij , do t'ia kujtoj veprat që bën dhe fjalët e këqija që thotë për ne . Si të mos mjaftohej me kaq , ai jo vetëm që vetë nuk i pranon vëllezërit , por pengon edhe ata që duan t'i pranojnë dhe madje i përjashton nga kisha .
64001011	Fort i dashur , mos ndiq të keqen , por të mirën . Kush bën të mirën , është nga Perëndia . Kush bën të keqen , nuk e ka parë Perëndinë .
64001012	Për Dhimitrin dëshmojnë mirë të gjithë , madje edhe vetë e vërteta . Dëshmojmë edhe ne për të dhe ti e di se dëshmia jonë është e vërtetë .
64001013	Kam shumë gjëra për të të shkruar , por nuk dua t'i shkruaj me bojë e penë .
64001014	Shpresoj të të shoh së shpejti dhe të flasim gojarisht .
64001015	Paqja qoftë me ty ! Të përshëndesin miqtë . Përshëndeti miqtë një nga një .
65001001	Unë Juda , shërbëtor i Jezu Krishtit dhe vëlla i Jakobit , po ju shkruaj juve , të thirrurve në besim , të dashur nga Perëndia Atë dhe të mbrojtur nga Jezu Krishti :
65001002	Mëshira , paqja dhe dashuria u shtoftë ndër ju !
65001003	Fort të dashurit e mi , kisha një dëshirë të madhe t'ju shkruaj për shpëtimin tonë të përbashkët . Tani është e nevojshme t'ju shkruaj e t'ju nxis të luftoni për besimin që Perëndia ua dha besimtarëve të krishterë njëherë e përgjithmonë .
65001004	Mes jush kanë hyrë fshehurazi disa njerëz që janë caktuar që moti për këtë dënim . Ata janë të pafe , që e kthejnë hirin e Perëndisë në fëlligështi dhe mohojnë Jezu Krishtin , të vetmin sundues dhe Zot tonin .
65001005	Ndonëse i dini të gjitha , dua t'ju kujtoj se Zoti , si e shpëtoi popullin e tij njëherë e përgjithmonë nga toka e Egjiptit , më pas shkatërroi ata që nuk besonin .
65001006	Engjëjt që nuk e ruajtën gjendjen e parë dhe lanë banesën e tyre i ka ruajtur në errësirë me pranga të përjetshme për gjykimin e ditës së madhe .
65001007	Kujtoni Sodomën e Gomorrën dhe qytetet përreth , që u dhanë pas kurvërisë dhe epsheve të tjera . Ato mbeten shembull i atyre që gjykohen në zjarr të amshuar .
65001008	Po ashtu edhe këta ëndërrues ndotin trupin , përbuzin pushtetin e Perëndisë dhe fyejnë qeniet e lavdishme qiellore .
65001009	Kur debatonte me djallin për trupin e Moisiut , kryeengjëlli Mikael nuk guxoi të shprehte ndonjë gjykim fyes kundër tij , por i tha vetëm : « Zoti të gjykoftë ! » .
65001010	Ndërsa këta flasin keq për gjëra që nuk i dinë dhe si shtazë pa mend shkatërrojnë veten në gjërat që i njohin prej natyre .
65001011	Mjerë ata , se kanë marrë udhën e Kainit dhe nga etja për fitim janë dhënë pas mashtrimit të Balaamit dhe u shkatërruan sepse ngritën krye si Koreu !
65001012	Këta njerëz janë njolla në darkat tuaja të dashurisë vëllazërore , që hanë e pinë pa pikë turpi dhe kujdesen vetëm për veten e tyre . Janë si re pa ujë që i vërdallos era , si drurë vjeshte pa fruta , dy herë të thara dhe të shkulura nga rrënjët ,
65001013	si dallgë deti të tërbuara që shkumëzojnë turpëritë e tyre dhe si yje të shkëputura e endacake , për të cilat është ruajtur terri i errësirës së amshuar .
65001014	Për këta ka profetizuar edhe Enoku , i shtati pas Adamit , dhe ka thënë : « Ja ku erdhi Zoti me dhjetëra mijëra engjëj ,
65001015	për t'i gjykuar të gjithë dhe për të ndëshkuar të gjithë të pafetë për të gjitha veprat e liga që kanë bërë dhe për të gjitha fjalët fyese që thanë mëkatarët e pafe kundër tij » .
65001016	Këta janë njerëz që murmurisin dhe ankohen për gjithçka . Ata jetojnë sipas dëshirave të tyre , goja e tyre flet fjalë krenarie dhe njerëzve u thurin lajka për përfitim .
65001017	Ndërsa ju fort të dashur , kujtoni fjalët që ju kanë thënë më parë apostujt e Zotit tonë Jezu Krisht :
65001018	« Në kohët e fundit do të ketë përqeshës që do të jetojnë sipas dëshirave të tyre të shthurura » .
65001019	Këta janë ata që shkaktojnë përçarje , janë njerëz shqisorë dhe nuk e kanë Shpirtin e Perëndisë .
65001020	Ndërsa ju , fort të dashurit e mi , ndërtojeni veten me besimin tuaj shumë të shenjtë dhe lutuni me fuqinë e Shpirtit të Shenjtë .
65001021	Qëndroni në dashurinë e Perëndisë , duke pritur mëshirën e Zotit tonë Jezu Krisht për jetën e amshuar .
65001022	Kini mëshirë për ata që janë me dy mendje .
65001023	Disa shpëtojini , duke i rrëmbyer prej zjarrit ; të tjerët t'i mëshironi me druajtje , duke urryer edhe rrobën e tyre të ndotur nga epshet e trupit .
65001024	Atij që mund t'ju ruajë për të mos rënë në mëkat dhe që mund t'ju paraqesë pa të meta e plot gëzim para lavdisë së tij ,
65001025	të vetmit Perëndi , Shpëtimtarit tonë nëpërmjet Jezu Krishtit , Zotit tonë , atij i qofshin lavdia , madhështia , fuqia dhe pushteti që përpara shekujve , tani dhe për të gjithë shekujt ! Amen !
66001001	Kjo është zbulesa e Jezu Krishtit , që Perëndia ia dha për t'u treguar shërbëtorëve të tij ato që duhet të ndodhin së shpejti . Jezui ia bëri të njohura shërbëtorit të tij Gjon duke i dërguar engjëllin e tij .
66001002	Gjoni dëshmoi gjithçka që pa : fjalën e Perëndisë dhe dëshminë e Jezu Krishtit .
66001003	Lum ai që i lexon dhe lum ata që i dëgjojnë fjalët e kësaj profecie e i zbatojnë ato që janë shkruar në të , sepse koha e përmbushjes së tyre po afron .
66001004	Gjoni u shkruan shtatë kishave që ndodhen në Azi : qoftë me ju hiri dhe paqja nga Perëndia , që është , që ishte dhe që po vjen ; nga shtatë shpirtrat që janë para fronit të tij
66001005	dhe nga Jezu Krishti , dëshmitari , besniku , i pari i ngjallur prej të vdekurve dhe prijësi i mbretërve të tokës . Ai na deshi , na çliroi nga mëkatet tona me gjakun e tij
66001006	dhe na bëri mbretëri priftërinjsh të Perëndisë dhe Atit . Atij i qoftë lavdia dhe pushteti në shekuj të shekujve ! Amen !
66001007	Ja , ai vjen me retë ! Të gjithë do ta shohin , edhe ata që e shpuan me heshtë . Gjithë fiset e dheut do të vajtojnë për të . Po , amen !
66001008	« Unë jam Alfa dhe Omega . » - thotë Zoti Perëndi , i gjithëpushtetshmi , ai që është , që ishte dhe që po vjen .
66001009	Unë Gjoni , vëllai juaj , që në Jezuin ndaj me ju pikëllimin , pritjen e mbretërisë dhe qëndresën , isha në ishullin që quhet Patmos për shkak të fjalës së Perëndisë dhe të dëshmisë për Jezu Krishtin .
66001010	Ditën e Zotit , i rrëmbyer nga Shpirti i Shenjtë , dëgjova pas meje një zë të fortë si trumbetë ,
66001011	që tha : « Atë që shikon , shkruaje në një libër dhe dërgojua shtatë kishave : në Efes , në Smirnë , në Pergam , në Tiatirë , në Sardë , në Filadelfi dhe në Laodice » .
66001012	U ktheva për të parë zërin që po më fliste . Atëherë pashë shtatë shandanë të artë
66001013	dhe në mes të shandanëve pashë dikë që ngjante me bir njeriu , të veshur me rrobë të gjatë dhe me brez të artë rreth kraharorit .
66001014	Koka dhe flokët e tij ishin të bardhë porsi leshi i bardhë dhe si dëbora , ndërsa sytë e tij si flakë zjarri .
66001015	Këmbët e tij ngjanin me bronz të kulluar të pastruar në furrë , ndërsa zëri i tij si ushëtima e ujërave të detit .
66001016	Në dorën e djathtë mbante shtatë yje , ndërsa nga goja i dilte një shpatë e mprehtë me dy tehe . Fytyra e tij ishte si dielli kur ndriçon me gjithë forcën e tij .
66001017	Kur e pashë , rashë si i vdekur para këmbëve të tij . Ai vuri dorën e djathtë mbi mua e më tha : « Mos ki frikë ! Unë jam i pari dhe i fundit .
66001018	Unë jam ai që jeton . Isha i vdekur por ja ku jam i gjallë në shekuj të shekujve . Unë kam çelësat e vdekjes dhe të ferrit .
66001019	Shkruaj , pra , gjërat që pe : ato që po ndodhin dhe ato që do të ndodhin më vonë .
66001020	Ja e fshehta e shtatë yjeve që pe në dorën time të djathtë dhe e shtatë shandanëve të artë : shtatë yjet janë engjëjt e shtatë kishave , ndërsa shtatë shandanët janë shtatë kishat . »
66002001	« Engjëllit të kishës në Efes shkruaji : Kështu thotë ai që mban shtatë yjet në dorën e tij të djathtë , ai që ecën mes shtatë shandanëve të artë :
66002002	I njoh veprat e tua , mundimin dhe durimin tënd . Di edhe se nuk i duron të këqijtë dhe i vure në provë ata që e quajnë veten apostuj , por që në të vërtetë nuk janë dhe që të dolën gënjeshtarë .
66002003	Ke bërë durim , ke vuajtur për emrin tim dhe nuk je lodhur .
66002004	Por , kam diçka kundër teje . Dashurinë tënde të parë e harrove .
66002005	Kujtohu , pra , sa poshtë ke rënë , pendohu dhe bëj veprat e para . Nëse nuk pendohesh , do të vij dhe do ta heq shandanin tënd nga vendi .
66002006	Por ti ke këtë të mirë , se i urren veprat e nikolaitëve , që edhe unë i urrej .
66002007	Kush ka veshë , le të dëgjojë çfarë u thotë kishave Shpirti i Shenjtë : atij që fiton , do t'i jap të hajë nga pema e jetës , që është në parajsën e Perëndisë . »
66002008	« Engjëllit të kishës në Smirnë shkruaji : Kështu thotë i pari dhe i fundit , që vdiq , por u kthye në jetë :
66002009	E njoh pikëllimin dhe varfërinë tënde , por je i pasur . I di edhe fyerjet që thonë kundër teje ata që hiqen se janë judenj e që në të vërtetë nuk janë , por janë sinagogë e Satanit .
66002010	Mos ki frikë nga ato që do të vuash ! Ja , djalli do të hedhë disa prej jush në burg , që të viheni në provë dhe për dhjetë ditë do të keni pikëllim . Qëndro besnik deri në vdekje dhe do të të jap kurorën e jetës .
66002011	Kush ka veshë , le të dëgjojë çfarë u thotë kishave Shpirti i Shenjtë : ai që fiton nuk do të preket nga vdekja e dytë . »
66002012	« Engjëllit të kishës në Pergam shkruaji : Kështu thotë ai që ka shpatën e mprehtë me dy tehe :
66002013	E di ku banon , atje ku është froni i Satanit . E ke ruajtur emrin tim dhe nuk e ke mohuar besimin në mua edhe gjatë ditëve të Antipës dëshmitarit tim besnik , që u vra mes jush atje ku banon Satani .
66002014	Por kam disa gjëra kundër teje . Ke aty disa që ndjekin mësimin e Balaamit , që e mësonte Balakun t'i shtynte në mëkat bijtë e Izraelit , t'i bënte të hanin flijime idhujsh dhe të jepeshin pas kurvërisë .
66002015	Ke edhe nga ata që ndjekin mësimin e nikolaitëve .
66002016	Pendohu , pra ! Përndryshe do të vij së shpejti dhe do t'i luftoj me shpatën e gojës time .
66002017	Kush ka veshë le të dëgjojë çfarë u thotë kishave Shpirti i Shenjtë : atij që fiton do t'i jap nga mana e fshehur . Do t'i jap edhe një gur të bardhë , ku do të jetë shkruar një emër i ri që askush nuk e di , përveç atij që e merr . »
66002018	« Engjëllit të kishës në Tiatirë shkruaji : Kështu thotë Biri i Perëndisë , ai që i ka sytë si flakë zjarri dhe këmbët e të cilit ngjajnë me bronz të kulluar :
66002019	I njoh veprat e tua , dashurinë , besimin , shërbimin dhe durimin tënd . Di edhe që veprat e tua të fundit janë më të shumta se të parat .
66002020	Por kam diçka kundër teje . Ti lejon Jezabelën , një grua që e quan veten profeteshë , të mësojë dhe të mashtrojë shërbëtorët e mi , duke i shtyrë të jepen pas kurvërisë dhe të hanë flijime idhujsh .
66002021	I dhashë kohë të pendohet , por ajo nuk dëshiron të heqë dorë nga kurvëria e saj .
66002022	Ja , unë do ta bëj të zërë shtratin dhe ata që bëjnë tradhti bashkëshortore me të do të kenë vuajtje të mëdha nëse nuk pendohen për ato që bëjnë .
66002023	Bijtë e saj do t'i ndëshkoj me vdekje dhe le ta marrin vesh të gjitha kishat se unë jam ai që shqyrton mendimet dhe dëshirat . Secilit prej jush do t'i jap sipas veprave të tij .
66002024	Ju të tjerëve në Tiatirë , që nuk i ndiqni mësimet e saj dhe nuk i njihni ato që i quajnë ‘ thellësitë e Satanit ’ , nuk do t'ju vë barrë tjetër ,
66002025	por mbani fort ato që keni , derisa të kthehem unë .
66002026	Atij që fiton dhe bën deri në fund veprat e mia , do t'i jap pushtet mbi kombet ,
66002027	të cilat ai do t'i udhëheqë me skeptër të hekurt dhe do t'i thyejë si enë balte ,
66002028	ashtu siç e mora edhe unë pushtetin nga Ati im . Atij do t'i jap edhe yllin e mëngjesit .
66002029	Kush ka veshë le të dëgjojë çfarë u thotë kishave Shpirti i Shenjtë . »
66003001	« Engjëllit të kishës në Sardë shkruaji : Kështu thotë ai që ka shtatë shpirtrat e Perëndisë dhe shtatë yjet : I njoh veprat e tua . Thuhet se jeton , por je i vdekur .
66003002	Rri zgjuar dhe jepu forcë të tjerëve , atyre që janë në prag të vdekjes , se veprat e tua para Perëndisë nuk i gjeta të përsosura .
66003003	Kujto çfarë ke marrë dhe ke dëgjuar ! Zbatoji dhe pendohu ! Po të mos zgjohesh do të vij si vjedhës dhe nuk do ta dish orën kur kam për të ardhur kundër teje .
66003004	Por ka disa nga ju në Sardë që nuk i keni përlyer rrobat . Ju do të jetoni me mua veshur me të bardha , sepse jeni të denjë .
66003005	Ai që fiton do të vishet me rroba të bardha . Emrin e tij nuk do ta fshij nga libri i jetës , por do ta rrëfej para Atit tim dhe para engjëjve të tij .
66003006	Kush ka veshë , le të dëgjojë çfarë u thotë kishave Shpirti i Shenjtë . »
66003007	« Engjëllit të kishës në Filadelfi shkruaji : Kështu thotë i Shenjti , i Vërteti , ai që ka çelësin e Davidit , ai që hap e askush nuk mund të mbyllë , ai që mbyll e askush nuk mund të hapë :
66003008	I njoh veprat e tua . E di që nuk ke shumë fuqi , megjithatë e ke zbatuar fjalën time dhe nuk e ke mohuar emrin tim . Ja tek kam vënë para teje një derë të hapur , që askush nuk mund ta mbyllë .
66003009	Ja se ç'do t'u bëj atyre nga sinagoga e Satanit që thonë se janë judenj , por nuk janë dhe gënjejnë . Do t'i bëj të vijnë e të bien në gjunjë para këmbëve të tua , që ta marrin vesh se unë të kam dashur .
66003010	Ti e ke zbatuar fjalën time dhe ke bërë durim , prandaj edhe unë do të të ruaj nga sprova e ardhshme që do të vijë mbi gjithë botën për të sprovuar banorët e tokës .
66003011	Po vij shpejt . Mbaji fort ato që ke , që askush mos të ta rrëmbejë kurorën .
66003012	Atë që fiton , do ta bëj kolonë në tempullin e Perëndisë tim dhe ai nuk do të dalë kurrë jashtë tij . Në të do të shkruaj emrin e Perëndisë tim dhe emrin e qytetit të Perëndisë tim , të Jerusalemit të ri , që zbret prej qiellit nga Perëndia im . Do të shkruaj edhe emrin tim të ri .
66003013	Kush ka veshë , le të dëgjojë çfarë u thotë kishave Shpirti i Shenjtë . »
66003014	« Engjëllit të kishës në Laodice shkruaji : Kështu thotë Amen-i , dëshmitari besnik dhe i vërtetë , burimi i çdo gjëje të krijuar nga Perëndia :
66003015	I njoh veprat e tua . Nuk je as i ftohtë , as i nxehtë . Sa mirë do të ishte të ishe i ftohtë ose i nxehtë !
66003016	Por meqenëse je kështu i vakët , as i nxehtë , as i ftohtë , do të të vjell nga goja .
66003017	Ti thua : “ Jam i pasur dhe kam vënë pasuri të madhe . Nuk kam nevojë për asgjë . ” Por ti nuk e di që je i mjerë dhe i gjorë , i varfër , i verbër dhe i zhveshur .
66003018	Të këshilloj të blesh nga unë ar të pastruar në zjarr , që të pasurohesh , si dhe rroba të bardha që të mbulohesh dhe të mos duket turpi i lakuriqësisë sate . Lyej edhe sytë me kolir që të shohësh .
66003019	Unë i qortoj dhe i ndëshkoj ata që dua . Ji , pra , i zellshëm dhe pendohu !
66003020	Ja , unë qëndroj te dera dhe trokas . Nëse dikush ma dëgjon zërin dhe ma hap derën , unë do të hyj dhe do të ha darkë me të dhe ai me mua .
66003021	Atë që fiton do ta vë të ulet me mua në fronin tim , ashtu siç fitova unë dhe u ula me Atin tim në fronin e tij .
66003022	Kush ka veshë le të dëgjojë çfarë u thotë kishave Shpirti i Shenjtë » .
66004001	Pastaj pashë një derë të hapur në qiell dhe zëri që kisha dëgjuar më parë të më fliste si trumbetë më tha : « Ngjitu këtu lart ! Do të të tregoj ato që duhet të ndodhin më pas » .
66004002	U rrëmbeva menjëherë nga Shpirti i Shenjtë . Atje në qiell ndodhej një fron dhe mbi fron rrinte ulur dikush
66004003	që i ngjante nga pamja një guri diaspri dhe sardi . Fronin e rrethonte një ylber që ngjante nga pamja me gur smeraldi .
66004004	Rreth e qark fronit kishte njëzet e katër frone . Mbi këto frone rrinin ulur njëzet e katër pleq veshur me të bardha dhe me kurora të arta në kokë .
66004005	Nga froni dilnin vetëtima , zëra e bubullima . Para tij digjeshin shtatë shandanë të ndezur , që janë shtatë shpirtrat e Perëndisë .
66004006	Para fronit ishte diçka si det i qelqtë , që ngjante si kristal . Në qendër , rreth e rrotull fronit ndodheshin katër gjallesa plot me sy para dhe prapa .
66004007	Gjallesa e parë ngjante me një luan , e dyta me një viç , e treta e kishte fytyrën si fytyrë njeriu , ndërsa e katërta ngjante me një shqiponjë në fluturim .
66004008	Secila prej të katër gjallesave kishte nga gjashtë krahë . Përreth dhe nga brenda ishin plot me sy dhe nuk pushonin as ditën e as natën së thëni : « I shenjtë , i shenjtë , i shenjtë është Zoti , Perëndia i gjithëpushtetshëm , ai që ishte , që është dhe që po vjen » .
66004009	Ndërkohë që gjallesat lëvdonin , nderonin e falënderonin atë që rrinte ulur mbi fron , atë që jeton në shekuj të shekujve ,
66004010	të njëzet e katër pleqtë binin përmbys para atij që rrinte ulur mbi fron dhe adhuronin atë që jeton në shekuj të shekujve , hidhnin kurorat e tyre para fronit dhe thoshin :
66004011	« I denjë je ti , Zoti dhe Perëndia ynë , të marrësh lavdinë , nderimin e fuqinë , sepse ti ke krijuar gjithçka dhe me vullnetin tënd u bë e u krijua gjithçka » .
66005001	Në të djathtë të atij që rrinte ulur në fron pashë një libër të shkruar në të dyja anët , të vulosur me shtatë vula .
66005002	Pashë edhe një engjëll të fuqishëm që shpallte me zë të lartë : « Kush është i denjë të thyejë shtatë vulat dhe të hapë librin ? » .
66005003	Por , askush , as në qiell , as mbi tokë , as nën tokë , nuk mund ta hapte librin e ta shihte atë .
66005004	Atëherë unë fillova të qaj shumë , ngaqë nuk u gjet askush i denjë për ta hapur librin dhe për ta parë atë .
66005005	Një nga pleqtë më tha : « Mos qaj ! Ja ! Luani nga fisi i Judës , rrënja e Davidit , ngadhënjeu dhe mund t'i thyejë të shtatë vulat dhe të hapë librin » .
66005006	Pastaj , pashë një qengj që qëndronte në mes të fronit , të katër gjallesave dhe pleqve . Ai dukej si i therur dhe kishte shtatë brirë e shtatë sy , që janë shtatë shpirtrat e Perëndisë , të dërguara në të gjithë dheun .
66005007	Ai shkoi e mori librin nga dora e djathtë e atij që rrinte ulur në fron .
66005008	Kur Qengji mori librin , katër gjallesat dhe njëzet e katër pleqtë ranë përmbys para tij . Secili kishte nga një harpë dhe kupa të arta të mbushura me temjan , që janë lutjet e besimtarëve të krishterë .
66005009	Ata këndonin një këngë të re dhe thoshin : « I denjë je për të marrë librin dhe për të thyer vulat e tij , sepse u there dhe me gjakun tënd ke blerë për Perëndinë njerëz nga çdo fis , gjuhë , popull dhe komb .
66005010	I bëre mbretër dhe priftërinj për Perëndinë tonë dhe ata do të mbretërojnë mbi dhè » .
66005011	Pastaj pashë përsëri dhe dëgjova zërin e shumë engjëjve që kishin rrethuar fronin , gjallesat dhe pleqtë . Numri i tyre ishte me mijëra , me dhjetëra mijëra .
66005012	Ata thoshin me zë të lartë : « I denjë është Qengji i therur për të marrë pushtetin , pasurinë , urtinë , fuqinë , nderin , lavdinë dhe bekimin » .
66005013	Pastaj dëgjova çdo krijesë në qiell , mbi tokë , nën tokë , në det , gjithë krijesat e gjithësisë që thoshin : « Atij që rri ulur në fron dhe qengjit u qoftë bekimi , nderi , lavdia dhe pushteti në shekuj të shekujve » .
66005014	Katër gjallesat thanë : « Amen ! » ndërsa pleqtë ranë përmbys dhe adhuruan .
66006001	Pastaj e pashë Qengjin që theu një nga shtatë vulat dhe dëgjova një nga katër gjallesat që më tha me një zë që gjëmonte : « Eja ! » .
66006002	Pashë një kalë të bardhë dhe kalorësin që mbante një hark . Atij iu dha një kurorë . Ai u nis si fitimtar dhe për të fituar .
66006003	Kur Qengji theu vulën e dytë , dëgjova zërin e gjallesës së dytë që më tha : « Eja ! » .
66006004	Pastaj doli një kalë tjetër , një kalë i kuq , dhe kalorësit iu dha pushteti të hiqte paqen nga toka , që njerëzit të vrisnin njëri-tjetrin . Atij iu dha një shpatë e madhe .
66006005	Kur theu vulën e tretë , dëgjova zërin e gjallesës së tretë që më tha : « Eja ! » . Pashë një kalë të zi dhe kalorësin që mbante një peshore në dorë .
66006006	Dëgjova edhe një si zë që dilte nga mesi i katër gjallesave që tha : « Një kilogram grurë për një denar dhe tre kilogramë elb për një denar . Vajin dhe verën mos i prek ! » .
66006007	Kur theu vulën e katërt , dëgjova zërin e gjallesës së katërt që më tha : « Eja ! » .
66006008	Pashë një kalë të zbehtë dhe kalorësin që e kishte emrin Vdekja . Pas tij vinte ferri . Atyre iu ishte dhënë pushteti për të vrarë një të katërtën e tokës me shpatë , me zi buke , me epidemi dhe me bishat e tokës .
66006009	Kur theu vulën e pestë , pashë nën altar shpirtrat e atyre që ishin vrarë për fjalën e Perëndisë dhe për dëshminë që kishin dhënë .
66006010	Ata thirrën me zë të lartë : « Deri kur , o Sundues i shenjtë dhe i vërtetë , do të presësh për të gjykuar dhe për të marrë shpagim për gjakun tonë nga ata që banojnë mbi tokë ? » .
66006011	Secilit prej tyre iu dha nga një rrobë e bardhë dhe iu tha të presin edhe pak kohë , derisa të plotësohej numri i bashkëshërbëtorëve dhe i vëllezërve që do të vriteshin si ata .
66006012	Kur pashë Qengjin të thyejë vulën e gjashtë , ra një tërmet i madh . Dielli u errësua si rrobë vajtimi dhe hëna u bë e tëra si gjak .
66006013	Yjet e qiellit ranë në tokë , ashtu si bien kokrrat e papjekura nga fiku kur e tund era e fortë .
66006014	Qielli u zhduk si një pergamenë që mblidhet , ndërsa malet dhe ishujt lëvizën nga vendi .
66006015	Mbretërit e tokës , të mëdhenjtë , prijësit e ushtrisë , të pasurit , të fortët , të gjithë , skllevër dhe të lirë , u fshehën nëpër shpella e nëpër shkëmbinjtë e maleve
66006016	dhe u thoshin maleve dhe shkëmbinjve : « Bini mbi ne dhe na fshihni nga sytë e atij që rri ulur në fron dhe nga zemërimi i Qengjit ,
66006017	sepse erdhi dita e madhe e zemërimit të tyre ; e kush mund t'i bëjë ballë asaj ? » .
66007001	Pastaj pashë katër engjëj që qëndronin në katër cepat e tokës . Ata mbanin katër erërat e tokës , në mënyrë që të mos frynte erë mbi tokë , mbi det apo mbi ndonjë pemë .
66007002	Pashë edhe një engjëll tjetër , që ngjitej andej nga lind dielli dhe kishte vulën e Perëndisë së gjallë . Ai thirri me zë të fortë katër engjëjt , të cilëve u ishte dhënë pushteti të dëmtojnë tokën dhe detin
66007003	dhe u tha : « Mos e dëmtoni as tokën , as detin dhe as pemët , derisa të vulosim në ballë shërbëtorët e Perëndisë tonë » .
66007004	Dëgjova numrin e atyre që ishin vulosur : njëqind e dyzet e katër mijë të vulosur nga gjithë fiset e bijve të Izraelit .
66007005	Dymbëdhjetë mijë të vulosur nga fisi i Judës , dymbëdhjetë mijë nga fisi i Rubenit , dymbëdhjetë mijë nga fisi i Gadit ,
66007006	dymbëdhjetë mijë nga fisi i Asherit , dymbëdhjetë mijë nga fisi i Neftalimit , dymbëdhjetë mijë nga fisi i Manaseut ,
66007007	dymbëdhjetë mijë nga fisi i Simeonit , dymbëdhjetë mijë nga fisi i Levit , dymbëdhjetë mijë nga fisi i Isaharit ,
66007008	dymbëdhjetë mijë nga fisi i Zabulonit , dymbëdhjetë mijë nga fisi i Jozefit , dymbëdhjetë mijë nga fisi i Beniaminit .
66007009	Pastaj pashë një turmë të madhe nga çdo komb , fis , popull dhe gjuhë , që askush nuk mund ta numëronte . Turma qëndronte para fronit dhe para Qengjit veshur në të bardha dhe me palma në duar .
66007010	Njerëzit e turmës thërrisnin me zë të lartë : « Shpëtimi vjen nga Perëndia ynë që rri ulur në fron dhe nga Qengji » .
66007011	Të gjithë engjëjt qëndronin përreth fronit , pleqve dhe katër gjallesave . Pastaj ranë përmbys para fronit me fytyrë përdhe dhe adhuruan Perëndinë
66007012	kështu : « Amen ! Bekimi , lavdia , urtia , falënderimi , nderi , fuqia dhe pushteti janë të Perëndisë tonë në shekuj të shekujve . Amen ! » .
66007013	Atëherë një nga pleqtë më pyeti : « Kush janë këta të veshur me rroba të bardha ? Nga kanë ardhur ? » .
66007014	Unë iu përgjigja : « Imzot , ti e di » . Ai më tha : « Këta janë ata që kanë ardhur nga përndjekja e madhe . Ata i kanë larë rrobat dhe i kanë zbardhur ato me gjakun e Qengjit .
66007015	Prandaj qëndrojnë para fronit të Perëndisë dhe i shërbejnë ditë e natë në tempullin e tij . Ai që rri në fron do të banojë përherë mes tyre .
66007016	Nuk do të kenë më as uri , as etje dhe as dielli e as i nxehti nuk do t'i djegë më .
66007017	Qengji që rri në mes të fronit do të jetë bariu i tyre dhe do t'i drejtojë për te burimet e ujërave të jetës dhe Perëndia do të fshijë çdo lot nga sytë e tyre » .
66008001	Kur Qengji theu vulën e shtatë , në qiell u bë heshtje për rreth gjysmë ore .
66008002	Pastaj pashë shtatë engjëjt që qëndronin para Perëndisë . Atyre iu dhanë shtatë trumbeta .
66008003	Erdhi edhe një engjëll tjetër dhe qëndroi para altarit duke mbajtur një temjanicë të artë . Atij iu dha shumë temjan , që ta kushtonte bashkë me lutjet e gjithë besimtarëve të krishterë mbi altarin e artë që ndodhet përballë fronit .
66008004	Nga dora e engjëllit u ngjit drejt Perëndisë tymi i temjanit bashkë me lutjet e besimtarëve të krishterë .
66008005	Pastaj engjëlli mori temjanicën , e mbushi me zjarr nga altari dhe e hodhi mbi tokë . Atëherë shpërthyen bubullima , zëra , vetëtima dhe tërmete .
66008006	Shtatë engjëjt , që mbanin shtatë trumbetat , i bënë gati për t'u rënë .
66008007	I ra trumbetës engjëlli i parë . Atëherë shpërtheu breshër e zjarr përzier me gjak dhe u lëshua mbi tokë . Një e treta e tokës u dogj bashkë me një të tretën e pemëve dhe me gjithë barin e gjelbër .
66008008	I ra trumbetës engjëlli i dytë . Atëherë diçka si shkëmb i madh që digjej zjarr u lëshua në det . Një e treta e detit u bë gjak ,
66008009	një e treta e gjallesave të detit ngordhi dhe një e treta e anijeve u shkatërrua .
66008010	I ra trumbetës engjëlli i tretë . Atëherë një yll i madh që digjej si pishtar , ra nga qielli mbi një të tretën e lumenjve dhe mbi burimet e ujërave .
66008011	Emri i yllit ishte Pelin . Një e treta e ujërave u bë e hidhur si pelini dhe shumë njerëz vdiqën nga ujërat e hidhur .
66008012	I ra trumbetës engjëlli i katërt . Atëherë u godit një e treta e diellit , një e treta e hënës dhe një e treta e yjeve , që të errësohej një e treta e tyre . Kështu dita humbi një të tretën e ndriçimit , po ashtu edhe nata .
66008013	Pastaj pashë dhe dëgjova një shqiponjë që fluturonte në mes të qiellit duke thirrur me zë të lartë : « Mjerë ! Mjerë ! Mjerë banorët e tokës , kur të dëgjojnë tingullin e trumbetave të tjera , të cilave do t'u bien tre engjëjt ! » .
66009001	I ra trumbetës engjëlli i pestë . Atëherë pashë një yll që kishte rënë nga qielli në tokë . Atij iu dha çelësi i pusit të humnerës .
66009002	Ai hapi pusin e humnerës dhe prej tij doli tym si tymi i një furre të madhe . Dielli dhe ajri u errësuan nga tymi i pusit .
66009003	Nga tymi dolën karkaleca mbi tokë dhe atyre iu dha e njëjta fuqi si fuqia e akrepave .
66009004	Atyre iu tha të mos dëmtonin bimët , as barin dhe as pemët e tokës , por vetëm njerëzit që nuk e kanë vulën e Perëndisë në ballë .
66009005	Dhe iu dha urdhër të mos i vrasin njerëzit , por t'i mundojnë për pesë muaj . Dhimbja që i mundonte ishte si dhimbja e pickimit të akrepit .
66009006	Gjatë atyre ditëve njerëzit do ta kërkojnë vdekjen dhe nuk do ta gjejnë . Do të duan të vdesin , por vdekja do të largohet prej tyre .
66009007	Nga pamja karkalecat ngjanin me kuaj të bërë gati për luftë dhe në kokë mbanin diçka si kurora të arta . Fytyrat i kishin si fytyra njerëzish .
66009008	Flokët i kishin si flokë grash , ndërsa dhëmbët si dhëmbë luanësh .
66009009	Në kraharor kishin diçka si parzmore hekuri , ndërsa zhurma që bënin krahët e tyre ngjante me zhurmën e shumë qerreve me kuaj , që vrapojnë për luftë .
66009010	Kishin bishta me thumba si të akrepave dhe gjithë fuqia e tyre për të lënduar njerëzit për pesë muaj qëndronte te bishtat .
66009011	Për mbret kishin engjëllin e humnerës , i cili në hebraisht quhet Abadon , ndërsa në greqisht e ka emrin Apolion .
66009012	Njëri mjerim shkoi . Ja tek po vijnë edhe dy mjerime të tjera pas tij .
66009013	I ra trumbetës engjëlli i gjashtë . Atëherë dëgjova një zë që dilte nga të katër qoshet e altarit të artë , që ndodhet para Perëndisë .
66009014	Zëri i tha engjëllit të gjashtë , që kishte trumbetën : « Zgjidhi katër engjëjt , që janë lidhur te lumi i madh i Eufratit ! » .
66009015	Të katër engjëjt , që ishin bërë gati për atë orë , për atë ditë , për atë muaj dhe për atë vit , u zgjidhën për të vrarë një të tretën e njerëzve .
66009016	Dëgjova numrin e ushtarëve të kalorësisë . Ishte dyqind milionë .
66009017	Kuajt dhe kalorësit që pashë në vegim kishin parzmore të kuqe si zjarri , të kaltra si hiacinti dhe të verdha si squfuri . Kokat e kuajve ishin si koka luanësh , ndërsa nga goja e tyre dilte zjarr , tym dhe squfur .
66009018	Nga këto tri plagë , nga zjarri , tymi dhe squfuri që dilte nga goja e kuajve , vdiq një e treta e njerëzve .
66009019	Sepse fuqia e kuajve qëndronte te goja dhe te bishti i tyre . Bishtat e tyre ngjanin si gjarpërinj , që me kokën e tyre u sillnin dëm njerëzve .
66009020	Pjesa tjetër e njerëzve , ata që nuk vdiqën nga këto plagë , nuk u penduan për veprat që kishin bërë , por vazhdonin të adhuronin djajtë dhe idhujt prej ari , argjendi , bronzi , guri apo druri , të cilët nuk mund të shohin , as të dëgjojnë , as të ecin .
66009021	Nuk u penduan as për vrasjet e tyre , as për magjitë e tyre , as për kurvërinë e tyre dhe as për vjedhjet e tyre .
66010001	Pastaj pashë një engjëll tjetër të fortë që zbriste prej qiellit . Ai ishte i mbështjellë me re dhe në kokë kishte një ylber . Fytyra e tij ishte si dielli , ndërsa këmbët i kishte si kolona zjarri .
66010002	Ai mbante në dorë një libër të vogël të hapur . Këmbën e djathtë e vuri mbi det , të majtën mbi tokë
66010003	dhe thirri me zë të fortë siç ulërin luani . Kur thirri engjëlli , gjëmuan edhe shtatë bubullimat .
66010004	Kur gjëmuan shtatë bubullimat , doja të shkruaja , por dëgjova një zë nga qielli që më tha : « Mbaji të fshehta ato që thanë shtatë bubullimat dhe mos i shkruaj » .
66010005	Engjëlli që pashë të qëndronte mbi det dhe mbi tokë ngriti dorën e djathtë drejt qiellit
66010006	dhe u betua për atë që jeton në shekuj të shekujve ,
66010007	ditët kur engjëlli i shtatë do t'i bjerë trumbetës dhe atëherë do të përmbushet plani i fshehtë i Perëndisë sipas ungjillit që u dha profetëve , shërbëtorëve të tij » .
66010008	Zëri që dëgjova prej qiellit më foli përsëri dhe më tha : « Shko dhe merr librin e hapur nga dora e engjëllit që qëndron mbi det dhe mbi tokë ! » .
66010009	Shkova tek engjëlli dhe i thashë të më jepte librin e vogël . Ai më tha : « Merre dhe gëlltite ! Do të ta hidhërojë barkun , por në gojën tënde do të jetë i ëmbël si mjalti » .
66010010	E mora librin e vogël nga dora e engjëllit dhe e gëlltita . Ishte i ëmbël si mjalti në gojën time , po kur e hëngra , m'u hidhërua barku .
66010011	Atëherë më thanë : « Duhet të profetizosh përsëri në shumë popuj , kombe , gjuhë dhe mbretër » .
66011001	Pastaj më dhanë një shkop matës , që ngjante me një skeptër dhe më thanë : « Ngrihu dhe mat tempullin e Perëndisë e altarin dhe numëro ata që adhurojnë atje .
66011002	Oborrin e jashtëm të tempullit lëre mënjanë e mos e mat , sepse u është dhënë paganëve , që do ta shkelin qytetin e shenjtë për dyzet e dy muaj .
66011003	Gjatë atyre njëmijë e dyqind e gjashtëdhjetë ditëve do të dërgoj dy dëshmitarët e mi të veshur me rroba zie për të profetizuar .
66011004	Këta janë dy ullinjtë dhe dy shandanët që qëndrojnë para Zotit të tokës .
66011005	Nëse dikush dëshiron t'u bëjë keq , nga goja e tyre do të dalë zjarr që do t'i përpijë armiqtë e tyre . Kështu do të vritet ai që dëshiron t'u bëjë keq .
66011006	Ata kanë pushtet për të mbyllur qiellin , që të mos bjerë asnjë pikë shi gjatë ditëve kur ata do të profetizojnë . Kanë edhe pushtet t'i kthejnë ujërat në gjak dhe ta godasin tokën me epidemi sa herë të duan .
66011007	Kur të kenë mbaruar së dëshmuari , bisha që ngjitet prej humnerës do të bëjë luftë me ta , do t'i mundë e do t'i vrasë .
66011008	Kufomat e tyre do të dergjen në sheshin e qytetit të madh , i cili në mënyrë simbolike quhet Sodomë dhe Egjipt , qyteti ku u kryqëzua Zoti i tyre .
66011009	Njerëzit nga të gjithë popujt , fiset , gjuhët dhe kombet do t'i shohin kufomat e tyre për tri ditë e gjysmë dhe nuk do të lejojnë t'i varrosin .
66011010	Banorët e tokës do të gëzohen për ta , do të festojnë dhe do t'i dërgojnë dhurata njëri-tjetrit , sepse dy profetët i kishin munduar .
66011011	Por , pas tri ditë e gjysmë shpirti i jetës erdhi nga Perëndia dhe hyri tek ata . Dy dëshmitarët u ngritën në këmbë dhe ata që i shikonin i zuri një frikë e madhe .
66011012	Atëherë dëgjuan një zë të fortë nga qielli , që u tha : “ Ngjituni këtu lart ! ” . Ata u ngjitën në qiell mbi një re dhe armiqtë e tyre i panë .
66011013	Në atë çast ra një tërmet i madh dhe u shkatërrua një e dhjeta e qytetit . Nga tërmeti u vranë shtatëmijë njerëz , ndërsa të tjerëve u hyri frika dhe i dhanë lavdi Perëndisë së qiellit » .
66011014	Mjerimi i dytë shkoi . Ja ku po vjen me shpejtësi mjerimi i tretë .
66011015	I ra trumbetës engjëlli i shtatë . Atëherë në qiell u dëgjuan zëra të lartë që thoshin : « Mbretërimi i botës i përket Zotit tonë dhe Krishtit të tij dhe ai do të mbretërojë në shekuj të shekujve » .
66011016	Njëzet e katër pleqtë që qëndronin të ulur nëpër frone para Perëndisë ranë me fytyrë përdhe dhe adhuruan Perëndinë
66011017	kështu : « Të falënderojmë , o Zot , Perëndi i gjithëpushtetshëm , që je dhe që ishe , sepse e more në dorë fuqinë tënde të madhe dhe mbretëron .
66011018	Paganët u zemëruan , por ja ku erdhi zemërimi yt ! Erdhi koha për të gjykuar të vdekurit , për t'u dhënë shpërblimin shërbëtorëve të tu , profetëve , besimtarëve të krishterë , atyre që e druajnë emrin tënd , të vegjëlve dhe të mëdhenjve dhe për të shkatërruar ata që shkatërrojnë tokën » .
66011019	Pastaj u hap tempulli i Perëndisë në qiell dhe atje u duk arka e besëlidhjes së tij . Atëherë shpërthyen vetëtima , zëra , bubullima , tërmet dhe një breshër i fortë .
66012001	Pastaj në qiell u shfaq një shenjë e madhe . Ishte një grua e veshur me diell , e cila nën këmbë kishte hënën , ndërsa mbi kokë mbante një kurorë me dymbëdhjetë yje .
66012002	Ngaqë ishte shtatzënë , gruaja bërtiste nga dhembjet dhe mundimet e lindjes .
66012003	Në qiell u shfaq edhe një shenjë tjetër . Ishte një dragua i madh i kuq , që kishte shtatë kokë e dhjetë brirë dhe mbi kokë shtatë kurora të vogla .
66012004	Bishti i tij tërhoqi një të tretën e yjeve të qiellit dhe e hodhi mbi tokë . Dragoi qëndroi para gruas që ishte gati për të lindur , që të gëlltiste foshnjën e saj sapo të lindte .
66012005	Gruaja lindi djalë . Ai do të sundonte kombet me skeptër të hekurt . Atëherë foshnja u rrëmbye dhe u dërgua pranë Perëndisë dhe fronit të tij .
66012006	Pastaj gruaja iku në shkretëtirë . Atje kishte një vend që ia kishte bërë gati Perëndia . Në atë vend do ta ushqenin për njëmijë e dyqind e gjashtëdhjetë ditë .
66012007	Atëherë në qiell u bë luftë . Mikaeli dhe engjëjt e tij luftuan kundër dragoit . Dragoi luftoi bashkë me gjithë engjëjt e tij ,
66012008	por nuk fitoi dhe për ta nuk kishte më vend në qiell .
66012009	Dragoi i madh , gjarpëri i lashtë , që quhet Djall dhe Satan , mashtruesi i gjithë botës , u hodh në tokë e bashkë me të edhe engjëjt e tij .
66012010	Atëherë dëgjova një zë të fortë në qiell që tha : « Tani erdhi shpëtimi , fuqia dhe mbretëria e Perëndisë tonë dhe pushteti i Krishtit të tij . Paditësi i vëllezërve tanë , ai që i padit para Perëndisë tonë ditë e natë , u hodh poshtë .
66012011	Ata e mundën me gjakun e Qengjit dhe me fjalën e dëshmisë së tyre dhe ishin gati të jepnin jetën e të vdisnin .
66012012	Prandaj , gëzohuni , o qiej dhe ju që banoni atje ! Mjerë ju , o tokë e det , se djalli zbriti te ju shumë i zemëruar , duke e ditur se i ka mbetur pak kohë » .
66012013	Kur dragoi pa se u hodh në tokë , filloi të ndjekë gruan që kishte lindur foshnjën .
66012014	Gruas iu dhanë dy krahët e një shqiponje të madhe , që të fluturonte për në vendin e saj në shkretëtirë , ku do të ushqehej për tri vjet e gjysmë larg gjarpërit .
66012015	Atëherë gjarpëri nxori nga goja ujë si një lumë pas gruas , që atë ta rrëmbente rrjedha .
66012016	Por gruan e ndihmoi toka , e cila hapi gojën dhe përpiu lumin që kishte nxjerrë dragoi nga goja .
66012017	Dragoi u zemërua me gruan dhe shkoi për të luftuar me pasardhësit e tjerë të saj , me ata që zbatojnë urdhërimet e Perëndisë dhe dëshmojnë për Jezuin .
66013001	Ai mbeti mbi rërën e detit . Pastaj pashë një bishë që doli nga deti . Bisha kishte dhjetë brirë dhe shtatë kokë . Mbi brirë kishte dhjetë kurora të vogla , ndërsa mbi koka kishte emra fyes .
66013002	Bisha që pashë ngjante me një leopard . Këmbët i kishte si të ariut , ndërsa gojën si të luanit . Dragoi i dha bishës fuqinë , fronin dhe pushtetin e tij të madh .
66013003	Njëra nga kokat e saj dukej si e plagosur për vdekje , por plaga vdekjeprurëse u shërua . Atëherë të gjithë njerëzit e tokës u mrekulluan pas bishës
66013004	dhe adhuruan dragoin që i kishte dhënë pushtetin bishës . Adhuruan edhe bishën e thanë : « Kush i ngjan bishës ? Kush mund të luftojë kundër saj ? » .
66013005	Bishës iu dha një gojë për të thënë fjalë të mëdha fyese dhe ky pushtet iu dha për dyzet e dy muaj .
66013006	Atëherë ajo hapi gojën për të fyer Perëndinë , emrin e tij , banesën e tij , si dhe të gjithë ata që banojnë në qiell .
66013007	Asaj iu dha pushteti të luftojë kundër besimtarëve të krishterë dhe t'i mundë ata . Iu dha pushteti edhe mbi çdo fis , popull , gjuhë e komb .
66013008	Bishën do ta adhurojnë të gjithë banorët e tokës , të cilët që nga krijimi i botës nuk e kanë emrin të shkruar në librin e jetës që i përket Qengjit të therur .
66013009	Kush ka veshë le të dëgjojë :
66013010	Kush është për t'u zënë rob , rob do të zihet . Kush është për t'u vrarë me shpatë , nga shpata do të vritet . Këtu do të duket durimi dhe besimi i besimtarëve të krishterë .
66013011	Pastaj pashë një bishë tjetër që doli nga toka . Bisha kishte dy brirë si brirë qengji dhe fliste si dragua .
66013012	Ajo ushtronte gjithë pushtetin e bishës së parë para syve të saj dhe detyronte tokën me gjithë banorët e saj të adhuronin bishën e parë , së cilës i qe shëruar plaga vdekjeprurëse .
66013013	Bisha tjetër bënte mrekulli të mëdha , sa edhe zjarrin e bënte të zbriste nga qielli në tokë në prani të njerëzve .
66013014	Ajo mashtronte banorët e tokës me mrekullitë për të cilat i ishte dhënë pushteti të bënte para syve të bishës së parë . Ajo u tha banorëve të tokës t'i bënin një shëmbëlltyrë bishës që jetonte ende , megjithëse ishte e plagosur nga shpata .
66013015	Asaj iu dha fuqi për t'i dhënë shpirt shëmbëlltyrës së bishës , që shëmbëlltyra të fliste dhe t'i bënte të vriteshin të gjithë ata që nuk e adhuronin .
66013016	Bisha i detyroi të gjithë , të mëdhenj e të vegjël , të pasur e të varfër , të lirë e skllevër , të merrnin një damkë në dorën e djathtë dhe në ballë .
66013017	Askush nuk mund të blinte apo të shiste pa pasur damkën me emrin e bishës apo me numrin e emrit të saj .
66013018	Këtu duhet urti ! Kush ka mend , le ta përllogarisë numrin e bishës , sepse ai është numër njeriu . Numri i saj është gjashtëqind e gjashtëdhjetë e gjashtë .
66014001	Pastaj pashë Qengjin që qëndronte mbi Malin e Sionit . Bashkë me të ishin edhe njëqind e dyzet e katër mijë njerëz , që kishin të shkruar në ballë emrin e tij dhe emrin e Atit të tij .
66014002	Atëherë dëgjova një zë nga qielli , që ngjante si ushtima e detrave dhe si gjëmimi i një bubullime të madhe . Zëri që dëgjova ishte si tingulli që lëshon harpa kur i bien harpistët .
66014003	Para fronit dhe para katër gjallesave e pleqve këndonin një këngë të re . Askush nuk mund ta mësonte këngën , përveç njëqind e dyzet e katër mijë të shpërblyerve nga toka .
66014004	Këta janë ata që nuk u përlyen me gra , por mbetën të virgjër . Janë ata që shkojnë pas Qengjit , kudo ku ai shkon . Ata u shpërblyen prej njerëzve për të qenë frytet e para për Perëndinë dhe Qengjin .
66014005	Nga goja e tyre nuk ka dalë asnjë gënjeshtër , sepse janë të paqortueshëm .
66014006	Pastaj pashë një engjëll tjetër , që fluturonte në mes të qiellit dhe që kishte një ungjill të amshuar për t'u shpallur banorëve të tokës nga çdo komb , fis , gjuhë e popull .
66014007	Ai tha me zë të lartë : « Druajeni Perëndinë dhe jepini lavdi , se erdhi ora e gjykimit të tij . Adhurojeni atë që bëri qiellin e tokën , detin e burimet e ujërave ! » .
66014008	Një engjëll tjetër erdhi pas të parit dhe tha : « Ra , ra Babilonia e madhe , ajo që dehu gjithë kombet me verën e zemërimit të kurvërisë së saj » .
66014009	Një engjëll i tretë erdhi pas tyre dhe tha me zë të lartë : « Kush adhuron bishën dhe shëmbëlltyrën e saj dhe merr damkën në ballë e në dorë ,
66014010	do të pijë nga vera e zemërimit të Perëndisë , që është e papërzier në kupën e zemërimit të tij . Ai do të mundohet me zjarr e squfur para engjëjve të shenjtë dhe para Qengjit .
66014011	Tymi i mundimit të tyre do të ngrihet në shekuj të shekujve dhe ata që adhurojnë bishën e shëmbëlltyrën e saj dhe kanë marrë damkën e emrit të saj , nuk do të gjejnë prehje as ditë , as natë .
66014012	Këtu do të duket durimi i besimtarëve të krishterë , i atyre që zbatojnë urdhërimet e Perëndisë dhe ruajnë besimin e Jezuit » .
66014013	Atëherë dëgjova një zë nga qielli që më tha : « Shkruaj : Lum ata që do të vdesin të bashkuar me Zotin që tani e tutje » . « Po , thotë Shpirti i Shenjtë . Ata do të prehen nga mundimet , sepse veprat e tyre do t'i shoqërojnë pas . »
66014014	Pastaj pashë një re të bardhë , mbi të cilën ishte ulur dikush që ngjante si njeri . Në kokë kishte një kurorë të artë , ndërsa në dorë një drapër të mprehtë .
66014015	Nga tempulli doli një engjëll tjetër , që i thirri me zë të lartë atij që rrinte ulur mbi re : « Merre drapërin e korr , se erdhi koha e korrjes dhe të korrat e tokës janë pjekur » .
66014016	Atëherë ai që rrinte ulur mbi fron e hodhi drapërin në tokë dhe toka u korr .
66014017	Nga tempulli që ishte në qiell doli edhe një engjëll tjetër . Edhe ai mbante një drapër të mprehtë .
66014018	Një engjëll tjetër doli nga altari . Ai kishte pushtet mbi zjarrin dhe i thirri me zë të lartë atij që kishte drapërin e mprehtë : « Merre drapërin tënd të mprehtë dhe vil bistakët e vreshtit të tokës , se u poq rrushi » .
66014019	Engjëlli e hodhi drapërin në tokë , voli vreshtin e tokës dhe rrushin e hodhi në vozën e madhe të zemërimit të Perëndisë .
66014020	Rrushi i vozës u shtrydh jashtë qytetit dhe prej saj doli gjak që arrinte deri te frerët e kuajve dhe u përhap deri në rreth treqind kilometra larg .
66015001	Pastaj pashë në qiell një shenjë të madhe e të mahnitshme , shtatë engjëj që kishin shtatë plagët e fundit . Me to përfundoi zemërimi i Perëndisë .
66015002	Pashë edhe diçka si det të qelqtë përzier me zjarr , si edhe ata që kishin mundur bishën , shëmbëlltyrën e saj dhe numrin e emrit të saj . Ata qëndronin mbi detin e qelqtë me harpat e Perëndisë në duar
66015003	dhe këndonin këngën e Moisiut , shërbëtorit të Perëndisë dhe këngën e Qengjit : « Të mëdha e të mrekullueshme janë veprat e tua , o Zot , Perëndi i gjithëpushtetshëm ! Të drejta e të vërteta udhët e tua , o mbret i kombeve !
66015004	Kush nuk do të të druajë ty o Zot dhe kush nuk do ta përlëvdojë emrin tënd ? Vetëm ti je i shenjtë dhe gjithë kombet do të vijnë e do të të adhurojnë , sepse u shfaqën të gjitha veprat e tua të drejta » .
66015005	Pastaj pashë se u hap tempulli i tendës së dëshmisë në qiell .
66015006	Nga tempulli dolën shtatë engjëjt që kishin shtatë plagët . Ata ishin veshur me pëlhura të pastra dhe të shndritshme , ndërsa kraharorët i kishin ngjeshur me breza të artë .
66015007	Njëra nga katër gjallesat u dha shtatë engjëjve shtatë kupa të arta , të mbushura me zemërimin e Perëndisë që jeton në shekuj të shekujve .
66015008	Tempulli u mbush me tymin e lavdisë e të fuqisë së Perëndisë dhe askush nuk mund të hynte në tempull , derisa të mbaronin të shtatë plagët e shtatë engjëjve .
66016001	Pastaj nga tempulli dëgjova një zë të lartë që u tha shtatë engjëjve : « Shkoni dhe derdhni në tokë shtatë kupat e zemërimit të Perëndisë » .
66016002	Engjëlli i parë shkoi dhe derdhi kupën e tij në tokë . Atëherë një plagë e keqe dhe e dhimbshme i zuri njerëzit që kishin damkën e bishës dhe ata që adhuronin shëmbëlltyrën e saj .
66016003	Engjëlli i dytë e derdhi kupën e tij në det dhe uji i detit u bë gjak si gjaku i të vdekurit dhe të gjitha gjallesat e detit ngordhën .
66016004	Engjëlli i tretë e derdhi kupën e tij në lumenjtë e në burimet e ujërave dhe ato u bënë gjak .
66016005	Pastaj dëgjova engjëllin e ujërave që tha : « I drejtë je ti , o i shenjtë , që je dhe që ishe , sepse gjykove drejt .
66016006	Ata derdhën gjak të krishterësh e profetësh dhe ti gjak u dhe për të pirë , se e meritonin » . « Po , o Zot , Perëndi i gjithëpushtetshëm , të vërteta e të drejta janë gjykimet e tua » .
66016007	Pastaj dëgjova një zë nga altari që tha : « Po , o Zot , Perëndi i gjithëpushtetshëm , të vërteta e të drejta janë gjykimet e tua » .
66016008	Engjëlli i katërt e derdhi kupën e tij mbi diell , të cilit iu dha pushtet të djegë njerëzit me zjarr .
66016009	Njerëzit u dogjën nga nxehtësia e madhe dhe fyen emrin e Perëndisë që ka pushtetin mbi këto plagë , por nuk u penduan për t'i dhënë lavdi atij .
66016010	Engjëlli i pestë e derdhi kupën e tij mbi fronin e bishës . Atëherë mbretëria e saj u mbulua nga errësira dhe njerëzit kafshonin gjuhën nga dhembja .
66016011	Ata fyen Perëndinë e qiellit për dhembjet e plagët , por nuk u penduan për veprat e tyre .
66016012	Engjëlli i gjashtë e derdhi kupën e tij mbi lumin e madh të Eufratit . Ujërat e lumit u thanë për të përgatitur udhën për mbretërit që vijnë nga lindja e diellit .
66016013	Pastaj nga goja e dragoit , nga goja e bishës dhe nga goja e profetit të rremë pashë të dilnin tre shpirtra të këqij , që ngjanin me bretkosa .
66016014	Ata janë shpirtra djajsh , që bëjnë mrekulli dhe janë nisur për të mbledhur mbretërit e gjithë botës për betejën e ditës së madhe të Perëndisë së gjithëpushtetshëm .
66016015	« Ja ku po vij si vjedhës ! Lum ai që rri zgjuar e i ruan rrobat , që të mos ecë i zhveshur e të turpërohet në sytë e të gjithëve » .
66016016	Shpirtrat i mblodhën njerëzit në vendin që hebraisht quhet ‘ Armagedon ’ .
66016017	Engjëlli i shtatë e derdhi kupën e tij në ajër . Nga froni i tempullit doli një zë i lartë që tha : « U krye ! » .
66016018	Atëherë shpërthyen vetëtima , zëra , bubullima dhe ra një tërmet i madh . Një tërmet i tillë nuk kishte rënë kurrë mbi tokë që nga krijimi i njeriut . Kaq i fortë qe tërmeti !
66016019	Qyteti i madh u nda në tri pjesë , ndërsa qytetet e paganëve ranë . Perëndisë iu kujtua Babilonia e madhe dhe i dha asaj kupën e verës së zemërimit të tij të tmerrshëm .
66016020	Ishujt lëvizën nga vendi , ndërsa malet nuk u panë më .
66016021	Nga qielli filluan të binin mbi njerëzit kokrra të mëdha breshëri të fortë që peshonin secila rreth dyzet kilogramë . Njerëzit fyen Perëndinë për plagën e breshërit , sepse ajo plagë ishte shumë e rëndë .
66017001	Pastaj , njëri nga shtatë engjëjt që mbanin shtatë kupat erdhi e më tha : « Eja të të tregoj gjykimin e lavires së madhe , që shtrihet përgjatë ujërave të shumtë .
66017002	Me të kurvëruan mbretërit e tokës dhe nga vera e kurvërisë së saj u dehën banorët e tokës » .
66017003	Dhe më çoi në shkretëtirë , rrëmbyer nga Shpirti i Shenjtë . Atje pashë një grua që rrinte ulur mbi një bishë të kuqe plot me emra fyes . Bisha kishte shtatë kokë e dhjetë brirë .
66017004	Gruaja ishte veshur me të purpurta e të kuqe , e zbukuruar me ar , gurë të çmuar e margaritarë . Në dorë mbante një kupë të artë mbushur me fëlliqësitë dhe ndyrësitë e kurvërisë së saj .
66017005	Mbi ballë kishte të shkruar një emër me kuptim të fshehtë ‘ Babilonia e madhe , nëna e lavireve dhe e fëlliqësive të dheut ’ .
66017006	Pastaj pashë gruan që ishte dehur me gjakun e besimtarëve dhe dëshmorëve të Jezuit . Kur e pashë , shtanga nga habia e madhe .
66017007	Atëherë engjëlli më tha : « Përse habitesh ? Unë do të të tregoj të fshehtën e gruas dhe të bishës me shtatë kokë e dhjetë brirë , që e mban gruan .
66017008	Bisha që pe jetonte , por nuk jeton më . Ajo do të dalë nga humnera dhe do të shkojë drejt shkatërrimit . Banorët e tokës , që nuk e kanë të shkruar emrin në librin e jetës që nga krijimi i botës , do të mrekullohen duke parë bishën që jetonte dhe nuk jeton më , por që do të vijë përsëri .
66017009	Këtu duhet mendje e urtë ! Shtatë kokët janë shtatë kodra mbi të cilat rri ulur gruaja . Janë edhe shtatë mbretërit .
66017010	Pesë prej tyre ranë . Njëri është këtu , ndërsa tjetri nuk ka ardhur ende , po kur të vijë , duhet të qëndrojë për pak kohë .
66017011	Bisha që jetonte dhe nuk jeton më , është mbreti i tetë , por është edhe një nga të shtatët dhe shkon drejt shkatërrimit .
66017012	Dhjetë brirët që pe janë dhjetë mbretër , që nuk kanë filluar ende të mbretërojnë . Ata do ta marrin pushtetin si mbretër vetëm për një orë bashkë me bishën .
66017013	Ata do të jenë në një mendje : Fuqinë dhe pushtetin e tyre do t'ia japin bishës .
66017014	Ata do të luftojnë me Qengjin , por Qengji do t'i mposhtë , sepse është Zoti i zotërve dhe Mbreti i mbretërve . Me të do të fitojnë edhe ata që janë të thirrur , të zgjedhur dhe besimtarë » .
66017015	Pastaj më tha : « Ujërat që pe , ku rri ulur lavirja , janë popuj , turma , kombe dhe gjuhë .
66017016	Dhjetë brirët që pe dhe bisha do ta urrejnë laviren dhe do ta shkretojnë , do ta zhveshin , do t'ia hanë mishin me dhëmbë dhe do ta djegin në zjarr .
66017017	Sepse Perëndia u dha në zemër të vepronin sipas mendimit të tij , të ishin në një mendje dhe t'ia jepnin mbretërinë e tyre bishës , derisa të plotësoheshin fjalët e Perëndisë .
66017018	Gruaja që pe është qyteti i madh , që sundon mbi mbretërit e tokës » .
66018001	Pastaj pashë një engjëll tjetër që po zbriste nga qielli . Ai kishte pushtet të madh dhe toka u ndriçua nga lavdia e tij .
66018002	Atëherë engjëlli thirri me zë të lartë : « Ra , ra Babilonia e madhe ! Ra dhe u bë banesë djajsh dhe strofull e çdo shpirti të ndyrë , shpendi të papastër dhe bishe të fëlliqur e të urryer .
66018003	Me verën e zemërimit të kurvërisë së saj u dehën gjithë kombet . Mbretërit e tokës bënë kurvëri me të , ndërsa tregtarët e tokës u pasuruan me luksin e saj të shfrenuar » .
66018004	Pastaj dëgjova një zë tjetër nga qielli që tha : « Populli im , dilni prej saj , që të mos bëheni pjesëtarë të mëkateve të saj dhe të mos merrni plagë nga plagët e saj .
66018005	Sepse , mëkatet e saj arritën deri në qiell dhe Perëndia i kujtoi padrejtësitë e saj .
66018006	Silluni me të siç u soll ajo me ju , shpërblejani dyfish veprat , ndërsa kupën që ju dha të pini , mbushjani dy herë më shumë .
66018007	Jepini asaj po aq mundim e vajtim , sa i dha lavdi e luks vetes , ajo që vazhdon të thotë në zemrën e vet : “ Unë rri ulur si mbretëreshë , nuk jam vejushë dhe nuk kam për të parë kurrë vajtim me sy . ”
66018008	Prandaj në një ditë të vetme do të mblidhen plagët e saj : vdekja , vajtimi dhe zia e bukës . Ajo do të digjet e tëra në zjarr , sepse Zoti Perëndi që e gjykon është i fuqishëm .
66018009	Mbretërit e tokës , që bënë kurvëri me të dhe dëfryen me luksin e saj , do ta qajnë e do të vajtojnë kur të shohin tymin e flakëve të saj .
66018010	Ata do t'i qëndrojnë larg nga frika e vuajtjeve të saj dhe do të thonë : “ Mjerë ! Mjerë ti , o qytet i madh , o qytet i fortë , Babiloni , se brenda një ore të erdhi ndëshkimi ! ” .
66018011	Tregtarët e tokës do të qajnë e do të vajtojnë për të , sepse askush nuk ua blen më mallin ,
66018012	mall prej ari e argjendi , gurë të çmuar e margaritarë , pëlhura liri e purpuri , mëndafshi e të kuqe , si dhe gjithfarë drurësh erëmirë e gjithfarë sendesh fildishi e druri shumë të çmuar , bronzi , hekuri e mermeri ,
66018013	kanellë e parfume , temjane , mirrë e livandë , verë e vaj , majë mielli e grurë , gjedhë e dhen , kuaj e qerre , trupa e shpirtra njerëzish .
66018014	Ata do t'i thonë : “ Gjithë të mirat që dëshironte shpirti yt ikën , gjithë pasuritë e lukset morën fund dhe nuk do t'i gjesh më . ”
66018015	Tregtarët që u pasuruan prej saj do të qëndrojnë larg nga frika e vuajtjeve të saj , do të qajnë e do të vajtojnë
66018016	duke thënë : “ Mjerë ! Mjerë ti , o qytet i madh , veshur me li të purpurt e të kuq dhe zbukuruar me ar , gurë të çmuar e margaritarë , Të gjithë kapitenët e anijeve dhe udhëtarët , detarët dhe ata që punonin në lundrim qëndronin larg
66018017	sepse gjithë kjo pasuri u shkretua për një orë ! ” . Të gjithë kapitenët e anijeve dhe udhëtarët , detarët dhe ata që punonin në lundrim qëndronin larg
66018018	e thërrisnin duke parë tymin e flakëve të saj : “ Cili qytet ngjan me qytetin e madh ? ” .
66018019	Hidhnin dhè mbi kokë e thërrisnin , duke qarë e duke vajtuar : “ Mjerë ! Mjerë qyteti i madh , me pasurinë e të cilit u pasuruan të gjithë ata që kishin anije në det ! Mjerë , sepse u shkretua për një orë . ”
66018020	Gëzohu për shkatërrimin e saj , o qiell ! Gëzohuni edhe ju besimtarë të Krishtit , apostuj e profetë , se Perëndia e gjykoi për të keqen që ju bëri » .
66018021	Pastaj një engjëll i fuqishëm ngriti një gur të madh sa një gur mulliri , e hodhi në det dhe tha : « Po kaq furishëm do të hidhet tej edhe Babilonia , qyteti i madh , dhe nuk do të gjendet kurrë më .
66018022	Tingulli i harpave dhe i muzikantëve , fyelltarëve e trumbetarëve , nuk do të dëgjohet më te ti . Asnjë mjeshtër , i çfarëdo mjeshtërie nuk do të gjendet më aty dhe zhurma e mullirit nuk do të dëgjohet më kurrë .
66018023	Drita e pishtarit nuk do të ndriçojë më dhe nuk do të dëgjohet më as zë dhëndri dhe as zë nuseje . Tregtarët e tu ishin të mëdhenjtë e tokës dhe me magjinë tënde u mashtruan të gjitha kombet .
66018024	Në ty u gjet gjak profetësh , e besimtarësh të Krishtit dhe gjaku i të gjithë atyre që u vranë mbi tokë » .
66019001	Pastaj dëgjova në qiell një si zë të lartë turme të madhe , që tha : « Aleluja ! Shpëtimi , lavdia e fuqia i përkasin Perëndisë tonë ,
66019002	sepse gjykimet e tij janë të vërteta e të drejta . Ai e gjykoi laviren e madhe , që e çoi tokën në shthurje me kurvërinë e saj dhe mori shpagim për gjakun e shërbëtorëve të tij të vrarë nga duart e saj » . « Aleluja ! Tymi i shkrumbimit të saj ngjitet lart në shekuj të shekujve » .
66019003	Pastaj thanë përsëri : « Aleluja ! Tymi i shkrumbimit të saj ngjitet lart në shekuj të shekujve » .
66019004	Atëherë të njëzet e katër pleqtë e të katër gjallesat ranë përmbys dhe adhuruan Perëndinë që rri ulur në fron duke thënë : « Amen ! Aleluja ! » .
66019005	Pastaj nga froni doli një zë që tha : « Lëvdoni Perëndinë tonë të gjithë ju shërbëtorët e tij dhe ju që e druani , të mëdhenj e të vegjël » .
66019006	Dëgjova edhe një si zë turme të madhe , posi ushtimë detrash e bubullimash të forta që tha : « Aleluja ! Mbretëroi Zoti , Perëndia ynë i gjithëpushtetshëm .
66019007	Le të gëzohemi e të ngazëllehemi , le t'i japim lavdi atij , sepse erdhi dasma e Qengjit dhe nusja është bërë gati » .
66019008	Asaj i dhanë për të veshur një rrobë të ndritshme prej liri të pastër . Kjo rrobë përfaqëson veprat e drejta të besimtarëve të Krishtit .
66019009	Pastaj engjëlli më tha : « Shkruaj ! Lum ata që janë ftuar në darkën e dasmës së Qengjit » . Dhe shtoi : « Këto janë fjalët e vërteta të Perëndisë » .
66019010	Unë rashë përmbys para këmbëve të tij për ta adhuruar , ndërsa ai më tha : « Mos ! Unë jam shërbëtor si ti dhe si vëllezërit e tu që ruajnë dëshminë e Jezuit . Adhuro Perëndinë ! » . Dhe dëshmia e Jezuit është shpirti i profecisë .
66019011	Pastaj pashë qiellin të hapur dhe një kalë të bardhë . Kalorësi quhej ‘ Besimtar dhe i Vërtetë ’ . Ai gjykon e lufton me drejtësi .
66019012	Sytë e tij ishin si flakë zjarri , ndërsa mbi kokë mbante shumë kurora të vogla . Ai kishte të shkruar një emër që nuk e dinte askush përveç tij .
66019013	Ishte i veshur me rroba të ngjyera në gjak dhe mbante emrin ‘ Fjala e Perëndisë ’ .
66019014	Pas tij vinin ushtritë e qiellit , hipur mbi kuaj të bardhë dhe veshur me rroba të ndritshme prej liri të pastër .
66019015	Nga goja e tij dilte një shpatë e mprehtë , me të cilën do të mposhtë kombet . Ai do t'i sundojë me skeptër të hekurt dhe do ta shtrydhë rrushin në vozën e verës së zemërimit të tmerrshëm të Perëndisë së gjithëpushtetshëm .
66019016	Mbi rrobë dhe mbi kofshë kishte të shkruar emrin : ‘ Mbreti i mbretërve dhe Zoti i zotërve ’ .
66019017	Pastaj pashë një engjëll që qëndronte në diell . Ai u foli me zë të fortë të gjithë shpendëve që fluturonin në mes të qiellit : « Ejani e mblidhuni në darkën e madhe të Perëndisë ,
66019018	që të hani mish mbretërish , prijësish ushtarakë e të fortësh , mish kuajsh e kalorësish , mishin e të gjithë njerëzve , të lirë e skllevër , të vegjël e të mëdhenj » .
66019019	Atëherë pashë bishën dhe mbretërit e tokës me ushtritë e tyre , që ishin mbledhur për të luftuar kundër atij që rrinte mbi kalë dhe ushtrisë së tij .
66019020	Bisha u kap dhe bashkë me të edhe profeti i rremë , që në prani të saj bënte mrekulli , me të cilat mashtronte ata që kishin marrë damkën e bishës dhe që kishin adhuruar shëmbëlltyrën e saj . Pastaj , që të dy u hodhën të gjallë në liqenin e zjarrtë që digjet me squfur .
66019021	Të tjerët u vranë nga shpata që dilte nga goja e kalorësit dhe të gjithë shpendët u ngopën me mishin e tyre .
66020001	Pastaj pashë një engjëll që zbriste nga qielli . Ai kishte çelësin e humnerës dhe në dorë mbante një zinxhir të madh .
66020002	Ai e kapi dragoin , gjarpërin e lashtë , që është Djalli dhe Satani dhe e lidhi për njëmijë vjet .
66020003	E hodhi në humnerë , e mbylli dhe e vulosi , që të mos mashtronte më kombet , derisa të mbusheshin njëmijë vjet . Më pas duhej të zgjidhej edhe për pak kohë .
66020004	Pastaj pashë disa frone . Atyre që u ulën mbi to iu dha pushteti të gjykojnë . Pashë edhe shpirtrat e atyre që ishin therur për dëshminë e Jezuit dhe për fjalën e Perëndisë , që nuk e kishin adhuruar bishën e as shëmbëlltyrën e saj dhe nuk e kishin marrë damkën në ballë e në dorë . Ata u kthyen në jetë dhe mbretëruan me Krishtin për njëmijë vjet .
66020005	Të vdekurit e tjerë nuk u kthyen në jetë , derisa u mbushën njëmijë vjet . Kjo është ngjallja e parë .
66020006	I lum dhe i shenjtë është ai që merr pjesë në ngjalljen e parë . Mbi ta nuk do të ketë pushtet vdekja e dytë , por do të jenë priftërinj të Perëndisë e të Krishtit dhe do të mbretërojnë me të për njëmijë vjet .
66020007	Kur të mbushen të njëmijë vjetët , Satani do të zgjidhet nga burgu
66020008	dhe do të dalë të mashtrojë kombet në të katër qoshet e tokës , Gogun e Magogun , që t'i mbledhë për luftë . Numri i tyre do të jetë sa rëra e detit .
66020009	Ata u përhapën anekënd tokës dhe rrethuan fushimin e besimtarëve të Krishtit dhe qytetin e dashur , por nga qielli zbriti flakë dhe i përpiu .
66020010	Atëherë djallin që i kishte mashtruar , e hodhën në liqenin e zjarrtë të squfurit , ku ishin edhe bisha me profetin e rremë . Atje do të mundohen ditë e natë në shekuj të shekujve .
66020011	Pastaj pashë një fron të madh të bardhë dhe atë që rrinte ulur në të , para syve të të cilit ishin zhdukur toka dhe qielli e nuk shiheshin më .
66020012	Pashë edhe të vdekurit , të mëdhenj e të vegjël , që qëndronin para fronit . Atëherë u hapën librat . U hap edhe një libër tjetër , libri i jetës . Të vdekurit u gjykuan sipas veprave të tyre , që ishin shkruar në libra .
66020013	Deti i ktheu të vdekurit që mbante . Po ashtu edhe vdekja e ferri i kthyen të vdekurit që kishin . Secili u gjykua sipas veprave .
66020014	Pastaj vdekja e ferri u hodhën në liqenin e zjarrit . Liqeni i zjarrit është vdekja e dytë .
66020015	Kush nuk u gjet i shkruar në librin e jetës , u hodh në liqenin e zjarrit .
66021001	Pastaj pashë një qiell të ri dhe një tokë të re . Qielli i parë dhe toka e parë ishin zhdukur dhe as deti nuk ishte më .
66021002	Pashë edhe qytetin e shenjtë , Jerusalemin e ri , që zbriste nga qielli prej Perëndisë , si një nuse e zbukuruar për dhëndrin e saj .
66021003	Atëherë dëgjova një zë të lartë nga froni që tha : « Ja banesa e Perëndisë me njerëzit ! Ai do të banojë me ta dhe ata do të jenë populli i tij . Vetë Perëndia do të jetë me ta dhe ai do të jetë Perëndia i tyre .
66021004	Ai do të fshijë çdo lot nga sytë e tyre dhe nuk do të ketë më as vdekje , as zi , as vajtim , as dhimbje , sepse bota e mëparshme mori fund » .
66021005	Ai që rrinte ulur në fron tha : « Ja , unë i bëj të reja të gjitha gjërat ! » . Pastaj më tha : « Shkruaj , sepse këto fjalë janë të besueshme dhe të vërteta ! » .
66021006	Dhe shtoi : « U kryen ! Unë jam Alfa e Omega , fillimi e mbarimi . Atij që ka etje , do t'i jap të pijë falas nga burimi i ujit të jetës .
66021007	Ai që fiton , do t'i trashëgojë këto . Unë do të jem Perëndia i tij dhe ai do të jetë biri im .
66021008	Ndërsa frikacakët , të pafetë , ndyrësirat , vrasësit , kurvarët , magjistarët , idhujtarët dhe të gjithë gënjeshtarët do ta kenë vendin në liqenin që digjet me zjarr dhe me squfur » . Kjo është vdekja e dytë .
66021009	Pastaj erdhi një nga shtatë engjëjt , që kishin shtatë kupat e mbushura me shtatë plagët e fundit dhe më tha : « Eja të të tregoj nusen , gruan e Qengjit ! » .
66021010	Atëherë u rrëmbeva nga Shpirti i Shenjtë dhe engjëlli më çoi në majën e një mali të madh e të lartë . Atje më tregoi qytetin e shenjtë , Jerusalemin , që zbriste nga qielli prej Perëndisë .
66021011	Qyteti kishte lavdinë e Perëndisë dhe shkëlqente si gur i çmuar , si gur diaspri kristalor .
66021012	Ai kishte një mur të madh e të lartë me dymbëdhjetë porta dhe mbi to qëndronin dymbëdhjetë engjëj . Mbi porta ishin shkruar emrat e dymbëdhjetë fiseve të Izraelit .
66021013	Tri porta ishin nga lindja , tri nga veriu , tri nga jugu e tri nga perëndimi .
66021014	Muri i qytetit kishte dymbëdhjetë themele , mbi të cilat ishin shkruar dymbëdhjetë emrat e dymbëdhjetë apostujve të Qengjit .
66021015	Ai që fliste me mua kishte një shkop të artë matës për të matur qytetin , portat dhe murin e tij .
66021016	Qyteti shtrihej në formë katrore dhe e kishte gjatësinë sa gjerësia . Engjëlli e mati qytetin me matës dhe ishte dymijë e katërqind kilometra i gjatë . Gjatësia , gjerësia dhe lartësia ishin të barabarta .
66021017	Mati edhe murin që ishte gjashtëdhjetë e gjashtë metra . Engjëlli përdori të njëjtën masë që përdor njeriu .
66021018	Veshja e murit ishte prej diaspri , ndërsa qyteti vetë ishte prej ari të kulluar , të pastër si qelqi .
66021019	Themelet e murit të qytetit ishin zbukuruar me të gjithë gurët e çmuar . Themeli i parë ishte prej diaspri , i dyti prej safiri , i treti prej kalcedoni , i katërti prej smeraldi ,
66021020	i pesti prej sardoniku , i gjashti prej sardi , i shtati prej krizoliti , i teti prej berili , i nënti prej topazi , i dhjeti prej krisopazi , i njëmbëdhjeti prej hiacinti dhe i dymbëdhjeti prej ametisti .
66021021	Dymbëdhjetë portat kishin dymbëdhjetë margaritarë . Secila portë ishte bërë nga i njëjti margaritar , ndërsa sheshi i qytetit ishte prej ari të kulluar si qelq i tejdukshëm .
66021022	Tempull nuk pashë në qytet , sepse tempulli i tij është Zoti Perëndi i gjithëpushtetshëm dhe Qengji .
66021023	Qyteti nuk ka nevojë as për diell e as për hënë që të ndriçohet , sepse atë e ndriçon lavdia e Perëndisë dhe pishtari i tij është Qengji .
66021024	Kombet do të ecin me dritën e tij dhe mbretërit e tokës do të sjellin aty lavdinë e tyre .
66021025	Ditën portat nuk do të mbyllen kurrë dhe atje nuk do të ketë natë .
66021026	Atje do të sjellin lavdinë dhe nderin e kombeve .
66021027	Në të nuk do të hyjë asgjë e papastër dhe askush që bën gjëra të pështira a të gënjeshtërta , por vetëm ata që janë shkruar në librin e jetës , libër që i përket Qengjit .
66022001	Pastaj më tregoi lumin e ujit të jetës , që shkëlqente si kristal dhe buronte nga froni i Perëndisë dhe i Qengjit .
66022002	Në mes të sheshit të qytetit , në të dyja anët e lumit ishte pema e jetës , që jep dymbëdhjetë fryte , nga një në çdo muaj , ndërsa gjethet e saj shërbejnë për shërimin e kombeve .
66022003	Nuk do të ketë më asnjë mallkim , por atje do të jetë froni i Perëndisë dhe i Qengjit dhe shërbëtorët e tij do ta adhurojnë .
66022004	Do të shohin fytyrën e Perëndisë dhe emrin e tij do ta kenë të shkruar në ballë .
66022005	Nuk do të ketë më natë dhe nuk do të kenë nevojë as për dritën e pishtarit e as për dritën e diellit , sepse do t'i ndriçojë Zoti Perëndi dhe do të mbretërojnë në shekuj të shekujve .
66022006	Pastaj engjëlli më tha : « Këto fjalë janë të besueshme dhe të vërteta . Zoti Perëndi , frymëzuesi i profetëve , dërgoi engjëllin e vet t'u tregojë shërbëtorëve të tij gjërat që duhet të ndodhin së shpejti .
66022007	“ Ja ku po vij shpejt ! ” - thotë Jezui . Lum ai që zbaton fjalët profetike të këtij libri ! » .
66022008	Unë , Gjoni , i pashë dhe i dëgjova këto gjëra . Kur mbarova së dëgjuari e së pari , rashë përmbys para këmbëve të engjëllit që m'i tregoi , për ta adhuruar atë .
66022009	Por ai më tha : « Mos ! Unë jam shërbëtor si ti , si vëllezërit e tu profetë dhe si ata që zbatojnë fjalët e këtij libri . Adhuro Perëndinë ! » .
66022010	Pastaj më tha : « Mos i mbaj të fshehta fjalët profetike të këtij libri , sepse koha e tyre është afër .
66022011	I padrejti le të vazhdojë të jetë i padrejtë dhe i ndoturi le të vazhdojë të jetë i ndotur . I drejti le të vazhdojë të jetë i drejtë dhe i shenjti le të vazhdojë të shenjtërohet . »
66022012	« Ja ku po vij shpejt ! » - thotë Jezui . « Me vete kam shpërblimin që do t'i jap secilit sipas veprave të tij .
66022013	Unë jam Alfa e Omega , i pari e i fundit , fillimi e mbarimi .
66022014	Lum ata që i lajnë rrobat e veta me gjakun e Qengjit , se do të kenë të drejtë të hanë nga pema e jetës dhe të hyjnë në qytet nga portat .
66022015	Jashtë janë qentë , magjistarët , kurvarët , vrasësit , idhujtarët dhe të gjithë ata që e duan dhe e vënë në zbatim gënjeshtrën .
66022016	Unë , Jezui , ju kam dërguar engjëllin tim për t'ju dëshmuar këto gjëra nëpër kisha . Unë jam rrënja dhe fisi i Davidit , jam ylli i shndritshëm i mëngjesit » .
66022017	Shpirti i Shenjtë dhe nusja thonë : « Eja ! » . Edhe kush dëgjon , le të thotë : « Eja ! » . Kush ka etje , le të vijë . Kush dëshiron , le të marrë falas ujin e jetës .
66022018	Unë , Gjoni , po u them të gjithë atyre që dëgjojnë fjalët profetike të këtij libri , se kush u shton ndonjë gjë atyre , edhe Perëndia do t'i shtojë atij plagët që shkruhen në këtë libër .
66022019	Atij që heq ndonjë gjë nga fjalët profetike të këtij libri , Perëndia do t'ia heqë pjesën nga pema e jetës dhe nga qyteti i shenjtë , që përshkruhen në këtë libër .
66022020	Ai që i dëshmon këto , thotë : « Po , po vij shpejt » . Amen ! Eja Zoti Jezu !
66022021	Hiri i Zotit Jezu qoftë me të gjithë !
