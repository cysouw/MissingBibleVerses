# language_name:        Bulgarian
# closest ISO 639-3:    bul
# ISO_15924:            Cyrl
# year_short:           2011
# year_long:            
# vernacular_title:     Български език: Новият завет, съвременен превод
# english_title:        The New Testament in Bulgarian, modern translation
# URL:                  https://www.bible.com/de/bible/196/mat.1.spb
# copyright_short:      © World Bible Translation Center 2011
# copyright_long:       
# notes:                
40001001	Това е родословието на Исус Христос . Той беше потомък на Давид , а Давид — потомък на Авраам . чиято майка беше Тамар . чиято майка беше Раав . чиято майка беше Рут . чиято майка беше Уриевата жена . когато юдейският народ беше изселен във Вавилон . мъжа на Мария , наречен Христос .
40001002	Авраам беше баща на Исаак . Исаак беше баща на Яков . Яков беше баща на Юда и братята му .
40001003	Юда беше баща на Фарес и Зара , чиято майка беше Тамар . Фарес беше баща на Есрон . Есрон беше баща на Арам .
40001004	Арам беше баща на Аминадав . Аминадав беше баща на Наасон . Наасон беше баща на Салмон .
40001005	Салмон беше баща на Вооз , чиято майка беше Раав . Вооз беше баща на Овид , чиято майка беше Рут . Овид беше баща на Есей .
40001006	Есей беше баща на цар Давид . Давид беше баща на Соломон , чиято майка беше Уриевата жена .
40001007	Соломон беше баща на Ровоам . Ровоам беше баща на Авия . Авия беше баща на Аса .
40001008	Аса беше баща на Йосафат . Йосафат беше баща на Йорам . Йорам беше баща на Озия .
40001009	Озия беше баща на Йотам . Йотам беше баща на Ахаз . Ахаз беше баща на Езекия .
40001010	Езекия беше баща на Манасия . Манасия беше баща на Амон . Амон беше баща на Йосия .
40001011	Йосия беше баща на Eхония и братята му . Това беше по времето , когато юдейският народ беше изселен във Вавилон .
40001012	След преселението във Вавилон : Ехония беше баща на Салатиил . Салатиил беше баща на Зоровавел .
40001013	Зоровавел беше баща на Авиуд . Авиуд беше баща на Елиаким . Елиаким беше баща на Азор .
40001014	Азор беше баща на Садок . Садок беше баща на Ахим . Ахим беше баща на Елиуд .
40001015	Елиуд беше баща на Елеазар . Елеазар беше баща на Матан . Матан беше баща на Яков .
40001016	Яков беше баща на Йосиф , мъжа на Мария , която роди Исус , наречен Христос .
40001017	И така , от Авраам до Давид е имало четиринадесет поколения , четиринадесет поколения — от Давид до преселението във Вавилон и четиринадесет поколения — от преселението във Вавилон до раждането на Месията .
40001018	Ето как се роди Исус Христос : майка му , Мария , беше сгодена за Йосиф , но преди бракът да се състои , тя разбра , че е бременна от Святия Дух .
40001019	Йосиф , бъдещият й съпруг , беше праведен човек . Той не искаше да я опозори пред хората и реши да развали годежа , без да повдига обвинения срещу нея .
40001020	Но докато обмисляше това , един ангел , изпратен от Господа , му се яви насън и каза : „ Йосифе , сине Давидов , не се страхувай да вземеш Мария за своя жена , защото детето , което очаква , е от Святия Дух .
40001021	Тя ще роди син и ти ще го наречеш Исус , защото той ще спаси своя народ от греховете му . “
40001022	Всичко това стана , за да се изпълни казаното от Господа чрез пророка :
40001023	„ Ето , девицата ще зачене и ще роди син . Ще го нарекат Емануил , “ което означава „ Бог с нас “ .
40001024	Когато Йосиф се събуди , той постъпи така , както Господният ангел му беше заповядал и се ожени за Мария ,
40001025	но нямаше интимна близост с нея , докато тя не роди сина си . И Йосиф го нарече Исус .
40002001	Исус се роди във Витлеем , град в провинция Юдея , по времето на цар Ирод . След това в Ерусалим дойдоха мъдреци от изток .
40002002	Те попитаха : „ Къде е новороденият цар на юдеите ? Искаме да знаем , защото видяхме звездата му , когато изгря от изток , и сме дошли да му се поклоним . “
40002003	Когато цар Ирод чу това , бе много обезпокоен , а заедно с него и цял Ерусалим .
40002004	Ирод събра всички главни свещеници и законоучители на народа и ги попита къде е трябвало да се роди Месията .
40002005	Те му отговориха : „ Във Витлеем , провинция Юдея , защото така е писано от пророка :
40002006	« А ти , Витлееме , в земята на Юда , никак не си най-маловажен сред Юдовите владетели , защото от теб ще излезе владетел , който ще бъде пастир на моя народ Израел . » “
40002007	Тогава Ирод повика мъдреците на тайна среща и разбра от тях кога точно се е появила звездата .
40002008	След това ги изпрати във Витлеем , като им каза : „ Идете и внимателно потърсете детето . А когато го намерите , докладвайте ми , за да мога и аз да отида и да му се поклоня . “
40002009	Мъдреците изслушаха царя и тръгнаха . А звездата , която бяха видели да изгрява от изток , се движеше пред тях и се спря над мястото , където беше детето .
40002010	Така се зарадваха , когато я видяха !
40002011	Влязоха в къщата и видяха детето с майка му Мария . Коленичиха пред него и му се поклониха , а след това отвориха своите ковчежета и му поднесоха дарове — злато , ливан и смирна .
40002012	И тъй като Бог ги бе предупредил в сън да не се връщат при Ирод , те си тръгнаха за своята страна по друг път .
40002013	След като мъдреците отпътуваха , един Господен ангел се яви на Йосиф в сън и каза : „ Стани ! Вземи детето и майка му и избягай в Египет . Остани там , докато ти кажа , защото Ирод ще търси детето , за да го убие . “
40002014	И така , Йосиф стана , взе детето и майка му и през нощта тръгна за Египет .
40002015	Той остана там до смъртта на Ирод , за да се изпълни казаното от Господа чрез пророка : „ Повиках от Египет сина си . “
40002016	Когато разбра , че е надхитрен от мъдреците , Ирод се разяри и разпореди да бъдат убити всички момченца до двегодишна възраст във Витлеем и цялата околност , основавайки се на времето , което беше научил от мъдреците .
40002017	Тогава се изпълни казаното чрез пророк Еремия :
40002018	„ Глас се чу в Рама , плач и горчиво ридание . Рахил оплакваше децата си и отказваше да бъде утешавана , защото те вече не са сред живите . “
40002019	След смъртта на Ирод един Господен ангел се яви в сън на Йосиф в Египет .
40002020	Ангелът каза : „ Стани ! Вземи детето и майка му и иди в израелската земя , защото тези , които се опитваха да отнемат живота на детето , са мъртви . “
40002021	И така , Йосиф стана , взе детето и майка му и се върна в израелската земя .
40002022	Но когато чу , че Архелай управлява като цар на Юдея на мястото на баща си Ирод , той се уплаши да отиде там . Но след като беше предупреден от Бога в сън , Йосиф тръгна към Галилейската област .
40002023	Той отиде и се засели в един град , наречен Назарет , за да се изпълни казаното чрез пророците , че Месията ще бъде наречен Назарянин .
40003001	По онова време Йоан Кръстител дойде и започна да проповядва в Юдейската пустиня .
40003002	Той казваше : „ Покайте се , защото небесното царство наближава . “
40003003	Йоан е този , за когото говори пророк Исая , казвайки : „ Един човек вика в пустинята : « Подгответе пътя за Господа , очертайте прави пътеките за него ! » “
40003004	Йоан носеше дрехи от камилска козина и беше препасан с кожен колан . Хранеше се със скакалци и див мед .
40003005	Идваха да го слушат хора от Ерусалим , от цяла Юдея и цялата област около река Йордан .
40003006	И те изповядваха греховете си , а той ги кръщаваше в река Йордан .
40003007	Когато Йоан видя , че много фарисеи и садукеи идват при него , за да се кръстят , им каза : „ Рожби на ехидни ! Кой ви предупреди да бягате от идващия Божий гняв ?
40003008	Ако наистина сте се покаяли , докажете това чрез делата си .
40003009	И не мислете , че ви е достатъчно да си кажете : « Авраам е нашият баща . » Казвам ви : Бог може и от тези камъни да създаде потомци на Авраам !
40003010	Брадвата е вече при корена на дърветата . Всяко дърво , което не дава добър плод , ще бъде отсечено и хвърлено в огъня .
40003011	Колкото до мен , аз ви кръщавам с вода , което показва , че сте решили да се покаете . Този , който идва след мен , е по-силен от мен и аз не съм достоен и сандалите му да събуя . Той ще ви кръсти със Святия Дух и с огън .
40003012	Лопатата , с която отсява зърното от плявата , е вече в ръката му и той ще изчисти хармана си . Ще събере зърното си в хамбара , а плявата ще изгори в неугасим огън . “
40003013	По това време Исус дойде от Галилея при река Йордан . Той отиде при Йоан , за да бъде кръстен от него .
40003014	Но Йоан се опита да го възпре , като каза : „ Аз имам нужда да бъда кръстен от теб , защо ти идваш при мен ? “
40003015	Исус му отговори : „ Нека бъде така сега . Редно е за нас по този начин да извършим всичко , което Бог изисква . “ Тогава Йоан се съгласи да кръсти Исус .
40003016	Исус беше кръстен и веднага щом излезе от водата , небесата се отвориха и той видя Божия Дух да се спуска като гълъб и да каца на него .
40003017	Тогава глас от небесата каза : „ Това е моят възлюбен Син . Той е избраникът ми . “
40004001	После Духът отведе Исус в пустинята , за да бъде изкушаван от дявола .
40004002	След като пости четиридесет дни и нощи , Исус много огладня .
40004003	Тогава изкусителят дойде при него и каза : „ Ако си Божият Син , заповядай на тези камъни да станат хлябове ! “
40004004	А Исус му отговори : „ Писано е : « Никой не може да живее само с хляб . Животът на човека зависи от всичко , което Бог казва . » “
40004005	Тогава дяволът го отведе в святия град , постави го на най-високото място на храма
40004006	и му каза : „ Ако си Божият Син , хвърли се долу ! Защото е писано : « Той ще заповяда на ангелите си да бдят над теб и те ще те носят на ръце , за да не удариш крака си в камък . » “
40004007	Исус му каза : „ Но писано е също : « Не поставяй на изпитание Господа , твоя Бог ! » “
40004008	После дяволът заведе Исус на един много висок хълм , показа му всички царства на света и тяхното великолепие
40004009	и му каза : „ Ще ти дам всички тези неща , ако коленичиш и ми се поклониш . “
40004010	Тогава Исус му каза : „ Иди си , Сатана ! Писано е : « Покланяй се на Господа , твоя Бог , и само на него служи ! » “
40004011	След това дяволът го остави и ангели дойдоха и се грижиха за Исус .
40004012	Когато чу , че Йоан е хвърлен в затвора , Исус се върна в Галилея .
40004013	Той не остана в Назарет , а отиде да живее в Капернаум — град , близо до Галилейското езеро , в областта на Завулон и Нефталим .
40004014	Това стана , за да се изпълни казаното чрез пророк Исая :
40004015	„ Земята на Завулон и земята на Нефталим , по пътя към морето , отвъд река Йордан , Галилея , дом на езичници —
40004016	хората , които живеят в тъмнина , видяха ярка светлина и светлина изгря над онези , които живеят в земя , мрачна като смъртта . “
40004017	Оттогава Исус започна да проповядва , като казваше : „ Покайте се , защото небесното царство наближава . “
40004018	Както си вървеше край Галилейското езеро , Исус видя двама братя — Симон , наречен Петър , и брат му Андрей , които бяха рибари и в този момент хвърляха мрежата си в езерото .
40004019	Исус им каза : „ Последвайте ме и аз ще ви науча как да ловите хора . “
40004020	Те веднага оставиха мрежите си и го последваха .
40004021	После Исус продължи нататък и видя още двама братя — Яков и Йоан , синовете на Зеведей . Те бяха в лодката с баща си Зеведей и кърпеха мрежите си . Исус ги извика
40004022	и те веднага оставиха лодката и баща си и го последваха .
40004023	Исус обикаляше цяла Галилея , поучаваше в синагогите им , проповядваше Благата вест за царството и лекуваше всякакви болести и немощи сред хората .
40004024	Новината за Исус се разнесе из цяла Сирия и доведоха при него всички болни , страдащи от различни болести и силни болки , обладани от демони , епилептици и парализирани . И той ги излекува .
40004025	След него вървяха огромни тълпи от хора от Галилея и Декаполис , Ерусалим , Юдея и от земите отвъд река Йордан .
40005001	Когато видя тълпите , Исус се качи на един хълм и седна . Учениците му дойдоха при него
40005002	и той започна да говори и да ги поучава :
40005003	„ Благословени са хората , които знаят , че са духовно бедни , защото небесното царство им принадлежи .
40005004	Благословени са хората , които скърбят , защото Бог ще ги утеши .
40005005	Благословени са хората , които са кротки , защото те ще наследят земята .
40005006	Благословени са хората , които гладуват и жадуват да вършат Божията воля , защото Бог напълно ще ги насити .
40005007	Благословени са хората , които са милостиви към другите , защото Бог ще се смили над тях .
40005008	Благословени са хората , които имат чисти сърца , защото те ще видят Бога .
40005009	Благословени са миротворците , защото Бог ще ги нарече свои деца .
40005010	Благословени са хората , които са преследвани за това , че вършат Божията воля , защото небесното царство им принадлежи .
40005011	Благословени сте , когато ви оскърбяват , преследват и злословят неоснователно за това , че сте мои последователи .
40005012	Радвайте се и се веселете , защото голяма ще бъде наградата ви в небесата . Така преследваха и пророците , живели преди вас .
40005013	Вие сте солта за земята . Но ако солта изгуби вкуса си , вече няма как да се направи солена и не става за нищо друго , освен да се изхвърли навън и хората да я тъпчат .
40005014	Вие сте светлината за света . Град , разположен на хълм , не може да се скрие .
40005015	Нито пък палят лампа , за да я сложат под дълбок съд . По-скоро я слагат на поставка и тя дава светлина на всички в къщата .
40005016	По същия начин и вашата светлина трябва да сияе пред хората така , че те да могат да видят добрите ви дела и да прославят вашия Баща в небесата .
40005017	Не мислете , че съм дошъл да унищожа закона на Моисей или писанията на пророците . Не съм дошъл да ги унищожа , а да ги изпълня .
40005018	Истина ви казвам : докато съществуват земята и небето , нито една точка или запетая няма да изчезне от закона , докато всичко не се сбъдне .
40005019	И така , който наруши една от тези най-маловажни заповеди и учи другите да постъпват така , ще бъде считан за най-маловажен в небесното царство . Но който им се подчинява и учи другите на това , ще бъде считан за велик в небесното царство .
40005020	Защото казвам ви : ако не вършите това , което Бог изисква , по-добре от законоучителите и фарисеите , няма да влезете в небесното царство .
40005021	Чули сте , че на прадедите ни е било казано : « Не убивай ! Всеки , който убие , ще трябва да отговаря в съда . »
40005022	Но аз ви казвам , че всеки , който се ядоса на брат си , ще трябва да отговаря в съда . И който обиди брат си , ще трябва да отговаря пред Синедриона . А който нарече брат си « идиот » , ще трябва да отговаря в огнения пъкъл .
40005023	Така че , ако принасяш своя дар при олтара и там си спомниш , че брат ти има нещо против теб ,
40005024	остави дара си пред олтара . Първо иди и се помири с брат си , а след това се върни и принеси своя дар .
40005025	Бързо се сдобрявай с този , който е завел дело против теб , докато си все още с него на път за съда . Иначе той ще те предаде на съдията , а съдията ще те предаде на стражата и ще бъдеш хвърлен в затвора .
40005026	Истина ти казвам : няма да излезеш оттам , докато не платиш и последния кодрант , който дължиш .
40005027	Чули сте , че е било казано : « Не прелюбодействай ! »
40005028	Но аз ви казвам , че всеки , който погледне жена похотливо , вече е извършил прелюбодейство с нея в сърцето си .
40005029	Ако дясното ти око те кара да вършиш грях , извади го и го хвърли . По-добре е да загубиш една част от тялото си , отколкото цялото ти тяло да бъде хвърлено в пъкъла .
40005030	И ако дясната ти ръка те кара да вършиш грях , отсечи я и я хвърли . По-добре е да загубиш една част от тялото си , отколкото цялото ти тяло да отиде в пъкъла .
40005031	Било е казано : « Всеки , който се развежда с жена си , трябва да й даде писмено удостоверение за развод » .
40005032	Но аз ви казвам , че всеки , който се разведе с жена си по причина , различна от тази , че тя му е изневерила , я тласка към прелюбодейство и кара мъжа , който се ожени за тази разведена жена , също да бъде прелюбодеец .
40005033	Чули сте още , че на прадедите ни е било казано : « Не нарушавай клетвата си , а спазвай клетвите , които си дал пред Господа ! »
40005034	Но аз ви казвам изобщо да не се кълнете : нито в небето , защото то е Божият престол ,
40005035	нито в земята , защото тя е Божието подножие , нито в Ерусалим , защото той е градът на великия Цар .
40005036	Не се кълни и в главата си , защото не можеш нито косъм от нея да направиш бял или черен .
40005037	Когато имате предвид « да » , трябва просто да казвате « да » и когато имате предвид « не » , просто да казвате « не » . Всичко в повече е от лукавия .
40005038	Чули сте , че е било казано : « Око за око и зъб за зъб » .
40005039	Но аз ви казвам : не се съпротивявайте на злия човек . Ако някой ти удари плесница по дясната буза , обърни му и лявата .
40005040	Ако някой иска да те съди , за да ти вземе ризата , остави му и връхната си дреха .
40005041	Ако някой те застави да вървиш с него една миля , измини с него две .
40005042	Ако някой те помоли за нещо , дай му го . Не отказвай на този , който иска назаем от теб .
40005043	Чули сте , че е било казано : « Обичай ближния си и мрази врага си ! »
40005044	Но аз ви казвам : обичайте враговете си и се молете за онези , които ви преследват ,
40005045	за да бъдете деца на своя Баща , който е в небесата . Той кара слънцето си да изгрява и за злите хора , и за добрите , и изпраща дъжд и на праведните , и на неправедните .
40005046	Защото , ако обичате само онези , които ви обичат , каква награда очаквате да получите ? Дори и бирниците правят това , нали ?
40005047	И ако поздравявате само братята си , какво повече правите от другите ? Дори и езичниците правят това , нали ?
40005048	Затова , бъдете съвършени , както вашият небесен Баща е съвършен .
40006001	Внимавайте да не вършите добри дела пред хората , за да ви видят . В противен случай няма да получите награда от своя Баща в небесата .
40006002	И така , когато даваш на нуждаещите се , не тръби за това пред себе си , както правят лицемерите в синагогите и по улиците , за да бъдат похвалени от хората . Истина ви казвам : това е цялата награда , която някога ще получат .
40006003	Но , когато ти даваш на нуждаещите се , не позволявай лявата ти ръка да узнае какво прави дясната ,
40006004	за да остане милостинята ти в тайна . Тогава твоят Баща , който вижда какво се върши тайно , ще те възнагради .
40006005	А когато се молите , не бъдете като лицемерите . Те обичат да стоят и да се молят в синагогите и по ъглите на улиците , за да ги виждат хората . Истина ви казвам : това е цялата награда , която някога ще получат .
40006006	Но , когато ти се молиш , иди в стаята си , затвори вратата и се помоли на своя Баща , който е невидим . Тогава твоят Баща , който вижда какво се върши тайно , ще те възнагради .
40006007	Когато се молите , не говорете празни приказки като езичниците , които си мислят , че ще бъдат чути поради многословието си .
40006008	Не бъдете като тях , защото вашият Баща знае от какво имате нужда още преди да сте го помолили .
40006009	Затова , молете се така : « Отче наш , който си в небесата , да се почита името ти ,
40006010	да настъпи царството ти , да се изпълни волята ти както на небето , така и на земята .
40006011	Дай ни днес хляба , от който се нуждаем .
40006012	Прости греховете ни така , както и ние сме простили на онези , които са ни сторили зло .
40006013	И не ни изправяй пред изкушение , а ни избави от лукавия . »
40006014	Защото , ако вие прощавате на хората греховете им , то и вашият небесен Баща ще ви прощава .
40006015	Но ако вие не прощавате на хората , тогава и вашият Баща няма да прощава греховете ви .
40006016	Когато постите , не се правете на печални като лицемерите , които нарочно занемаряват външния си вид , за да покажат на хората , че постят . Истина ви казвам : това е цялата награда , която някога ще получат .
40006017	Но , когато ти постиш , спретни се и измий лицето си ,
40006018	така че не хората да забележат , че постиш , а само твоят Баща , който е невидим . Тогава твоят Баща , който вижда какво се върши тайно , ще те възнагради .
40006019	Не трупайте съкровища на земята , където молците и ръждата ще ги унищожат , а и крадци могат да се вмъкнат и да ги откраднат .
40006020	По-добре трупайте съкровища в небето , където нито молци , нито ръжда ще ги унищожат и където крадци не могат да се вмъкнат и да ги откраднат .
40006021	Защото където е съкровището ти , там ще бъде и сърцето ти .
40006022	Очите са светлината за тялото , така че ако очите ти са здрави , цялото ти тяло ще е изпълнено със светлина .
40006023	Но ако очите ти са болни , цялото ти тяло ще тъне в мрак . А ако единствената светлина , която имаш , е в действителност тъмнина , тогава тъмнината наистина ще е голяма !
40006024	Никой не може да служи едновременно на двама господари , защото или ще мрази единия и ще обича другия , или ще бъде предан на единия и ще презира другия . Не можете да служите и на Бога , и на Парите .
40006025	Затова ви казвам : не се безпокойте за живота си — какво ще ядете и какво ще пиете ; нито се безпокойте за тялото си — какви дрехи ще носите . Не е ли животът по-важен от храната и тялото — по-важно от дрехите ?
40006026	Погледнете птиците в небето ! Те не сеят и не жънат , нито събират зърно в хамбари , но небесният ви Баща ги храни . Не сте ли вие по-ценни от тях ?
40006027	Кой от вас може с безпокоене да удължи живота си с един единствен ден ?
40006028	И защо се тревожите за дрехите ? Помислете си за полските кремове и вижте как растат . Те не работят и не си правят дрехи .
40006029	Но казвам ви : дори Соломон , при цялото си великолепие , не се е обличал като нито един от тях .
40006030	И ако Бог облича така полската трева , която днес я има , а утре ще я хвърлят в пещта , няма ли много повече да облече вас ? Много малка ви е вярата !
40006031	И така , не се тревожете и не казвайте « Какво ще ядем ? » или « Какво ще пием ? » , или « Какво ще облечем ? »
40006032	Езичниците търсят всичко това . Но вашият небесен Баща знае , че имате нужда от всички тези неща .
40006033	Затова преди всичко друго търсете Божието царство и това , което Бог изисква от вас , и всички тези неща ще ви бъдат дадени в добавка .
40006034	Не се тревожете за утрешния ден , защото утрешният ден ще си има свои тревоги . Всеки ден си има достатъчно свои проблеми .
40007001	Не съдете и няма да бъдете съдени .
40007002	Защото както съдите вие , така ще съдят и вас . Каквато мярка използвате за другите , такава ще бъде използвана и за вас .
40007003	Защо забелязваш тресчицата в окото на брат си , а не обръщаш внимание на гредата в своето око ?
40007004	Как можеш да кажеш на брат си : « Нека да извадя тресчицата от окото ти » , когато в собственото ти око има греда ?
40007005	Лицемерецо , първо изкарай гредата от своето око . Тогава ще виждаш ясно , за да извадиш тресчицата от окото на брат си .
40007006	Не давайте на кучетата това , което е свято . Те само ще се обърнат и ще ви разкъсат . Не хвърляйте перлите си пред свинете . Те само ще ги стъпчат с краката си .
40007007	Искайте и ще ви се даде . Търсете и ще намерите . Хлопайте и ще ви бъде отворено .
40007008	Понеже всеки , който иска , получава ; който търси , намира ; на който хлопа , му отварят .
40007009	Кой от вас би дал на детето си камък , ако то поиска хляб ?
40007010	И ако поиска риба , няма да му дадете змия , нали ?
40007011	Щом вие , въпреки че сте зли , знаете как да давате добри дарове на децата си , то колко повече вашият Баща в небесата ще даде добри неща на онези , които поискат от него !
40007012	Затова , постъпвайте с другите така , както искате те да постъпват с вас . Това е същността на Моисеевия закон и писанията на пророците .
40007013	Влезте през тясната порта , защото широка е портата и просторен — пътят , който води към гибел , и много са хората , които вървят по него .
40007014	Но колко тясна е портата и стеснен — пътят , който води към живот , и малко са хората , които го намират .
40007015	Пазете се от лъжепророците ! Те идват при вас преоблечени като овчици , но отвътре са свирепи вълци .
40007016	По плодовете им ще ги разпознаете . Човек не бере грозде от тръни или смокини от репеи , нали ?
40007017	По същия начин , всяко добро дърво ражда добри плодове , а лошото дърво ражда лоши плодове .
40007018	Едно добро дърво не може да даде лоши плодове , нито едно лошо дърво може да даде добри плодове .
40007019	Всяко дърво , което не ражда добри плодове , се отсича и се хвърля в огъня .
40007020	Така че , ще разпознаете лъжепророците по плодовете им .
40007021	Не всеки , който ми казва « Господи , Господи » , ще влезе в небесното царство . Там ще влезе само този , който върши волята на моя Баща в небесата .
40007022	Много хора ще ми кажат в онзи Ден : « Господи , Господи , нима не в твоето име пророкувахме ? Нима не в твоето име прогонвахме демони ? Нима не в твоето име направихме много чудеса ? »
40007023	Тогава открито ще им заявя : « Никога не съм ви познавал . Махнете се от мен вие , които не зачитате Божия закон ! »
40007024	Всеки , който чува тези мои думи и им се подчинява , е като благоразумния човек , който построил къщата си върху скала .
40007025	Дъждът завалял и реките придошли ; ветровете задухали и заблъскали по тази къща . Но тя не се срутила , защото основата й била върху скала .
40007026	Обаче всеки , който чува тези мои думи и не им се подчинява , е като глупавия човек , който построил къщата си върху пясък .
40007027	Дъждът завалял и реките придошли ; ветровете задухали и заблъскали по тази къща и тя се срутила с голям грохот . “
40007028	Когато Исус престана да говори , хората бяха удивени от учението му ,
40007029	защото той ги поучаваше не като техните законоучители , а като някой , който има власт .
40008001	Когато Исус слезе от хълма , огромни тълпи от хора го последваха .
40008002	Тогава един прокажен човек се приближи , коленичи пред него и каза : „ Господи , ти имаш власт и стига да поискаш , можеш да ме излекуваш . “
40008003	Исус протегна ръката си , докосна го и каза : „ Искам — бъди здрав ! “ И проказата му беше излекувана незабавно .
40008004	Тогава Исус му каза : „ Гледай да не кажеш на никого за това . Но иди и се покажи на свещеника , а после принеси дара , който Моисей е заповядал . Така всички ще знаят , че сега си излекуван . “
40008005	Когато Исус влезе в Капернаум , един стотник се приближи към него и го помоли за помощ ,
40008006	казвайки : „ Господи , слугата ми лежи вкъщи парализиран и страда от непоносими болки . “
40008007	Исус му каза : „ Ще дойда и ще го излекувам . “
40008008	Стотникът отговори : „ Господи , аз не съм достоен да влезеш в къщата ми . Нужно е само да заповядаш и слугата ми ще оздравее .
40008009	Знам това , защото аз самият съм подвластен на началници , а имам и войници , които са ми подчинени . Като кажа на един : « Иди ! » , той отива . На друг казвам : « Ела тук ! » и той идва . Казвам на слугата си : « Направи това ! » и той го прави . “
40008010	Като чу тези думи , Исус се удиви и каза на хората , които го следваха : „ Истина ви казвам : не съм виждал такава вяра у никого в Израел .
40008011	Казвам ви , че много хора ще дойдат от изток и от запад и наред с Авраам , Исаак и Яков ще заемат местата си на празненството в небесното царство .
40008012	А законните наследници на царството ще бъдат изхвърлени вън , в тъмнината , и там ще плачат и скърцат със зъби . “
40008013	Тогава Исус каза на стотника : „ Върви си у дома . Нека стане така , както си повярвал . “ И в същия миг слугата му оздравя .
40008014	Исус пристигна в къщата на Петър и видя , че тъщата му лежи с треска .
40008015	Той докосна ръката й и треската я напусна . Тогава тя стана и започна да му прислужва .
40008016	Когато настъпи вечерта , доведоха при Исус много хора , обладани от демони , и само с една своя дума той прогони духовете и излекува всички болни .
40008017	Това се случи , за да се изпълни казаното чрез пророк Исая : „ Той премахна болестите ни и отнесе страданията ни . “
40008018	Когато видя насъбралия се около него народ , Исус нареди на учениците си да отидат на отсрещната страна на езерото .
40008019	Тогава един законоучител се приближи до него и му каза : „ Учителю , ще те следвам , където и да отидеш . “
40008020	Исус му отвърна : „ Лисиците си имат леговища и небесните птици — гнезда , а Човешкият Син няма къде да подслони главата си . “
40008021	Друг ученик му каза : „ Господи , позволи ми първо да отида да погреба баща си . “
40008022	Но Исус му отговори : „ Последвай ме и остави мъртвите сами да погребват своите мъртъвци . “
40008023	Исус се качи в една лодка и учениците му го последваха .
40008024	Тогава над езерото се надигна такава силна буря , че вълните заливаха лодката . А Исус спеше .
40008025	Учениците се приближиха до него и го събудиха , казвайки : „ Господи , спаси ни ! Ще загинем ! “
40008026	Исус им отговори : „ Защо се страхувате ? Много малка ви е вярата ! “ После стана , смъмри ветровете и езерото и настъпи мъртва тишина .
40008027	Хората бяха изумени и казаха : „ Какъв е този човек ? Дори ветровете и езерото му се подчиняват ! “
40008028	Когато Исус стигна до Гадаринската страна на другия бряг на езерото , към него се приближиха двама обладани от демони , които идваха откъм гробниците . Тези мъже така буйстваха , че никой не можеше да мине по този път .
40008029	„ Какво искаш от нас , Божий Сине ? — крещяха те . — Да ни измъчваш преди определеното време ли си дошъл тук ? “
40008030	На разстояние от тях пасеше голямо стадо свине .
40008031	Демоните молеха Исус : „ Ако ни прогониш от тези хора , изпрати ни в стадото свине ! “
40008032	Исус им каза : „ Вървете ! “ И те излязоха и се вселиха в свинете . Тогава цялото стадо се втурна надолу по стръмната урва към езерото и свинете се издавиха във водата .
40008033	Мъжете , които се грижеха за стадото , избягаха . Те отидоха в града и разказаха на хората всичко , което се беше случило със свинете и с обладаните от демони .
40008034	Тогава целият град отиде да посрещне Исус и като го видяха , помолиха го да напусне тяхната област .
40009001	Исус се качи в една лодка , прекоси езерото и се върна в своя град .
40009002	Няколко души доведоха при него един парализиран , който лежеше на рогозка . Като видя вярата им , Исус каза на парализирания : „ Смело , синко ! Греховете ти се прощават ! “
40009003	Някои от законоучителите чуха това и си казаха : „ Този човек богохулства ! “
40009004	Исус знаеше какво мислят и им каза : „ Защо таите зли мисли ?
40009005	Кое е по-лесно : да кажа « Греховете ти се прощават » или да кажа « Стани и ходи » ?
40009006	Но аз ще ви покажа , че Човешкият Син има власт на земята да прощава грехове . “ След това каза на парализирания : „ Стани ! Вземи рогозката си и си върви вкъщи ! “
40009007	И човекът стана и си отиде .
40009008	Като видяха това , тълпите се изпълниха със страхопочитание и прославиха Бога , че бе дал такава власт на хората .
40009009	Когато Исус си тръгваше , видя един бирник на име Матей , който седеше на работното си място . Исус му каза : „ Последвай ме ! “ И той стана и го последва .
40009010	Докато Исус се хранеше в къщата , дойдоха много бирници и грешници и ядоха с него и учениците му .
40009011	Като видяха това , фарисеите запитаха учениците му : „ Защо вашият учител яде с бирници и грешници ? “
40009012	Исус ги чу и им каза : „ Не здравите се нуждаят от лекар , а болните .
40009013	Затова идете и научете какво означава това писание : « Милост искам , а не жертва . » Понеже дойдох да призова не праведните хора , а грешниците . “
40009014	Тогава учениците на Йоан дойдоха при Исус и го попитаха : „ Защо ние и фарисеите постим често , а твоите ученици не постят ? “
40009015	Исус им отговори : „ Сватбарите не скърбят , докато младоженецът е с тях , нали ? Но ще дойдат дни , когато младоженецът ще им се отнеме и тогава те ще тъгуват и ще постят .
40009016	Никой не зашива кръпка от нов плат върху стара дреха , защото кръпката ще се свие , ще съдере плат от дрехата и скъсаното ще стане още по-голямо .
40009017	Така също никой не налива ново вино в стари мехове , защото ще се спукат , виното ще изтече , а меховете ще се похабят . Ново вино се налива в нови мехове . Така и виното , и меховете се запазват . “
40009018	Докато Исус им говореше тези неща , един управител на синагогата дойде при него , поклони му се и каза : „ Дъщеря ми току-що умря , но ела и положи ръката си върху нея и тя ще оживее . “
40009019	Исус стана и го последва заедно с учениците си .
40009020	Една жена , която от дванадесет години страдаше от кръвотечение , се приближи до Исус в гръб и докосна края на дрехата му ,
40009021	защото непрекъснато си повтаряше : „ Ако само докосна дрехата му , ще оздравея . “
40009022	Исус се обърна , видя я и каза : „ Смело , дъще ! Вярата ти те излекува . “ И в същия миг жената оздравя .
40009023	Когато Исус пристигна в къщата на управителя и видя свирачите и тълпата покрусени хора ,
40009024	каза : „ Излезте ! Момичето не е умряло , а само спи . “ Но всички започнаха да му се присмиват .
40009025	След като отпратиха хората , Исус влезе в стаята на момичето , взе ръката му и то стана .
40009026	Новината за това се разнесе из цялата област .
40009027	Когато Исус си отиваше от това място , двама слепи тръгнаха след него и викаха : „ Смили се над нас , Сине Давидов ! “
40009028	Исус влезе в една къща и слепите се приближиха към него . Той ги попита : „ Вярвате ли , че мога да направя така , че да прогледнете ? “ Те отговориха : „ Да , Господи ! “
40009029	Тогава Исус докосна очите им и каза : „ Нека стане така , както сте повярвали . “
40009030	И зрението им се възстанови . Исус строго ги предупреди : „ Гледайте никой да не научи за това ! “
40009031	Но те излязоха и разпространиха вестта за него из цялата област .
40009032	Когато двамата мъже си тръгваха , няколко души доведоха при Исус друг човек , който не можеше да говори , защото беше обладан от демон .
40009033	След като демонът беше прогонен , немият човек проговори . Струпалите се хора бяха удивени и казаха : „ Никога не сме виждали подобно нещо в Израел ! “
40009034	Но фарисеите казваха : „ Главатарят на демоните му дава власт да прогонва демони ! “
40009035	Исус пътуваше из всички градове и села . Той поучаваше в синагогите им , проповядваше Благата вест за царството и лекуваше всякаква болест и немощ .
40009036	Когато видя тълпите хора , Исус ги съжали , защото бяха измъчени и безпомощни като овце , които нямат пастир .
40009037	Тогава каза на учениците си : „ Жътвата е изобилна , а работниците са малко .
40009038	Затова , молете се на Господаря на жътвата да изпрати работници на своята жътварска нива . “
40010001	Исус повика дванадесетте си ученика и им даде власт да прогонват злите духове и да лекуват всякаква болест и всякакво заболяване .
40010002	Ето имената на дванадесетте апостола : който предаде Исус .
40010003	Филип и Вартоломей ; Тома и Матей бирникът ; Яков , синът на Алфей , и Тадей ;
40010004	Симон Зилотът и Юда Искариотски , който предаде Исус .
40010005	Исус изпрати тези дванадесет мъже със следните наставления : „ Не отивайте сред езичниците и не влизайте в самарянски град ,
40010006	а идете сред народа на Израел , който е като стадо изгубени овце .
40010007	Идете и проповядвайте така : « Небесното царство наближава . »
40010008	Изцелявайте болните , съживявайте мъртвите , лекувайте прокажените и прогонвайте демоните . Даром сте получили , затова и даром давайте .
40010009	Не се запасявайте със злато , сребро или мед в поясите си ,
40010010	нито с торба за из път , нито с две ризи , обувки или тояга , защото работникът заслужава прехраната си .
40010011	Когато влезете в някой град или село , потърсете там достоен човек и останете в къщата му , докато си тръгнете от това място .
40010012	Като влизате в някое семейство , поздравявайте го .
40010013	Ако семейството е достойно , помолете се Бог да го благослови . Но ако не е достойно , вземете обратно молитвата си за благословение .
40010014	И ако някой не ви приема или не слуша думите ви , напуснете тази къща или град и изтърсете праха от краката си .
40010015	Истина ви казвам : в деня на съда ще е по-поносимо за Содом и Гомора , отколкото за този град .
40010016	Чуйте ! Изпращам ви като овце сред вълци . Затова бъдете прозорливи като змиите и чисти като гълъбите .
40010017	Пазете се от хората , защото те ще ви предават на съдилища и ще ви бичуват в синагогите си .
40010018	Ще ви изправят пред управници и царе заради мен . Така ще свидетелствате за мен на тях и на езичниците .
40010019	Когато ви арестуват , не се тревожете за това какво ще кажете или как ще го кажете , защото в този час Бог ще ви даде нужните думи .
40010020	Всъщност не вие ще говорите , а Духът на вашия Баща ще говори чрез вас .
40010021	Брат ще предава своя брат на смърт и баща — детето си . Деца ще въстават против собствените си родители и ще ги изпращат на смърт .
40010022	Заради мен ще ви намразят всички , но който издържи докрай , ще бъде спасен .
40010023	Когато ви преследват в един град , бягайте в друг . Истина ви казвам : няма да сте минали през всички градове на Израел , преди да дойде Човешкият Син .
40010024	Ученикът не превъзхожда своя учител , нито слугата превъзхожда господаря си .
40010025	На ученика му стига да бъде като учителя си , а на слугата — като господаря си . Щом главата на семейството са нарекли Веелзевул , то колко повече членовете на семейството му !
40010026	И така , не се страхувайте от тези хора , защото няма нищо скрито , което да не се открие , и нищо тайно , което да не се узнае .
40010027	Каквото ви говоря на тъмно , кажете го на светло и каквото ви шепна на ухо , разгласете го на всеослушание .
40010028	Не се страхувайте от онези , които убиват тялото , но не могат да убият душата . По-скоро се страхувайте от Онзи , който може и душата , и тялото да погуби в пъкъла .
40010029	Не се ли продават две врабчета само за един асарий ? И все пак никое от тях не пада на земята без знанието на вашия Баща .
40010030	Дори и космите на главата ви са преброени .
40010031	Така че не се страхувайте ! Вие сте по-ценни от много врабчета !
40010032	Ако някой открито заяви пред хората , че вярва в мен , и аз ще заявя пред своя Баща в небесата , че този човек ми принадлежи .
40010033	Но всеки , който се отрече от мен пред хората , ще се отрека и аз от него пред своя Баща в небесата .
40010034	Не мислете , че дойдох да донеса мир на земята . Не дойдох да донеса мир , а меч .
40010035	Защото съм дошъл да настроя « син против баща му , дъщеря против майка й и снаха против свекърва й .
40010036	Врагове на човека ще бъдат собствените му роднини . »
40010037	Който обича баща си или майка си повече от мен , не е достоен за мен . Който обича сина си или дъщеря си повече от мен , не е достоен за мен .
40010038	Който не вземе своя кръст и не ме следва , не е достоен за мен .
40010039	Който се опитва да спечели живота си , ще го загуби ; но който загуби живота си заради мен , ще го спечели .
40010040	Който приема вас , приема мен , а който приема мен , приема Онзи , който ме изпрати .
40010041	Който приема пророк заради това , че е пророк , ще получи наградата на пророк и който приема праведник заради това , че е праведник , ще получи наградата на праведник .
40010042	Който даде чаша студена вода на един от тези най-скромни мои последователи заради това , че е мой последовател , истина ви казвам : той със сигурност ще получи наградата си . “
40011001	След като даде тези наставления към дванадесетте си ученика , Исус си замина оттам и отиде да поучава и проповядва в градовете им .
40011002	Когато чу в затвора за делата на Христос , Йоан прати известие по учениците си ,
40011003	за да го попита : „ Ти ли си Онзи , който трябваше да дойде , или да очакваме някой друг ? “
40011004	Исус им отговори : „ Идете и разкажете на Йоан това , което чувате и виждате —
40011005	слепи проглеждат , сакати прохождат , прокажени оздравяват , глухи прочуват , мъртви възкръсват и бедните чуват Благата вест .
40011006	Благословен е онзи , който може да ме приеме . “
40011007	Докато Йоановите ученици си тръгваха , Исус започна да говори на тълпите за Йоан : „ Какво излязохте да видите в пустинята ? Тръстика , разлюляна от вятъра ли ? Не ?
40011008	Тогава какво излязохте да видите ? Човек , облечен в хубави дрехи ли ? Чуйте ! Тези , които носят хубави дрехи , живеят в царски дворци .
40011009	Така че какво излязохте да видите ? Пророк ли ? Да , и казвам ви : този човек е много повече от пророк .
40011010	Той е онзи , за когото Писанието казва : « Чуй ! Пред теб изпращам пратеника си , който ще подготви пътя за теб . »
40011011	Истина ви казвам : от всички хора , родени някога , не е имало по-велик човек от Йоан Кръстител . Но дори и най-незначителният в небесното царство е по-велик от него .
40011012	От времето на Йоан Кръстител досега небесното царство търпи яростни атаки и насилниците се опитват да го завземат със сила .
40011013	Защото всички пророци и законът пророкуваха до идването на Йоан .
40011014	И ако желаете да приемете това , което казват законът и пророците , тогава ще повярвате , че Йоан е Илия , чието идване беше предсказано .
40011015	Който има уши да чува , да слуша !
40011016	С кого да сравня днешните хора ? Те са като деца , които седят на пазара и едните подвикват на другите :
40011017	« Свирехме ви весели песни , а вие не играхте ! Пяхме погребални песни , а вие не ридахте ! »
40011018	Дойде Йоан , който не ядеше и не пиеше като другите , но хората казаха : « Той е обладан от демон ! »
40011019	После дойде Човешкият Син , който яде и пие като всички останали , но хората казват : « Вижте го този ! Лакомник и пияница ! Приятел на бирници и грешници ! » Но правотата на мъдростта се доказва от действията й . “
40011020	След това Исус започна да укорява градовете , в които беше извършил повечето от чудесата си , защото хората там не се покаяха .
40011021	„ Горко ти , Хоразине ! Горко ти , Витсаидо ! Защото , ако чудесата , които станаха във вас , се бяха случили в Тир и Сидон , хората там отдавна щяха да са се покаяли . Щяха да носят власеници и да посипят главите си с пепел , за да покажат колко съжаляват за греховете си .
40011022	Но казвам ви : в деня на съда ще бъде по-поносимо за Тир и Сидон , отколкото за вас !
40011023	А ти , Капернауме , да не мислиш , че ще бъдеш издигнат до небето ? В ада ще слезеш ! Защото , ако чудесата , които станаха в теб , се бяха случили в Содом , този град щеше да съществува и днес !
40011024	Но казвам ви : в деня на съда ще бъде по-поносимо за хората на Содом , отколкото за теб . “
40011025	След това Исус каза : „ Благодаря ти , Отче , Господи на небето и земята , за това , че скри тези неща от мъдрите и учените и ги разкри на неуките .
40011026	Да , Отче , защото такава бе волята ти .
40011027	Всичко ми е предадено от моя Баща и никой освен Отец не познава Сина ; както и никой не познава Отца , освен Сина и тези , на които Синът избере да го открие .
40011028	Елате при мен всички вие , които сте уморени и натоварени с грижи , и аз ще ви успокоя .
40011029	Поемете моето иго върху себе си и се научете от мен , защото съм кротък и със смирено сърце , и ще намерите покой за душите си .
40011030	Защото игото , което ви давам , лесно се носи и товарът , който слагам върху вас , е лек . “
40012001	Почти по същото време , в един съботен ден Исус излезе да се разходи из житните полета . Учениците му огладняха и започнаха да късат житни класове и да ядат .
40012002	Но когато фарисеите видяха това , казаха на Исус : „ Виж ! Твоите ученици вършат нещо , което законът забранява да се върши в съботния ден . “
40012003	Тогава Исус ги попита : „ Не сте ли чели какво направи Давид , когато той и хората с него бяха гладни ?
40012004	Той влезе в Божия дом и яде от хлябовете , принесени в дар на Бога , въпреки че беше против закона Давид и другите с него да ядат от тях . Това беше позволено само на свещениците .
40012005	И не сте ли чели в закона , че в съботния ден свещениците в храма нарушават съботата , но никой не ги счита за виновни ?
40012006	Но аз ви казвам : тук има нещо по-велико от храма .
40012007	Ако знаехте какво означават думите : « Милост искам , а не жертва » , не бихте осъждали невинните .
40012008	Понеже Човешкият Син е Господар на съботния ден . “
40012009	Исус си тръгна от това място и отиде в синагогата им .
40012010	Там имаше един човек с изсъхнала ръка . Няколко юдеи търсеха причина да обвинят Исус , че върши грях и го попитаха : „ Позволено ли е да се лекува в съботен ден ? “
40012011	Исус им отговори : „ Ако някой от вас има овца и тя падне в яма в съботен ден , няма ли да я хване и да я извади ?
40012012	А един човек е много по-ценен от една овца ! Така че , позволено е да се върши добро в съботен ден . “
40012013	След това Исус каза на човека с изсъхналата ръка : „ Протегни ръката си ! “ Той я протегна и тя отново стана здрава като другата му ръка .
40012014	Тогава фарисеите излязоха и започнаха да кроят планове как да убият Исус .
40012015	Исус разбра това и си замина оттам . Огромни тълпи от хора го последваха и той ги излекува всичките ,
40012016	но ги предупреди да не разгласяват кой е .
40012017	Това стана , за да се изпълни казаното чрез пророк Исая :
40012018	„ Ето моят служител , когото съм избрал , този , когото обичам и в когото намирам голяма радост . Ще положа Духа си върху него и той ще провъзгласи справедливост за народите .
40012019	Няма да се кара или да вика , нито хората ще чуят гласа му по улиците си .
40012020	Повалена тръстика няма да пречупи и мъждукащ фитил няма да угаси . Няма да спре , докато справедливостта не възтържествува .
40012021	И в него ще бъде надеждата на всички народи . “
40012022	След това доведоха при Исус един човек , който беше сляп и ням поради това , че бе обладан от демон . Исус го излекува , така че човекът и проговори , и прогледна .
40012023	Всички хора бяха смаяни и заговориха : „ Възможно ли е този да е Давидовият Син ? “
40012024	Фарисеите чуха това и казаха : „ Той прогонва демоните само защото използва силата на Веелзевул — главатаря на демоните . “
40012025	А Исус знаеше какво си мислят и им каза : „ Всяко царство , разединено от вътрешни борби , рухва , и всеки град или семейство , раздирано от разпри , няма да оцелее .
40012026	Ако Сатана прогонва своите демони , той воюва против себе си . Как тогава ще оцелее царството му ?
40012027	И ако аз използвам силата на Веелзевул , за да прогонвам демоните , то чия сила използват вашите възпитаници , за да ги прогонват ? Следователно те самите ще опровергаят думите ви .
40012028	Но ако прогонвам демоните , като използвам силата на Божия Дух , това доказва , че Божието царство вече е дошло при вас .
40012029	Може ли някой да влезе в къщата на силен човек и да го обере , ако преди това не го завърже ? Само тогава ще може да ограби дома му .
40012030	Който не е с мен , е против мен и който не събира заедно с мен , разпилява .
40012031	Така че , казвам ви : на хората може да им се прости всеки грях , който извършват , и всяко богохулство , което изричат . Но ако някой говори срещу Духа , няма да му се прости .
40012032	На всеки , който говори против Човешкия Син , може да му се прости , но на онзи , който говори против Святия Дух , няма да му се прости нито в сегашния свят , нито в бъдещия .
40012033	Ако искате добри плодове , трябва да имате добро дърво . Ако дървото ви не е добро , то и плодовете му ще са лоши . Дървото се познава по плодовете , които дава .
40012034	Рожби на ехидни ! Как бихте могли да кажете нещо добро , ако вие самите сте лоши ? Устата говори това , с което е пълно сърцето .
40012035	Добрият човек говори добри неща , които идват от доброто , събрано в сърцето му . Злият човек говори лоши неща , които идват от злото , събрано в сърцето му .
40012036	Но казвам ви : в деня на съда хората ще трябва да дават отчет за всяка необмислено казана дума .
40012037	Въз основа на думите си ще бъдеш оправдан и въз основа на думите си ще бъдеш осъден . “
40012038	Тогава някои от фарисеите и законоучителите отговориха на Исус с думите : „ Учителю , искаме да те видим да извършваш знамение . “
40012039	Но Исус им отвърна : „ Лукаво и неверно поколение иска знамение , но никакво знамение няма да му бъде дадено освен знамението с пророк Йона .
40012040	Както Йона беше в корема на огромната риба три дни и три нощи , точно така Човешкият Син ще бъде в гроба три дни и три нощи .
40012041	А в деня на съда жителите на Ниневия ще се изправят срещу това поколение и ще го осъдят , защото когато Йона им проповядва , те се покаяха . А тук има нещо по-велико от Йона !
40012042	В деня на съда Южната царица ще се изправи срещу това поколение и ще го осъди , защото тази жена дойде от другия край на света , за да чуе мъдрите думи на Соломон . А тук има нещо по-велико от Соломон !
40012043	Когато един зъл дух излезе от човек , той се скита по безводни места да търси покой , но не може да намери .
40012044	Тогава казва : « Ще се върна обратно в дома си , който напуснах . » Когато се върне там , намира дома празен , почистен и подреден .
40012045	Тогава излиза и довежда със себе си други седем духа , по-зли и от него . Всички те влизат и заживяват там . Така положението на този човек тогава става по-лошо , отколкото е било преди . Същото ще се случи и с днешното лукаво поколение . “
40012046	Докато Исус приказваше на хората , навън стояха майка му и братята му и искаха да говорят с него .
40012047	Един човек му каза : „ Майка ти и братята ти те чакат навън и искат да говорят с теб . “
40012048	Исус отвърна на този , който му каза това : „ Коя е майка ми и кои са братята ми ? “
40012049	След това посочи учениците си и каза : „ Ето моята майка и моите братя .
40012050	Който изпълнява волята на моя Баща в небесата , е мой брат , сестра и майка . “
40013001	Същия ден Исус излезе от къщата и седна край езерото .
40013002	Около него се събраха огромни тълпи и затова той се качи на една лодка и седна , а хората останаха на брега .
40013003	Тогава Исус им каза много неща , като използваше притчи : „ Един земеделец излязъл да сее .
40013004	Докато хвърлял семената , някои паднали край пътя . Дошли птици и ги изкълвали .
40013005	Други паднали върху камениста почва , където нямало достатъчно пръст . Те покълнали много бързо , защото почвеният слой бил тънък .
40013006	Но когато слънцето изгряло , изгорило растенията и те изсъхнали , защото нямали дълбоки корени .
40013007	Други семена паднали сред трънливи плевели , които избуяли и ги задушили .
40013008	Някои от семената паднали върху добра почва . Те поникнали и дали плод . Едни родили сто , други — шестдесет , а трети — тридесет пъти повече зърно , отколкото било засято .
40013009	Който има уши да чува , да слуша ! “
40013010	Учениците дойдоха при Исус и го попитаха : „ Защо използваш притчи , за да поучаваш хората ? “
40013011	Исус им отговори : „ Само на вас бе дадено да узнаете тайните истини на небесното царство . На другите хора това не е дадено .
40013012	На имащия ще му бъде дадено още и той ще има предостатъчно , но на този , който няма , ще му бъде отнето и малкото , което има .
40013013	Затова използвам притчи , за да поучавам хората , защото те гледат , но не виждат ; слушат , но не чуват и не разбират .
40013014	Тези хора потвърждават , че е вярно казаното за тях от пророк Исая : « Непрестанно ще слушате , но няма да разбирате . Непрестанно ще гледате , но няма да проумявате това , което виждате .
40013015	Сърцата на тези хора са закоравели . Те са запушили ушите си и са затворили очите си , за да не видят с очите си , нито да чуят с ушите си и разберат със сърцата си , и се обърнат към мен , за да ги излекувам . »
40013016	Но вие сте благословени , защото разбирате това , което виждате с очите си , и това , което чувате с ушите си .
40013017	Истина ви казвам : много пророци и праведни хора искаха да видят нещата , които вие сега виждате , но не ги видяха , искаха да чуят нещата , които вие сега чувате , но не ги чуха .
40013018	И така , чуйте смисъла на притчата за земеделеца .
40013019	Семената , паднали край пътя , са като човек , който чува Божието слово за царството , но не го разбира . Тогава идва лукавият и грабва посятото в сърцето му .
40013020	Семената , паднали на камениста почва , са като човек , който чува словото и веднага с радост го приема .
40013021	Но тъй като той не му позволява да пусне корен в живота му , то остава в него само за кратко време . А когато дойдат неприятности или гонения заради словото , той веднага се предава .
40013022	Семената , паднали сред трънливи плевели , са като човек , който чува словото , но грижите на този свят и лъжливият блясък на богатствата не позволяват на словото да се развие и даде плодове .
40013023	Семената , паднали върху добра почва , са като човек , който чува словото и го разбира . Той произвежда сто , шестдесет или тридесет пъти повече плод от засятото . “
40013024	След това Исус им разказа друга притча : „ Небесното царство е като човек , засял нивата си с добри семена .
40013025	Но през нощта , докато хората спели , дошъл врагът му , засял плевели сред пшеницата и си отишъл .
40013026	Пшеницата покълнала и изкласила , но плевелите също пораснали .
40013027	Тогава слугите на този човек дошли при него и му казали : « Господарю , ти пося добри семена в нивата си . Откъде са дошли тези плевели ? »
40013028	Стопанинът отговорил : « Някой враг е направил това . » Слугите попитали : « Искаш ли да отидем и да изкореним плевелите ? »
40013029	Стопанинът отвърнал : « Не , защото когато изкоренявате плевелите , може да изкорените и пшеницата .
40013030	Нека растат заедно , докато дойде време за жътва . Тогава ще кажа на жътварите : Първо съберете плевелите и ги завържете на снопи , за да бъдат изгорени . След това съберете пшеницата и я приберете в хамбара ми . » “
40013031	Исус разказа на хората още една притча : „ Небесното царство е като синапеното зрънце , което един човек посял в нивата си .
40013032	То е най-малкото от всички семена , но когато порасне , става най-голямото градинско растение . Превръща се в дърво , в чиито клони птиците могат да свият гнездата си . “
40013033	След това Исус разказа на хората друга притча : „ Небесното царство е като маята , която една жена взела и разбъркала в голяма купа брашно , докато цялото тесто втаса . “
40013034	Исус говореше на хората с притчи . Той никога не ги поучаваше , без да използва притчи ,
40013035	за да се сбъдне казаното чрез пророка : „ Ще говоря с притчи и ще разкажа неща , които са били тайна , откакто е сътворен светът . “
40013036	Тогава Исус отпрати хората и си отиде вкъщи . Учениците му дойдоха при него и казаха : „ Обясни ни смисъла на притчата за плевелите в нивата . “
40013037	Исус отговори : „ Този , който посял добрите семена в нивата , е Човешкият Син .
40013038	Нивата е светът , добрите семена са всички Божии деца в царството , а плевелите са хората , които принадлежат на лукавия .
40013039	Врагът , който посял лошите семена , е дяволът . Времето за жътва е краят на света , а жътварите , които прибират реколтата , са ангелите .
40013040	Както плевелите се изскубват и изгарят в огъня , така ще бъде и когато дойде краят на света .
40013041	Човешкият Син ще изпрати ангелите си да приберат от царството му всички , които са изкушавали другите да съгрешават , и всички , които вършат зло .
40013042	Ангелите ще хвърлят тези хора в огнената пещ и там те ще плачат и скърцат със зъби .
40013043	Тогава праведните ще светят като слънцето в царството на своя Баща . Който има уши да чува , да слуша !
40013044	Небесното царство е като съкровище , скрито в нива . Един човек го намерил и така се зарадвал , че пак го заровил и продал всичко , което имал , за да купи тази нива .
40013045	Небесното царство е също и като търговец , който търсел хубави перли .
40013046	Когато намерил една много ценна перла , отишъл и продал всичко , което имал , за да я купи .
40013047	Небесното царство е също и като хвърлена в езеро рибарска мрежа , в която се хванали много различни риби .
40013048	Мрежата се напълнила и рибарите я изтеглили на брега . След това седнали , подбрали хубавата риба и я сложили в кошници , а лошата изхвърлили .
40013049	Така ще бъде и когато настъпи краят на света . Ангелите ще дойдат и ще отделят злите хора от праведните .
40013050	Ще хвърлят злите в огнената пещ и там те ще плачат и скърцат със зъби . “
40013051	Исус попита учениците си : „ Разбирате ли всички тези неща ? “ Те отговориха : „ Да , разбираме . “
40013052	След това Исус им каза : „ Така всеки законоучител , станал ученик в небесното царство , е като собственик на къща , който изважда от събраното в нея и нови , и стари неща . “
40013053	След като разказа тези притчи , Исус напусна това място
40013054	и отиде в града , където беше израснал . Там започна да поучава хората в синагогата им и те удивени казаха : „ Откъде е взел тази мъдрост и властта да върши чудеса ?
40013055	Не е ли той синът на дърводелеца ? Майка му не се ли казва Мария , а братята му — Яков , Йосиф , Симон и Юда ?
40013056	И сестрите му — не са ли всички те тук , сред нас ? Откъде е взел всичко това ? “
40013057	И хората отказаха да го приемат . Исус им каза : „ Единственото място , където не уважават един пророк , е родният му град и собственият му дом . “
40013058	И защото нямаха вяра , той не извърши много чудеса там .
40014001	По това време Ирод , управителят на Галилея , чу това , което хората говореха за Исус
40014002	и каза на слугите си : „ Този човек е Йоан Кръстител . Сигурно е възкръснал от мъртвите и затова може да върши тези чудеса . “
40014003	Ирод бе заповядал да арестуват Йоан и бе накарал да го оковат във вериги и хвърлят в затвора . Причината за това бе Иродиада — съпругата на брат му Филип .
40014004	Йоан непрекъснато му повтаряше : „ Не е редно ти да живееш с нея “ ,
40014005	затова Ирод искаше да го убие , но се страхуваше от тълпата , защото тя считаше Йоан за пророк .
40014006	На празненството по повод рождения ден на Ирод дъщерята на Иродиада танцуваше за него и гостите му и той бе толкова доволен от нея ,
40014007	че обеща с клетва да й даде каквото тя пожелае .
40014008	Майка й я подучи какво да поиска и тя каза на Ирод : „ Дай ми главата на Йоан Кръстител на този поднос . “
40014009	Царят се наскърби , но заради клетвите , които бе дал пред гостите си , заповяда да изпълнят молбата .
40014010	Той изпрати хора в затвора да обезглавят Йоан .
40014011	Те донесоха главата му на поднос и я дадоха на момичето , а то я отнесе на майка си .
40014012	Учениците на Йоан дойдоха да приберат тялото му и го погребаха , а после отидоха и съобщиха на Исус .
40014013	Когато чу какво се е случило с Йоан , Исус седна в една лодка и се отправи към безлюдно място , за да остане сам . Но когато хората разбраха това , излязоха от градовете си и го последваха по суша до мястото , към което се беше отправил .
40014014	Когато слезе на брега , Исус видя огромна тълпа от хора , съжали ги и излекува болните им .
40014015	Вечерта учениците дойдоха при него и му казаха : „ Вече е много късно , а мястото е необитавано . Отпрати хората , за да могат да отидат по селата и да си купят храна . “
40014016	Исус отвърна : „ Няма нужда да си отиват . Вие ги нахранете . “
40014017	Учениците отговориха : „ Но ние имаме само пет хляба и две риби . “
40014018	Той им каза : „ Донесете ми ги ! “
40014019	След това нареди на хората да насядат върху тревата и като взе петте хляба и двете риби , погледна към небето и благодари на Бога . После разчупи хляба и го даде на учениците , а те го раздадоха на хората .
40014020	Всички ядоха до насита , а след това учениците събраха останалата храна и напълниха дванадесет кошници .
40014021	Тези , които ядоха , бяха около пет хиляди души , без да се броят жените и децата .
40014022	Веднага след това Исус накара учениците да се качат в лодката и им каза да отидат на другия бряг на Галилейското езеро , а той остана , за да отпрати хората .
40014023	След като се сбогува с тях , Исус се качи на хълма сам да се моли . С настъпването на вечерта той все още беше там сам .
40014024	По това време лодката вече се бе отдалечила от брега , люшкана от силни вълни и насрещен вятър .
40014025	Между три и шест часа сутринта Исус дойде при учениците си , като ходеше по водата .
40014026	Когато го видяха да върви по водата , те се ужасиха и казваха : „ Призрак ! “ , викайки от страх .
40014027	Но Исус бързо им заговори : „ Смело ! Аз съм ! Не се страхувайте ! “
40014028	Тогава Петър каза : „ Господи , ако това си ти , кажи ми да дойда при теб по водата . “
40014029	„ Ела ! “ — каза Исус и Петър слезе от лодката и тръгна по водата към него .
40014030	Но когато видя силния вятър , се изплаши , започна да потъва и извика : „ Господи , спаси ме ! “
40014031	Веднага Исус протегна ръка , хвана го и му каза : „ Много малка ти е вярата ! Защо се усъмни ? “
40014032	След като Петър и Исус влязоха в лодката , вятърът утихна .
40014033	Тогава учениците в лодката паднаха на колене пред Исус и казаха : „ Ти наистина си Божият Син ! “
40014034	След като пресякоха езерото , стигнаха до брега при Генисарет .
40014035	Когато местните жители познаха Исус , разгласиха вестта за пристигането му из цялата област . Хората доведоха при него всички болни
40014036	и го молеха да им позволи само да докоснат края на дрехата му . И всички болни , които я допряха , бяха излекувани .
40015001	След това няколко фарисеи и законоучители от Ерусалим дойдоха при Исус и го попитаха :
40015002	„ Защо твоите ученици нарушават традицията на нашите предци ? Защо не си мият ръцете преди ядене ? “
40015003	Исус им отговори : „ А защо вие нарушавате Божията заповед заради своята традиция ?
40015004	Защото Бог е казал : « Уважавай баща си и майка си ! » и « Който обиди баща си или майка си , трябва да бъде убит ! »
40015005	А вие учите , че човек може да каже на баща си или майка си : « Всичко , което имам , ще принеса в дар на Бога . »
40015006	Вие учите този човек да не уважава баща си и така заради своята традиция пренебрегвате Божията заповед .
40015007	Лицемери ! Прав е бил Исая , когато е пророкувал за вас :
40015008	« Тези хора ме почитат само на думи , но в сърцата им няма място за мен .
40015009	Няма никакъв смисъл да ми се покланят , щом това , което поучават , са само измислени от хора правила . » “
40015010	Исус извика хората при себе си и им каза : „ Слушайте и разберете какво ви казвам .
40015011	Човек не се осквернява от това , което влиза в устата му . Осквернява се от онова , което излиза от нея . “
40015012	Тогава учениците дойдоха при Исус и попитаха : „ Знаеш ли , че фарисеите са обидени от това , което каза ? “
40015013	Исус отговори : „ Всяко растение , което не е посадено от моя Баща в небесата , ще бъде изкоренено .
40015014	Оставете ги . Те са слепци , които водят други слепци . А ако един слепец води друг , тогава и двамата ще паднат в ямата . “
40015015	Петър му каза : „ Обясни ни това , което по-рано каза на хората . “
40015016	Исус отговори : „ Нима и вие все още не разбирате ?
40015017	Не знаете ли , че храната , която влиза в устата , отива в стомаха и след това се изхвърля от тялото ?
40015018	А лошите думи , които изрича устата , идват от сърцето . Те са , които оскверняват човека .
40015019	Зли помисли , убийства , прелюбодейства , сексуални грехове , кражби , лъжи и хули — всички тези злини идват от сърцето .
40015020	Те оскверняват човека , а не това , че не си мие ръцете преди ядене . “
40015021	Исус напусна това място и отиде в областта на Тир и Сидон .
40015022	Една ханаанка от този край дойде при него и извика : „ Господи , Сине Давидов , смили се над мен ! Демон се е вселил в дъщеря ми и тя ужасно страда ! “
40015023	Но Исус не й отговори . Учениците му дойдоха и го замолиха : „ Отпрати жената , защото върви след нас и вика . “
40015024	Исус отвърна : „ Бог ме изпрати само при изгубените овце от народа на Израел . “
40015025	Тогава жената отиде при Исус , падна в краката му и каза : „ Господи , помогни ми ! “
40015026	Исус й отговори : „ Не е правилно да се вземе хляба на децата и да се даде на кучетата . “
40015027	Жената каза : „ Вярно е , Господи , но даже и кучетата ядат трохите , които падат от масата на господарите им . “
40015028	Тогава Исус й отговори : „ Ти си жена с голяма вяра ! Ще направя това , което искаш . “ И в същия миг дъщеря й оздравя .
40015029	После Исус напусна това място и отиде на брега на Галилейското езеро . Изкачи се на хълма и седна там .
40015030	Огромни тълпи започнаха да се стичат при него . Хората водеха със себе си куци , слепи , сакати , глухонеми и много други болни . Сложиха ги при нозете на Исус и той ги излекува .
40015031	И народът бе удивен , виждайки как глухонемите проговарят , сакатите оздравяват , куците прохождат и слепите проглеждат . Всички прославяха Бога на Израел .
40015032	Исус извика учениците си и им каза : „ Жал ми е за тези хора , защото са с мен вече трети ден и сега нямат нищо за ядене . Не искам да ги отпратя гладни , за да не припаднат по пътя към къщи . “
40015033	Учениците го попитаха : „ Откъде да намерим достатъчно хляб в това необитавано място , за да нахраним толкова много хора ? “
40015034	Исус ги попита : „ Колко хляба имате ? “ Те отговориха : „ Седем , и няколко рибки . “
40015035	Исус нареди на хората да насядат на земята .
40015036	Взе седемте хляба и рибата и благодари на Бога . След това разчупи хляба и го даде на учениците , а те го раздадоха на хората .
40015037	След като всички ядоха до насита , учениците му напълниха седем кошници с храната , която беше останала .
40015038	Тези , които ядоха , бяха четири хиляди души , без да се броят жените и децата .
40015039	След като хората се разотидоха , Исус се качи в една лодка и се отправи към Магаданската област .
40016001	Фарисеите и садукеите дойдоха при Исус и за да го изпитат , поискаха от него да извърши знамение като доказателство , че е дошъл от Бога .
40016002	Исус им отговори : „ Когато видите залеза , вие знаете какво ще бъде времето . Ако небето е червено , казвате , че времето ще е хубаво .
40016003	А сутрин гледате изгрева и ако небето е червено и мрачно , казвате , че денят ще е дъждовен . Знаете да различавате знаците на небето , а не знаете да тълкувате знаците на времената !
40016004	Лукаво и неверно поколение търси знамение , но няма да получи друго знамение освен това с Йона . “ После Исус ги остави и си тръгна оттам .
40016005	Когато пресякоха езерото , учениците видяха , че са забравили да вземат със себе си хляб .
40016006	Исус им каза : „ Внимавайте ! Пазете се от маята на фарисеите и садукеите ! “
40016007	Учениците започнаха да обсъждат какво значи това и казаха : „ Сигурно казва така , защото забравихме да вземем хляб . “
40016008	Исус знаеше какво си мислят и им каза : „ Защо говорите за това , че нямате хляб ? Много малка ви е вярата !
40016009	Нима все още не разбирате ? Помните ли петте хляба , които нахраниха пет хиляди души , и кошниците , които напълнихте ?
40016010	А помните ли седемте хляба , които нахраниха четири хиляди души , и кошниците , които напълнихте ?
40016011	Защо не можете да разберете , че не ви говорех за хляб ? Казвам ви да се пазите от маята на фарисеите и садукеите . “
40016012	Тогава учениците разбраха , че Исус не им казва да се пазят от маята за хляб , а от учението на фарисеите и садукеите .
40016013	Когато отиде в областта на Кесария Филипова , Исус попита учениците си : „ Кой според хората е Човешкият Син ? “
40016014	Те отговориха : „ Едни казват , че е Йоан Кръстител , други — че е Илия , трети — че е Еремия или някой друг пророк . “
40016015	Тогава Исус каза : „ А според вас кой съм ? “
40016016	Симон Петър отговори : „ Ти си Месията , Синът на живия Бог . “
40016017	Исус му отвърна : „ Благословен си , Симоне , сине Йонов , защото не човешко същество ти е разкрило това , а моят Баща в небесата .
40016018	Казвам ти също , че ти си Петър и върху този камък ще построя църквата си и силите на смъртта няма да могат да я победят . “
40016019	Ще ти дам ключовете от небесното царство и каквото вържеш на земята , ще бъде вързано и в небесата ; а каквото развържеш на земята , ще бъде развързано и в небесата . “
40016020	След това Исус строго предупреди учениците си да не казват на никого , че той е Месията .
40016021	Оттогава Исус започна да обяснява на учениците си , че трябва да отиде в Ерусалим и че юдейските старейшини , главни свещеници и законоучители ще му причинят много страдания , и че трябва да бъде убит , а на третия ден — да възкръсне .
40016022	Петър го отведе настрана и започна да го укорява , като казваше : „ Бог да те пощади , Господи ! Това никога няма да ти се случи . “
40016023	Тогава Исус се обърна и каза на Петър : „ Махни се от мен , Сатана ! Ти ме изкушаваш да съгреша , защото мислиш не както мисли Бог , а както мислят хората . “
40016024	След това Исус каза на учениците си : „ Ако някой иска да ме последва , трябва да каже « Не ! » на собствените си желания , да вземе своя кръст и да ме следва .
40016025	Който иска да спаси живота си , ще го загуби , а който загуби живота си заради мен , ще го намери .
40016026	Защото каква полза има човек , ако спечели целия свят , а изгуби живота си ? И какво може да плати , за да си го върне ?
40016027	Човешкият Син ще дойде в славата на своя Баща заедно с ангелите си и тогава ще възнагради всеки за делата му .
40016028	Истина ви казвам : тук има хора , които няма да умрат , преди да видят Човешкия Син да идва като цар . “
40017001	Шест дни по-късно Исус взе Петър , Яков и брат му Йоан и ги отведе на един висок хълм , където бяха съвсем сами .
40017002	Докато учениците го гледаха , Исус се промени . Лицето му засия като слънце , а дрехите му станаха ослепително бели .
40017003	Внезапно там се появиха Моисей и Илия и започнаха да разговарят с него .
40017004	Петър каза на Исус : „ Господи , хубаво е , че сме тук . Ако искаш , ще вдигна три шатри — една за теб , една за Моисей и една за Илия . “
40017005	Докато Петър говореше , сияен облак се спусна над тях и от него се разнесе глас , който каза : „ Това е моят възлюбен Син . Той е избраникът ми . Него слушайте ! “
40017006	Като чуха това , учениците така се изплашиха , че паднаха по очи .
40017007	Но Исус се доближи до тях , докосна ги и им каза : „ Станете ! Не се страхувайте ! “
40017008	Те вдигнаха поглед и не видяха никого освен Исус .
40017009	Когато слизаха от хълма , Исус им нареди : „ Не казвайте на никого за това , което видяхте , преди Човешкият Син да възкръсне от мъртвите . “
40017010	Учениците го попитаха : „ Защо законоучителите казват , че първо трябва да дойде Илия ? “
40017011	Исус отговори : „ Илия идва и той ще внесе отново ред във всичко .
40017012	Но казвам ви : Илия вече дойде , ала хората не го познаха и се отнесоха с него така , както им бе угодно . По същия начин ще накарат да страда и Човешкия Син . “
40017013	Тогава учениците разбраха , че Исус им говори за Йоан Кръстител .
40017014	Когато Исус и учениците му се върнаха при хората , към него се приближи един човек и падна на колене ,
40017015	казвайки : „ Господи , смили се над сина ми ! Той има епилепсия и ужасно страда . Често пада в огъня или във водата .
40017016	Водих го при учениците ти , но те не можаха да го излекуват . “
40017017	Исус отвърна : „ Поколение без никаква вяра и заблудено от правия път ! Докога трябва да бъда с вас ? Докога трябва да продължавам да ви търпя ? Доведете момчето тук при мен ! “
40017018	Исус заповяда на демона да излезе и той напусна тялото на момчето . В същия миг то оздравя .
40017019	Когато Исус остана сам , учениците му се приближиха към него и го попитаха : „ Защо не успяхме да прогоним демона от момчето ? “
40017020	Исус отговори : „ Защото вярата ви е малка ! Истина ви казвам : ако имате вяра колкото едно синапено зрънце , можете да заповядате на тази планина : « Премести се оттук там ! » и тя ще се премести . И нищо няма да е невъзможно за вас . “
40017022	По-късно учениците се събраха в Галилея и Исус им каза : „ Човешкият Син ще бъде предаден на хора ,
40017023	които ще го убият , но на третия ден той ще възкръсне . “ Учениците му много се наскърбиха .
40017024	Когато Исус и учениците му отидоха в Капернаум , към Петър се приближиха тези , които събираха данъка от две драхми и попитаха : „ Вашият учител не плаща ли двете драхми ? “
40017025	„ Плаща “ — отговори Петър и влезе в къщата . Още преди той да си отвори устата , Исус му каза : „ Как мислиш , Симоне , от кого царете по света събират данъци и такси ? От своите деца или от децата на другите хора ? “
40017026	Петър отговори : „ От децата на другите хора . “ Тогава Исус му каза : „ Значи децата на царя не трябва да плащат данъци .
40017027	Но за да не разгневим тези бирници , иди на езерото , хвърли въдицата и отвори устата на първата риба , която уловиш . В нея ще намериш един статир . Вземи го и им го дай , за да платиш таксата за себе си и за мен . “
40018001	По това време учениците дойдоха при Исус и го попитаха : „ Кой е най-великият в небесното царство ? “
40018002	Тогава Исус извика при себе си едно детенце , изправи го пред тях
40018003	и каза : „ Истина ви казвам : докато не се промените и не станете като малки деца , никога няма да влезете в небесното царство .
40018004	Който се смири като това детенце , той е най-великият в небесното царство .
40018005	Който приеме едно такова детенце в мое име , мен приема .
40018006	Но който изкуши едно от тези малките , които вярват в мен , да извърши грях , за него би било по-добре да окачат воденичен камък на шията му и да се удави в дълбокото море .
40018007	Горко на хората по света заради нещата , които ги изкушават да извършат грях , защото такива неща винаги ще има , но горко на този , чрез когото идват .
40018008	Ако ръката ти или кракът ти те изкушават да извършиш грях , отрежи ги и ги хвърли . По-добре е за теб да влезеш в живота без ръка или крак , отколкото да имаш две ръце и два крака , но да бъдеш хвърлен във вечния огън .
40018009	Ако окото ти те изкушава да извършиш грях , извади го и го хвърли . По-добре е за теб да влезеш в живота с едно око , отколкото да имаш две очи , но да бъдеш хвърлен в огнения пъкъл .
40018010	Внимавайте да не презирате нито едно от тези малките , защото техните ангели в небесата винаги гледат лицето на моя Баща в небесата .
40018012	Ако човек има сто овце и една от тях се изгуби , той ще остави другите деветдесет и девет на хълма и ще отиде да търси изгубилата се , нали ?
40018013	Истина ви казвам : щом я намери , той е по-щастлив за нея , отколкото за онези деветдесет и девет , които не са се отделяли от стадото .
40018014	Така и вашият Баща в небесата не иска да се изгуби нито едно от тези малките .
40018015	Ако твоят брат или сестра извърши грях спрямо теб , иди и кажи на този човек в какво е сгрешил . Но го направи насаме , между вас двамата . Ако човекът се вслуша в думите ти , значи си му помогнал отново да бъде твой брат .
40018016	Но ако откаже да те слуша , иди отново при него и вземи със себе си още един или двама души , за да може всичко да се потвърди от двама или трима свидетели .
40018017	Ако човекът откаже да ги слуша , тогава кажете на църквата . Ако и нея откаже да слуша , тогава се отнасяй към него като към езичник или като към бирник .
40018018	Истина ви казвам : каквото вържете на земята , ще бъде вързано и в небето ; и каквото развържете на земята , ще бъде развързано и в небето .
40018019	Казвам ви също , че ако двама от вас са единодушни за това , за което се молят , то моят Баща в небесата ще го изпълни .
40018020	Защото ако двама или трима са се събрали в мое име , аз съм там с тях . “
40018021	Тогава Петър дойде при Исус и попита : „ Господи , когато някой продължава да върши грях спрямо мен , колко пъти трябва да му прощавам ? Да му прощавам ли , ако съгреши седем пъти ? “
40018022	Исус му отговори : „ Казвам ти , че трябва да му прощаваш не само седем , а седемдесет и седем пъти .
40018023	Така небесното царство е като царя , който решил да събере парите , които слугите му дължали .
40018024	Когато започнал да събира парите , при него довели един слуга , който му дължал десет хиляди таланта .
40018025	Но понеже слугата не бил в състояние да върне тази сума , господарят заповядал да го продадат заедно с жена му , децата му и цялото му имущество за изплащане на дълга .
40018026	Тогава слугата паднал на колене пред господаря и му се примолил : « Имай търпение към мен и ще ти изплатя всичко , което ти дължа ! »
40018027	Господарят съжалил слугата , опростил му дълга и го пуснал да си върви .
40018028	По-късно същият този слуга намерил друг слуга , който му дължал сто динария . Сграбчил го за гърлото и казал : « Върни ми парите , които ми дължиш ! »
40018029	Човекът паднал на колене и му се примолил : « Имай търпение към мен и ще ти изплатя дължимото ! »
40018030	Но слугата отказал да чака и го хвърлил в затвора , докато изплати дълга си .
40018031	Другите слуги видели какво станало и много се натъжили , затова отишли при господаря си и му разказали всичко , което се случило .
40018032	Тогава господарят извикал слугата и му казал : « Ти си зъл слуга ! Аз ти опростих целия дълг , понеже ме помоли .
40018033	Не трябваше ли и ти да проявиш милост към другия слуга така , както аз проявих милост към теб ? »
40018034	Разгневен , господарят му го пратил да бъде наказан , докато не върне всичко , което дължал .
40018035	Ето как моят небесен Баща ще се отнесе към вас , ако всеки един не прости на своя брат или сестра от цялото си сърце . “
40019001	След като каза всичко това , Исус напусна Галилея и отиде в областта Юдея отвъд река Йордан .
40019002	Огромни тълпи го следваха и той ги излекува там .
40019003	При него дойдоха няколко фарисеи и за да го подведат да каже нещо грешно , го попитаха : „ Позволено ли е човек да се разведе с жена си независимо по каква причина ? “
40019004	Исус отговори : „ Не сте ли чели , че при сътворението « Бог ги създаде мъжки и женски пол »
40019005	и каза : « Затова човек ще остави баща си и майка си и ще се привърже към жена си , и двамата ще станат едно » ?
40019006	Така че те вече са не двама души , а едно цяло . Бог ги е свързал и никой не трябва да ги разделя ! “
40019007	Фарисеите попитаха : „ Защо тогава Моисей е заповядал : « Дай й документ за развод и се разведи с нея ! » ? “
40019008	Исус отговори : „ Моисей ви позволи да се развеждате с жените си , защото отказахте да приемете Божието учение . Но в началото разводът не е бил позволен .
40019009	Казвам ви , че всеки , който се разведе с жена си и се ожени за друга жена , върши прелюбодейство . Мъжът може да се разведе с жена си само ако тя му изневери . “
40019010	Тогава учениците казаха на Исус : „ Ако това е единствената причина , поради която един мъж може да се разведе с жена си , тогава по-добре да не се жени . “
40019011	Той им отговори : „ Не всеки може да приеме това учение , а само тези , на които е дадено от Бога .
40019012	Има мъже , които не могат да се женят , защото са се родили без способността да създават деца . Има и такива , които други хора са направили неспособни да създават деца , както и мъже , които са се отказали от брака заради небесното царство . Който може да приеме това учение , трябва да го приеме . “
40019013	Тогава хората доведоха децата си при Исус , за да положи ръце на главите им и да се помоли за тях , но учениците му се скараха на близките им .
40019014	Тогава Исус каза : „ Оставете децата и не ги спирайте да дойдат при мен , защото небесното царство принадлежи на хора като тях . “
40019015	И след като положи ръцете си върху децата , напусна това място .
40019016	Един човек дойде при Исус и го попита : „ Учителю , какво добро трябва да извърша , за да получа вечен живот ? “
40019017	Исус му каза : „ Защо питаш мен какво е добро ? Един единствен е Онзи , който е добър ! Но ако искаш да влезеш в живота , изпълнявай заповедите . “
40019018	Човекът попита : „ Кои заповеди ? “ Исус отговори : „ « Не убивай , не прелюбодействай , не кради , не лъжесвидетелствай ,
40019019	уважавай баща си и майка си ! » , « Обичай ближния си както себе си ! » “
40019020	Младият човек му каза : „ Изпълнил съм всички тези неща . Какво още трябва да направя ? “
40019021	Исус отговори : „ Ако искаш да бъдеш съвършен , иди и продай всичко , което притежаваш , и раздай парите на бедните . Ако го направиш , ще имаш съкровище в небесата . После ела и ме последвай . “
40019022	Но като чу това , младежът си тръгна наскърбен , защото притежаваше огромно състояние .
40019023	Тогава Исус се обърна към учениците си : „ Истина ви казвам : трудно ще бъде за богатия да влезе в небесното царство .
40019024	Да , казвам ви : по-лесно е камила да мине през иглено ухо , отколкото богат човек да влезе в Божието царство . “
40019025	Когато учениците чуха това , много се учудиха и попитаха : „ Кой тогава може да се спаси ? “
40019026	Исус ги погледна и каза : „ За хората това е невъзможно , но за Бога няма невъзможни неща . “
40019027	Тогава Петър му каза : „ Виж ! Ние оставихме всичко и те последвахме . Каква ще бъде нашата награда ? “
40019028	Исус им каза : „ Истина ви казвам : в новия свят , който Бог ще установи , Човешкият Син ще седне на своя славен престол и всички вие , които ме последвахте , също ще седнете на дванадесет престола и ще съдите дванадесетте племена на Израел .
40019029	И всеки , който е оставил дом , братя , сестри , баща , майка , деца или ниви , за да ме последва , ще получи сто пъти повече от това , което е оставил , и ще наследи вечен живот .
40019030	Много хора , които сега са първи , ще станат последни , а тези , които сега са последни , ще станат първи .
40020001	Небесното царство е като стопанин , който излязъл рано една сутрин , за да наеме работници за лозето си .
40020002	Той се уговорил с работниците да им плаща по един динарий на ден и ги изпратил на лозето си .
40020003	Около девет часа стопанинът минал край пазара и видял там хора да стоят без работа .
40020004	Казал им : « Идете и вие на лозето ми , а аз ще ви платя каквото ви се полага . »
40020005	И те отишли . Около дванадесет часа по обяд и после около три часа , стопанинът отново наел работници .
40020006	Към пет часа той пак излязъл и като видял и други мъже да стоят там , ги попитал : « Защо цял ден стоите тук , без да вършите нищо ? »
40020007	Те му отговорили : « Защото никой не ни наема . » А той им казал : « Тогава и вие идете на лозето ми . »
40020008	В края на деня стопанинът на лозето казал на надзирателя на работниците : « Извикай работниците и им плати надниците , като започнеш от хората , които наех последни и свършиш с онези , които наех първи . »
40020009	И така , дошли работниците , наети в пет часа , и всеки получил по един динарий .
40020010	Когато дошли наетите първи , те си мислили , че ще им се плати повече , но също получили по един динарий .
40020011	Като си го взели , те зароптали против стопанина на имота ,
40020012	казвайки му : « Тези хора бяха наети последни и работиха само един час , но ти им плати толкова , колкото и на нас , а ние работихме цял ден под жаркото слънце ! »
40020013	Той на свой ред казал на един от недоволните : « Приятелю , аз не съм несправедлив към теб . Нали се съгласи да работиш за един динарий ?
40020014	Тогава вземи си парите и си върви . Искам да платя на човека , когото наех последен , същата сума , каквато получи и ти .
40020015	Нямам ли право да правя с парите си каквото поискам ? Или ти просто завиждаш , че съм щедър ? »
40020016	Така последните сега ще станат първи , а тези , които сега са първи , ще станат последни . “
40020017	Исус отиваше в Ерусалим заедно с дванадесетте си ученика . По пътя той ги отведе настрана и им каза :
40020018	„ Отиваме в Ерусалим , където Човешкият Син ще бъде предаден на главните свещеници и законоучителите и те ще го осъдят на смърт .
40020019	Ще го предадат на езичниците , които ще му се подиграват , ще го бичуват и ще го разпънат на кръст . Но на третия ден след смъртта си той ще възкръсне . “
40020020	Тогава жената на Зеведей се приближи до Исус заедно със синовете си , поклони му се и го помоли за една услуга .
40020021	Исус я попита : „ Какво искаш ? “ Тя отговори : „ Обещай ми , че единият ми син ще седи от дясната , а другият — от лявата ти страна в твоето царство . “
40020022	Исус каза на синовете й : „ Вие не разбирате за какво ме молите . Можете ли да изпиете чашата , която аз трябва да изпия ? “ Те му отговориха : „ Можем . “
40020023	Исус им каза : „ Наистина ще изпиете чашата , която ще изпия , но не аз мога да избирам кой да седи от дясната или от лявата ми страна . Тези места са за онези , за които ги е приготвил моят Баща . “
40020024	Останалите десет ученика чуха това и възнегодуваха срещу двамата братя .
40020025	Исус събра всички и каза : „ Знаете , че управниците на езичниците обичат да показват властта си над тях , а водачите им господстват над тях .
40020026	Но сред вас не трябва да е така ! Ако някой иска да стане велик сред вас , трябва да ви бъде слуга .
40020027	Ако някой иска да бъде пръв сред вас , трябва да ви бъде роб —
40020028	също както Човешкия Син , който не дойде , за да му слугуват , а за да слугува и да даде живота си като откуп за много хора . “
40020029	Когато Исус и учениците му напускаха Ерихон , го последва огромна тълпа .
40020030	Край пътя седяха двама слепци и като чуха , че Исус минава , извикаха : „ Господи , Сине Давидов ! Смили се над нас ! “
40020031	Хората ги смъмриха и им казаха да мълчат , но те завикаха още по-силно : „ Господи , Сине Давидов ! Смили се над нас ! “
40020032	Тогава Исус спря , извика ги и ги попита : „ Какво искате да направя за вас ? “
40020033	Слепите отговориха : „ Господи , искаме да прогледнем ! “
40020034	Исус ги съжали и докосна очите им . В същия миг те прогледнаха и го последваха .
40021001	Като наближиха Ерусалим , Исус и учениците му спряха във Витфагия при Елеонската планина . Исус изпрати напред двама от учениците си
40021002	с думите : „ Идете в селото , което виждате пред вас и там ще намерите една вързана магарица заедно с малкото й магаренце . Отвържете ги и ми ги доведете .
40021003	Ако някой ви попита защо ги взимате , кажете му : « Господ има нужда от тях и веднага ще ги върне . » “
40021004	Това се случи , за да се изпълни казаното чрез пророка :
40021005	„ Кажете на Сион : « Виж ! Твоят цар идва при теб , кротък и възседнал магаре и магаренце — малкото на магарица . » “
40021006	Учениците отидоха и направиха това , което им каза Исус .
40021007	Доведоха магарицата и магаренцето , сложиха връхните си дрехи върху тях и той седна отгоре им .
40021008	Много хора от тълпата постилаха връхните си дрехи пред него , а други режеха клони от дърветата и ги постилаха на пътя му .
40021009	Пред него и зад него вървяха тълпи от хора . Всички викаха : „ Осанна на Давидовия Син ! « Благословен да бъде този , който идва в името на Господа ! » Осанна във висините ! “
40021010	Когато Исус влезе в Ерусалим , в целия град цареше оживление . Хората се питаха : „ Кой е този човек ? “
40021011	От тълпите , които го следваха , отговаряха : „ Това е Исус , пророкът от град Назарет в Галилея . “
40021012	Исус влезе в храма и изгони всички , които купуваха и продаваха там . Той преобърна масите на онези , които обменяха пари , и скамейките на продавачите на гълъби
40021013	и им каза : „ Писано е : « Моят дом ще бъде наречен дом на молитва » , а вие го превръщате в « свърталище на разбойници » . “
40021014	Някои от намиращите се в храма слепи и сакати хора се приближиха до Исус и той ги излекува .
40021015	Когато главните свещеници и законоучителите видяха чудесата , които извърши , и чуха възклицанията на децата в храма : „ Осанна на Давидовия Син ! “ , те се разгневиха
40021016	и го попитаха : „ Чуваш ли какво казват тези деца ? “ Исус им отговори : „ Чувам . А вие никога ли не сте чели : « Научил си децата и бебетата да те прославят » ? “
40021017	След това ги остави и отиде във Витания , където пренощува .
40021018	Рано на другата сутрин , когато се връщаше в града , Исус усети глад .
40021019	Той видя едно смокиново дърво край пътя и отиде до него , но там нямаше нищо друго освен листа . Тогава Исус му каза : „ Никога вече да не дадеш плод ! “ И дървото веднага изсъхна .
40021020	Учениците му видяха това и удивено го попитаха : „ Как смокиновото дърво изсъхна толкова бързо ? “
40021021	Исус им отговори : „ Истина ви казвам : ако имате вяра и не се съмнявате , не само ще можете да направите същото , което аз направих с това дърво , но и ако кажете на тази планина : « Стани и скочи в морето ! » , така и ще стане .
40021022	Ако вярвате , ще получите всичко , което искате в молитвите си . “
40021023	Исус отиде в храма и докато проповядваше там , главните свещеници и старейшините на народа дойдоха при него и му казаха : „ Кажи ни , с чия власт вършиш тези неща ? Кой ти я даде ? “
40021024	Исус отвърна : „ Аз също ще ви задам един въпрос . Ако ми отговорите , ще ви кажа с чия власт върша тези неща .
40021025	Кажете ми : кръщението на Йоан от Бога ли дойде или от хората ? “ Главните свещеници и старейшините започнаха да се съветват помежду си : „ Ако отговорим : « От Бога » , той ще ни попита : « Защо тогава не му повярвахте ? »
40021026	Ако кажем : « От хората » , има защо да се страхуваме от народа , понеже той вярва , че Йоан е пророк . “
40021027	Затова му отговориха : „ Не знаем . “ Тогава Исус им каза : „ И аз няма да ви кажа с чия власт върша тези неща . “
40021028	„ Кажете ми какво мислите за това : Един човек имал двама сина . Отишъл при по-големия и казал : « Сине , иди днес да работиш на лозето ми . »
40021029	Синът отговорил : « Няма да отида » , но по-късно размислил и отишъл .
40021030	След това бащата отишъл и казал същото и на другия син . Той отговорил : « Ще отида » , но не удържал на думата си .
40021031	Кой от двамата сина изпълнил волята на баща си ? “ Старейшините отговориха : „ Първият син . “ Исус им каза : „ Истина ви казвам : бирниците и блудниците ще отидат в Божието царство преди вас ,
40021032	защото Йоан дойде да ви покаже как да живеете праведно , но вие не му повярвахте . А бирниците и блудниците му повярваха ! Но дори и след като видяхте това , не размислихте и не му повярвахте .
40021033	Чуйте още една притча : Един човек имал нива , която засадил с лози . Оградил земята с плет , изкопал трап , в който да мачка гроздето , и построил кула . След това дал лозето под наем на земеделци и отпътувал .
40021034	Когато дошло времето за гроздобер , собственикът изпратил слугите си при земеделците , за да приберат неговия дял от реколтата .
40021035	Но земеделците хванали слугите , набили единия , убили другия , а третия пребили с камъни .
40021036	Тогава стопанинът изпратил други слуги при земеделците , но те се разправили с тях по същия начин .
40021037	Най-накрая човекът решил да изпрати сина си , като си мислел , че към него земеделците ще проявят уважение .
40021038	Но когато видели сина , те си казали : « Това е наследникът . Хайде да го убием и да вземем наследството му ! »
40021039	Сграбчили го , извели го извън лозето и го убили .
40021040	Когато се върне собственикът на лозето , как ще постъпи с тези земеделци ? “
40021041	Юдейските главни свещеници и старейшини му отговориха : „ Сигурно е , че ще убие тези зли хора , а след това ще даде лозето на други земеделци , които ще му дават неговия дял от реколтата , когато я приберат . “
40021042	Исус им каза : „ Никога ли не сте чели в Писанията : « Камъкът , който зидарите отхвърлиха , стана крайъгълен камък . Господ извърши това и то е чудесно в нашите очи » ?
40021043	Затова ви казвам , че Божието царство ще ви се отнеме и ще се даде на народ , който живее по начин , подобаващ за това царство .
40021044	Който падне върху този камък , ще се разбие , а този , върху когото падне камъкът , ще бъде смазан . “
40021045	Когато чуха тези притчи , главните свещеници и фарисеите разбраха , че Исус говори за тях
40021046	и искаха да го арестуват , но се страхуваха от тълпите , защото те вярваха , че той е пророк .
40022001	Исус започна да говори на хората , като отново използваше притчи . Той каза :
40022002	„ Небесното царство е като царят , който приготвил сватбено празненство за своя син .
40022003	Поканил много хора и когато всичко било готово , изпратил слугите си да кажат на поканените , но те не пожелали да отидат .
40022004	Тогава царят отново изпратил други слуги да кажат на поканените : « Всичко е готово за празненството . Биволите и угоените ми говеда са заклани . Всичко е приготвено , елате на сватбеното празненство ! »
40022005	Но те не проявили интерес и се разотишли — един на работа в полето , друг по своите дела .
40022006	Останалите хванали слугите , поругали се с тях и ги убили .
40022007	Царят се разгневил . Изпратил войниците си и те убили онези , които се разправили със слугите , и опожарили града им .
40022008	След това царят казал на слугите си : « Сватбеното празненство е готово , но тези , които поканих , се оказаха недостойни .
40022009	Затова излезте по ъглите на улиците и поканете всички , които видите . Кажете им да дойдат на празненството . »
40022010	Слугите излезли на улиците и събрали всички хора , които срещнали — добри и лоши — и залата се напълнила с гости .
40022011	Тогава царят влязъл да огледа гостите и видял един човек , който не бил облечен в сватбарски дрехи .
40022012	Попитал го : « Приятелю , как влезе тук , като не носиш сватбарски дрехи ? » Човекът не отговорил нищо .
40022013	Тогава царят казал на слугите : « Вържете ръцете и краката му и го хвърлете навън , в тъмнината , където хората ще плачат и скърцат със зъби . »
40022014	Да , много са поканените , но малко са избраните . “
40022015	Тогава фарисеите си тръгнаха и се събраха , за да решат как да хванат Исус в капана на собствените му думи .
40022016	Те изпратиха при него свои ученици и иродиани , които му казаха : „ Учителю , знаем , че си честен и поучаваш истината за Божия път . Ти не се страхуваш от това , което другите мислят , защото за теб всички хора за равни .
40022017	Кажи ни , какво мислиш : справедливо ли е да се плащат данъци на цезаря или не ? “
40022018	Но като знаеше лукавото намерение на тези хора , Исус им каза : „ Лицемери ! Защо се опитвате да ме хванете натясно ?
40022019	Покажете ми монета , с която се плащат данъците . “ Донесоха му един динарий .
40022020	Тогава Исус ги попита : „ Чий е образът на монетата и чие име е изписано на нея ? “
40022021	Те отговориха : „ На цезаря . “ Тогава Исус им каза : „ Давайте цезаровото на цезаря , а Божието — на Бога ! “
40022022	Когато чуха това , което им каза , те се удивиха . След това го оставиха и си отидоха .
40022023	Същия ден няколко садукеи дойдоха при Исус ( садукеите не вярват във възкресението ) и му зададоха такъв въпрос :
40022024	„ Учителю , Моисей ни учеше , че ако един женен мъж умре , без да е имал деца , тогава неговият брат трябва да се ожени за вдовицата му и да създаде потомство за брат си .
40022025	При нас имаше седем братя . Първият се ожени , но умря , без да има деца , и брат му се ожени за вдовицата .
40022026	После умря и вторият брат . Същото се случи с третия и с всички останали братя .
40022027	Жената умря последна .
40022028	Чия съпруга ще бъде тя при възкресението , след като всичките седем братя бяха женени за нея ? “
40022029	Исус отговори : „ Вие се заблуждавате , защото не познавате нито Писанията , нито Божията сила .
40022030	При възкресението хората няма да се женят и омъжват , а ще бъдат като ангелите в небето .
40022031	А що се отнася до възкресението на мъртвите , нима не сте чели какво ви е казал Бог ? Той каза :
40022032	« Аз съм Богът на Авраам , Богът на Исаак и Богът на Яков . » Той е Бог на живи , а не на мъртви хора . “
40022033	Тълпите чуха това и бяха поразени от учението му .
40022034	Но когато научиха , че Исус е накарал садукеите да замълчат , фарисеите се събраха
40022035	и един от тях , който познаваше добре закона , му зададе въпрос с цел да го изпита :
40022036	„ Учителю , коя заповед от закона е най-важна ? “
40022037	Исус отговори : „ « Обичай Господа , твоя Бог ! Обичай го с цялото си сърце , с цялата си душа и с целия си разум ! »
40022038	Това е първата и най-важна заповед .
40022039	И втората най-важна заповед е като първата : « Обичай ближния си както себе си ! »
40022040	Всичко в закона и писанията на пророците е основано на тези две заповеди . “
40022041	Тогава Исус се обърна с въпрос към събралите се фарисеи :
40022042	„ Какво мислите за Месията ? Чий син е той ? “ Те отговориха : „ На Давид . “
40022043	Исус им каза : „ Защо тогава , вдъхновен от Духа , Давид го нарича « Господ » , като казва :
40022044	« Господ каза на моя Господ : Седни от дясната ми страна , докато сложа твоите врагове в краката ти . »
40022045	Щом Давид го нарича « Господ » , как може той да е негов син ? “
40022046	Нито един от фарисеите не можа да му каже нещо в отговор и от този ден никой не се осмели да му задава други въпроси .
40023001	След това Исус започна да говори на народа и учениците си ,
40023002	казвайки : „ Законоучителите и фарисеите имат правото да тълкуват закона на Моисей .
40023003	Затова правете и спазвайте всичко , което ви наставляват , но не се учете от делата им , защото те говорят , без да вършат .
40023004	Налагат върху плещите на хората тежки товари , а самите те и пръста си не помръдват да ги преместят .
40023005	Вършат добри дела само за да ги видят хората . Наистина , те все уголемяват филактериите си и удължават полите на дрехите си .
40023006	Обичат да заемат най-почетните места при празненствата и най-предните столове в синагогите .
40023007	Ласкаят се , когато ги поздравяват с уважение по пазарите и обичат да ги наричат « Учителю » .
40023008	Но вие не трябва да позволявате да ви наричат « Учителю » , защото всички сте братя и сестри и имате само един Учител .
40023009	И не наричайте никого на земята « Отче » , защото имате само един Баща — небесния .
40023010	И не позволявайте да ви наричат « Господарю » , защото един е вашият Господар — Месията .
40023011	Най-великият сред вас трябва да ви бъде слуга .
40023012	Всеки , който въздига себе си , ще бъде смирен , а всеки , който смирява себе си , ще бъде въздигнат .
40023013	Горко ви , лицемерни законоучители и фарисеи ! Вие затваряте за хората вратите на небесното царство . Нито вие влизате , нито пускате вътре другите , които се опитват да влязат .
40023015	Горко ви , лицемерни законоучители и фарисеи ! Вие кръстосвате морета и държави , за да намерите един прозелит , а когато го намерите , го правите двойно по-лош и от самите вас , които заслужавате да отидете в пъкъла .
40023016	Горко ви , слепи водачи , които казвате : « Ако някой се закълне в храма , това не означава нищо . Но ако се закълне в златото в храма , трябва да изпълни клетвата си . »
40023017	Слепи глупци ! Кое е по-важно : златото или храмът , който прави златото свещено ?
40023018	Вие казвате също : « Ако някой се закълне в олтара , това не означава нищо . Но ако се закълне в дара върху олтара , трябва да изпълни клетвата си . »
40023019	Слепци ! Кое е по-важно : дарът или олтарът , който прави дара свещен ?
40023020	Който се кълне в олтара , се кълне както в него , така и във всичко , което е върху него .
40023021	И който се кълне в храма , се кълне както в него , така и в Онзи , който живее в него .
40023022	Който се кълне в небето , се кълне и в Божия престол , и в Онзи , който седи на него .
40023023	Горко ви , лицемерни законоучители и фарисеи ! Вие давате на Бога една десета от всичко , което имате , дори от джоджена , копъра и кимиона . Но не спазвате онова , което е наистина важно в закона : да сте справедливи , милостиви и честни . Тези неща трябваше да спазвате , като не забравяте и другите .
40023024	Слепи водачи ! Вие сте като човек , който изважда от чашата си мушичка , поглъщайки междувременно камила .
40023025	Горко ви , лицемерни законоучители и фарисеи ! Вие измивате чашите и чиниите отвън , но вътре те са пълни с неща , които сте получили с измама и задоволяване на собствените си страсти .
40023026	Слепи фарисеино ! Първо изчисти вътрешността на чашата и тогава външността й също ще бъде чиста .
40023027	Горко ви , лицемерни законоучители и фарисеи ! Вие сте като варосани гробници — хубави отвън , но вътре пълни с кости на мъртъвци и всякакви нечистотии .
40023028	Така и вие — отвън изглеждате като праведници , но отвътре сте пълни с лицемерие и грехове .
40023029	Горко ви , лицемерни законоучители и фарисеи ! Вие строите гробници за пророците и украсявате гробовете на праведните ,
40023030	и казвате : « Ако бяхме живели по времето на нашите предци , нямаше да им помагаме да убият пророците . »
40023031	С това потвърждавате , че сте потомци на тези , които са убили пророците .
40023032	Хайде , довършете онова , което предците ви са започнали !
40023033	Змии и рожби на ехидни ! Как мислите , че ще избегнете осъждението на пъкъла ?
40023034	Затова изпращам при вас пророци , мъдреци и учители . Някои от тях ще убиете , други ще разпънете на кръст , трети ще бичувате в синагогите си и ще ги преследвате от град на град .
40023035	Ваша ще бъде вината за невинно пролятата на земята кръв — от тази на праведника Авел до тази на Захария , Верахиевия син , когото убихте между храма и олтара .
40023036	Истина ви казвам : наказанието за всичко това ще дойде върху сегашното поколение .
40023037	Ерусалиме , Ерусалиме ! Ти , който избиваш пророците и с камъни посрещаш онези , които Бог ти изпраща ! Колко пъти исках да събера децата ти , както кокошката събира своите пиленца под крилата си ! Но вие отказахте .
40023038	Вижте ! Сега домът ви ще остане пуст .
40023039	Казвам ви : няма да ме видите вече , докато не дойде времето да кажете : « Благословен да бъде този , който идва в името на Господа ! » “
40024001	Исус излезе от храма и си тръгваше , когато учениците му дойдоха при него , за да му покажат храмовите сгради .
40024002	Исус им каза : „ Виждате ли всички тези неща ? Истина ви казвам : камък върху камък няма да остане тук — всичко ще бъде сринато до основи . “
40024003	По-късно Исус седеше на Елеонската планина и учениците му дойдоха там , за да останат сами с него . Те го попитаха : „ Кажи ни , кога ще се случат тези неща ? Какъв ще бъде знакът за твоето връщане и за края на света ? “
40024004	Исус отговори : „ Внимавайте и не позволявайте на никого да ви заблуди !
40024005	Много хора ще дойдат в мое име и ще кажат : « Аз съм Месията ! » и ще измамят много хора .
40024006	Ще чуете грохота на битки и вести за войни . Но не се страхувайте — тези неща трябва да се случат , но това все още няма да е краят .
40024007	Народи ще се вдигнат срещу други народи , царства ще воюват срещу други царства . Ще има глад и земетресения на различни места по земята .
40024008	Но всичко това е само като първите родилни болки .
40024009	По онова време хората ще ви предават на изтезания и ще ви убиват , и ще бъдете мразени от всички народи заради това , че сте мои последователи .
40024010	По онова време мнозина ще обърнат гръб на вярата и ще се предават един друг на властите , и ще се мразят взаимно .
40024011	И много лъжепророци ще се появят и ще заблудят мнозина .
40024012	Тъй като злото в света ще се разрасне , любовта на повечето хора ще изстине .
40024013	Но този , който издържи докрай , ще бъде спасен .
40024014	Благата вест за царството ще бъде провъзгласена по целия свят като свидетелство за всички народи , а след това ще настъпи краят .
40024015	Затова , когато видите да стои на Святото Място « мерзостта , която причинява разорение » и за която говори пророк Даниил ( нека читателят да разбира ) ,
40024016	хората в Юдея да бягат в планините .
40024017	Ако някой е на покрива , да не слиза да вземе нещата от къщата си .
40024018	Ако някой е на полето , да не се връща назад , за да вземе дрехите си .
40024019	Горко на бременните и на кърмещите в онези дни !
40024020	При това , молете се да не се наложи да бягате през зимата или в съботен ден ,
40024021	защото тогава ще има голяма скръб , каквато не е имало никога от началото на света досега и каквато никога няма да има .
40024022	И ако Бог не бе решил да съкрати онези дни , никой не би оцелял . Но заради своите избрани той ще съкрати онези дни .
40024023	Ако през онова време някой ви каже : « Виж ! Месията е тук ! » или « Той е там ! » , не му вярвайте .
40024024	Казвам ви това , защото ще се появят лъжемесии и лъжепророци и ще извършат велики знамения и чудеса , за да заблудят , ако е възможно , дори и избраните от Бога .
40024025	Ето , предупредих ви !
40024026	Така че , ако ви кажат : « Ето , Месията е в пустинята ! » , не отивайте там . Или ако кажат : « Ето , той е във вътрешните стаи ! » , не вярвайте .
40024027	Защото както светкавицата блясва от изток и прорязва небето до запад , така ще бъде и когато дойде Човешкият Син .
40024028	Където е мършата , там ще се съберат лешоядите .
40024029	Веднага след скръбта на онези дни « Слънцето ще стане тъмно , луната няма да излъчва светлината си , звездите ще падат от небето и небесните сили ще се разклатят . »
40024030	Тогава на небето ще се появи знамението на Човешкия Син . Всички народи по земята ще заридаят и ще видят Човешкия Син като идва на небесните облаци със сила и велика слава .
40024031	Със звук от гръмогласна тръба той ще изпрати своите ангели да съберат неговите избрани отвсякъде , от единия край на небесата до другия .
40024032	Вземете поука от смокиновото дърво : когато клоните му омекнат и листата му напъпят , вие знаете , че лятото е близо .
40024033	По същия начин , когато видите всички тези събития , ще знаете , че завръщането на Човешкия Син е близо , на прага на вратата .
40024034	Истина ви казвам : това поколение няма да премине , докато не се сбъдне всичко това .
40024035	Небето и земята ще преминат , но моите думи никога няма да преминат .
40024036	Никой не знае кога ще бъде този ден и час — нито небесните ангели , нито Синът , а само Отец .
40024037	Когато Човешкият Син дойде , ще бъде същото както в дните на Ной .
40024038	Тогава , преди потопа , хората ядели , пиели , женели се и се омъжвали до деня , в който Ной влязъл в кораба .
40024039	Тези хора не подозирали нищо , докато не дошъл потопът и не ги унищожил . Така ще бъде и когато дойде Човешкият Син .
40024040	Двама души ще работят на полето : единият ще бъде взет , а другият — оставен .
40024041	Две жени ще мелят на мелницата : едната ще бъде взета , а другата — оставена .
40024042	Така че , бъдете готови , защото не знаете деня , в който ще дойде вашият Господ .
40024043	Помнете това : ако стопанинът на къщата знаеше кога ще дойде крадецът , щеше да остане буден и нямаше да позволи да му влязат в къщата .
40024044	Затова и вие трябва да сте готови . Човешкият Син ще дойде , когато не го очаквате .
40024045	Кой е довереният и благоразумен слуга ? Този , на когото господарят поверява другите си слуги , за да им раздава храната в определеното време .
40024046	Благословен ще бъде този слуга , когато господарят дойде и го завари да върши онова , което му е възложил .
40024047	Истина ви казвам : господарят ще му повери грижата за целия си имот .
40024048	Но какво ще се случи , ако слугата е лош човек и си мисли , че господарят му няма да се върне скоро ?
40024049	Той ще започне да бие другите слуги и да яде и пие с другите пияници .
40024050	Господарят на такъв слуга ще дойде в ден , когато той не го очаква , и в момент , който той не знае .
40024051	Ще го подложи на ужасна смърт и ще определи мястото му да е при лицемерите , където хората ще плачат и скърцат със зъби .
40025001	Тогава небесното царство ще бъде като десетте девойки , които взели светилниците си и отишли да посрещнат младоженеца .
40025002	Пет от тях били глупави , а пет — благоразумни .
40025003	Петте глупави девойки взели светилниците си , но не взели със себе си допълнително масло .
40025004	Благоразумните девойки обаче заедно със светилниците си взели и допълнително масло в съдовете си .
40025005	Тъй като младоженецът се бавел , на всички им се додрямало и заспали .
40025006	В полунощ някой извикал : « Младоженецът идва ! Излезте да го посрещнете ! »
40025007	Тогава всички онези девойки станали и приготвили светилниците си .
40025008	Глупавите девойки казали на благоразумните : « Дайте ни от вашето масло . Нашите светилници угасват . »
40025009	Но благоразумните отговорили : « Маслото , което имаме , може да не стигне нито за нас , нито за вас . По-добре идете при търговците и си купете . »
40025010	Докато те отивали да купят масло , младоженецът пристигнал и готовите девойки влезли с него на сватбеното празненство . После вратата била заключена .
40025011	По-късно дошли и другите девойки и казали : « Господине ! Господине ! Отвори ни ! »
40025012	Но младоженецът отвърнал : « Истина ви казвам : не ви познавам ! »
40025013	Винаги бъдете готови , защото не знаете нито деня , нито часа , когато Човешкият Син ще дойде .
40025014	Небесното царство е като човека , който преди да напусне дома си , извикал слугите си и им казал да се грижат за имота му , докато той е в чужбина .
40025015	Дал на всеки според способностите : на единия — пет таланта , на другия — два , а на третия — един , и тръгнал .
40025016	Слугата , който получил пет таланта , отишъл бързо да търгува с тях и така спечелил още пет .
40025017	По същия начин и слугата , който имал два таланта , спечелил още два .
40025018	А слугата , който получил един , отишъл и изкопал дупка в земята , където скрил парите на господаря си .
40025019	След много време господарят се върнал и попитал слугите какво са направили с парите му .
40025020	Слугата , който бил получил пет таланта , му донесъл още толкова и казал : « Господарю , ти ми повери грижата за пет таланта . Аз ги използвах , за да спечеля още пет . »
40025021	Господарят отговорил : « Добре си направил . Ти си добър слуга и може да ти се има доверие . Справи се с малкото пари , затова ще ти дам да се грижиш за по-големи неща . Влез и сподели радостта на господаря си ! »
40025022	След това дошъл слугата , който бил получил два таланта и казал : « Господарю , ти ми даде два таланта . Аз ги използвах , за да спечеля още два . »
40025023	Господарят отговорил : « Добре си направил . Ти си добър слуга и може да ти се има доверие . Справи се с малкото пари , затова ще ти дам да се грижиш за по-големи неща . Влез и сподели радостта на господаря си ! »
40025024	Тогава дошъл слугата , който бил получил един талант и казал : « Господарю , знаех , че си суров човек , който жъне онова , което не е садил , и прибира онова , което не е посял .
40025025	Затова се изплаших и отидох да скрия парите ти в земята . Ето , вземи каквото ти принадлежи . »
40025026	Господарят отговорил : « Ти си зъл и ленив слуга ! Казваш , че си знаел , че жъна каквото не съм садил и прибирам каквото не съм сял .
40025027	Затова трябваше да сложиш парите ми в банката , за да мога като се върна , да си ги получа обратно с лихвите .
40025028	Затова вземете таланта от този слуга и го дайте на онзи , който има десет таланта .
40025029	Всеки , който има , ще получи още и ще има повече , отколкото му е необходимо . Но на онзи , който няма , ще се отнеме и малкото , което има . »
40025030	След това господарят казал : « Изхвърлете този безполезен слуга навън , в тъмнината , където хората ще плачат и скърцат със зъби . »
40025031	Когато Човешкият Син дойде в своята слава , заедно с всичките си ангели , той ще седне на славния си престол .
40025032	Тогава всички народи на земята ще се съберат пред него и той ще ги раздели на две групи , също както овчарят отделя овцете от козите .
40025033	Овцете ще постави от дясната си страна , а козите — от лявата .
40025034	След това царят ще каже на тези от дясната му страна : « Елате , вие , благословени от моя Баща ! Наследете царството , подготвено за вас от сътворението на света .
40025035	Това царство е ваше , защото бях гладен и ме нахранихте . Бях жаден и ми дадохте да пия . Бях странник и ме поканихте в дома си .
40025036	Нямах дрехи и ме облякохте . Бях болен и се погрижихте за мен , бях затворник и дойдохте да ме навестите . »
40025037	А праведните хора ще отговорят : « Господи , кога те видяхме гладен и те нахранихме ? Кога те видяхме жаден и ти дадохме да пиеш ?
40025038	Кога те видяхме да минаваш като странник и те поканихме в дома си ? Кога те видяхме без дрехи и те облякохме ?
40025039	Кога те видяхме болен или затворник и се погрижихме за теб ? »
40025040	Тогава царят ще им отговори : « Истина ви казвам : когато сте правили това за един от тези най-маловажни мои братя , за мен сте го правили . »
40025041	После той ще каже на тези от лявата му страна : « Махнете се от мен , вие , прокълнати , и вървете във вечния огън , приготвен за дявола и неговите ангели !
40025042	Идете си , защото бях гладен , но не ме нахранихте . Бях жаден , но не ми дадохте да пия .
40025043	Бях странник , но не ме поканихте в дома си . Нямах дрехи , но не ме облякохте . Бях болен и в затвор , но не се погрижихте за мен . »
40025044	Тогава тези хора ще отвърнат : « Господи , кога те видяхме гладен или жаден ? Кога те видяхме странник ? И кога те видяхме без дрехи , болен или в затвор ? Кога видяхме всичко това и не ти помогнахме ? »
40025045	А царят ще им отговори : « Истина ви казвам : когато сте отказали да помогнете на един от тези най-маловажни мои братя , на мен не сте помогнали . »
40025046	И тогава тези хора ще отидат във вечно наказание , а праведните — във вечен живот . “
40026001	След като изрече всички тези думи , Исус каза на учениците си :
40026002	„ Знаете , че след два дни е Пасха и на този ден Човешкият Син ще бъде предаден , за да го разпънат на кръст . “
40026003	Тогава главните свещеници и юдейските старейшини се събраха в двора на първосвещеника Каяфа
40026004	и се наговориха да хванат Исус чрез измама и да го убият .
40026005	Но си казваха : „ Не трябва да го арестуваме по време на празника , за да не се разбунтува народът . “
40026006	Исус беше във Витания , в къщата на Симон прокажения ,
40026007	когато една жена се приближи до него с алабастров съд , пълен със скъпо миро , и го изля на главата му , докато той се хранеше .
40026008	Учениците видяха това , ядосаха се и говореха помежду си : „ Защо беше нужно такова прахосничество ?
40026009	Това миро можеше да се продаде за много пари , които да се раздадат на бедните . “
40026010	Но Исус знаеше какво си мислят и им каза : „ Защо тревожите жената ? Тя извърши нещо прекрасно за мен .
40026011	С вас винаги ще има бедни , но аз няма да съм винаги с вас .
40026012	Тя изля това миро върху тялото ми , за да ме приготви за моето погребение .
40026013	Истина ви казвам : където и да се провъзгласява тази Блага вест по целия свят , ще се разказва също и за това , което тя извърши , за да я помнят хората . “
40026014	Тогава един от дванадесетте ученика , наречен Юда Искариотски , отиде при главните свещеници
40026015	и каза : „ Колко ще ми дадете , ако ви предам Исус ? “ Те му предложиха тридесет сребърника
40026016	и от този момент Юда зачака най-подходящото време , за да им предаде Исус .
40026017	В първия ден на празника на безквасните хлябове учениците дойдоха при Исус и казаха : „ Къде искаш да ти приготвим да ядеш пасхалната вечеря ? “
40026018	Исус отговори : „ Идете в града при един човек , когото познавам , и му кажете : « Учителят заръча : Определеното време наближава . Ще празнувам Пасха с учениците си в твоя дом . » “
40026019	Учениците направиха както им каза Исус и приготвиха пасхалното ядене .
40026020	Вечерта Исус седеше на масата с дванадесетте си ученика .
40026021	Докато се хранеха , той каза : „ Истина ви казвам : един от вас ще ме предаде ! “
40026022	Учениците много се наскърбиха и един след друг започнаха да го питат : „ Господи , не съм аз , нали ? “
40026023	Исус отговори : „ Ще ме предаде този , който е натопил ръката си в блюдото заедно с мен .
40026024	Човешкият Син ще си иде , точно както казват Писанията за него , но горко на онзи , който го предаде . За този човек щеше да бъде по-добре никога да не се беше раждал . “
40026025	Юда , който щеше да го предаде , попита : „ Не съм аз , нали , Учителю ? “ Исус отговори : „ Сам го каза . “
40026026	Докато се хранеха , Исус взе хляба , благодари на Бога и го разчупи . После го даде на учениците си и каза : „ Вземете и яжте . Това е моето тяло . “
40026027	След това взе чашата , благодари на Бога и я даде на учениците , като им каза : „ Нека всеки от вас пие ,
40026028	защото това е моята кръв на завета , който Бог сключва с вас . Тя се пролива за много хора , за да бъдат простени греховете им .
40026029	Казвам ви : няма вече да пия от това вино до онзи ден , в който ще пия с вас ново вино в царството на моя Баща . “
40026030	След това изпяха един химн и отидоха на Елеонската планина .
40026031	Исус каза на учениците : „ Заради това , което ще ми се случи , тази нощ всички вие ще се разбягате и ще ме изоставите , защото Писанието казва : « Ще убия овчаря и овцете ще се разбягат . »
40026032	Но след като бъда възкресен , ще отида в Галилея преди вас . “
40026033	Петър каза : „ Дори всички останали да те изоставят заради това , което ще ти се случи , аз никога няма да те изоставя . “
40026034	Исус отвърна : „ Истина ти казвам : тази нощ , преди да пропее петелът , три пъти ще си се отрекъл от мен . “
40026035	Но Петър му каза : „ Никога няма да се отрека от теб , дори ако трябва да умра заедно с теб . “ Същото заявиха и всички останали ученици .
40026036	Тогава Исус отиде с тях на едно място , наречено Гетсимания , и им каза : „ Поседете тук , докато отида там да се помоля . “
40026037	После взе със себе си Петър и двамата Зеведееви синове и започна да тъгува и да се терзае .
40026038	Каза им : „ Душата ми се раздира от скръб . Останете тук и бъдете нащрек заедно с мен . “
40026039	След това Исус се отдалечи малко от тях , падна по очи и започна да се моли : „ Отче мой , ако е възможно , нека тази чаша ме отмине ! Но направи така , както искаш ти , а не както искам аз . “
40026040	След това се върна при учениците си и ги завари заспали . Той каза на Петър : „ Нима не можахте един час да останете нащрек заедно с мен ?
40026041	Бъдете нащрек и се молете , за да не се поддадете на изкушение . Духът ви иска да извърши онова , което е правилно , но тялото ви е слабо . “
40026042	За втори път Исус се отдалечи и започна да се моли : „ Отче мой , ако не е възможно тази чаша да ме отмине , без да я изпия , моля се волята ти да се изпълни . “
40026043	След това се върна при учениците си и отново ги завари заспали , защото клепачите им бяха натежали .
40026044	Той ги остави и отиде да се моли за трети път , като каза същите думи .
40026045	След това се върна при учениците си и каза : „ Още ли спите и си почивате ? Дойде времето Човешкият Син да бъде предаден в ръцете на грешни хора .
40026046	Станете ! Да вървим . Ето — идва този , който ще ме предаде ! “
40026047	Докато Исус казваше това , дойде Юда — един от дванадесетте ученика . С него имаше много хора с ножове и сопи , изпратени от главните свещеници и старейшините на народа .
40026048	Този , който щеше да го предаде , се беше уговорил с тях да им даде знак : „ Когото целуна , той е . Него хванете ! “
40026049	Юда се приближи до Исус и му каза : „ Здравей , Учителю ! “ И го целуна .
40026050	Исус отговори : „ Приятелю , направи това , за което си дошъл . “ Тогава мъжете се приближиха , сграбчиха Исус и го арестуваха .
40026051	Когато се случи това , един от учениците му изтегли ножа си , удари с него слугата на първосвещеника и му отряза ухото .
40026052	Исус му каза : „ Прибери ножа си на мястото му . Който вади нож , от нож умира .
40026053	Нима мислиш , че не мога да помоля моя Баща и той незабавно да изпрати повече от дванадесет легиона ангели да ми помогнат ?
40026054	Но как тогава ще се изпълни казаното в Писанията , че всичко трябва да стане по този начин ? “
40026055	След това Исус каза на тълпите хора : „ Идвате да ме хванете с ножове и сопи , сякаш съм престъпник . Всеки ден седях в храма и поучавах , но не ме арестувахте .
40026056	Всичко това обаче става , за да се изпълни писаното от пророците . “ Тогава всички ученици го оставиха и избягаха .
40026057	Хората , които арестуваха Исус , го отведоха в дома на първосвещеника Каяфа , където се бяха събрали законоучителите и старейшините .
40026058	Петър следваше Исус на разстояние и влезе след него в двора на първосвещеника , където седна със стражите , за да види какво ще стане .
40026059	Главните свещеници и целият Синедрион се опитваха да намерят лъжесвидетели срещу Исус , за да могат да го убият .
40026060	Много хора дойдоха и дадоха лъжливи показания , но въпреки това съветът не можеше да намери причина да го убие . Накрая дойдоха двама души
40026061	и заявиха : „ Този човек каза : « Мога да разруша Божия храм и да го построя отново за три дни . » “
40026062	Тогава първосвещеникът се изправи и каза на Исус : „ Тези хора свидетелстват срещу теб . Няма ли да кажеш нещо за това , в което те обвиняват ? “
40026063	Но Исус не отговори . Първосвещеникът отново му каза : „ Заклевам те в живия Бог ! Кажи ни , ти ли си Месията , Божият Син ? “
40026064	Исус отговори : „ Сам го каза . Но казвам ви : отсега нататък ще виждате Човешкия Син да седи от дясната страна на Всемогъщия и да идва на небесните облаци . “
40026065	Тогава първосвещеникът разкъса дрехите си и каза : „ Този човек богохулства ! Нима ни са нужни други свидетели ? Току-що чухте богохулството .
40026066	Какво отсъждате ? “ Юдеите отговориха : „ Той е виновен и трябва да умре . “
40026067	И започнаха да го заплюват в лицето , да го бият с юмруци и да му удрят плесници .
40026068	„ Покажи ни , че си пророк , ти , който твърдиш , че си Месията ! Отгатни кой те удари ! “ — казваха те .
40026069	През това време Петър седеше в двора . Една прислужница се приближи до него и каза : „ Ти също беше с Исус от Галилея . “
40026070	Но Петър отрече пред всички с думите : „ Не зная за какво говориш . “
40026071	След това излезе от двора , а на вратата го видя друга прислужница , която каза пред хората там : „ Този човек беше с Исус от Назарет . “
40026072	И още веднъж Петър отрече , като се закле : „ Не познавам този човек ! “
40026073	Малко след това няколко души , които стояха там , се приближиха до Петър и му казаха : „ Ти наистина си един от онези , които го следваха . Начинът , по който говориш , те издава . “
40026074	Тогава той започна да се проклина и да им се кълне : „ Не познавам този човек ! “ Точно тогава пропя петел .
40026075	Петър си спомни какво му беше казал Исус : „ Преди да пропее петелът , ще си се отрекъл от мен три пъти . “ После излезе навън и горчиво заплака .
40027001	Рано на другата сутрин всички главни свещеници и старейшини на народа свикаха съвет , на който решиха да убият Исус .
40027002	Вързаха го и го отведоха при губернатора Пилат .
40027003	А Юда , който го беше предал , видя , че Исус е осъден и се разкая за стореното . Той върна тридесетте сребърника на главните свещеници и старейшините
40027004	и каза : „ Извърших грях , като предадох на смърт невинен човек ! “ Те отговориха : „ Че какво ни е на нас ? Ти му мисли . “
40027005	Тогава Юда захвърли парите в храма , излезе навън и се обеси .
40027006	Главните свещеници взеха сребърните монети и казаха : „ Нашият закон не позволява да сложим тези пари в храмовата кутия за дарения , защото с тях е платена смъртта на човек . “
40027007	И решиха да купят с тях едно място , наречено „ Грънчарова нива “ , за да погребват там чужденците .
40027008	Ето защо тази нива и до ден днешен е известна като „ Кръвна нива “ .
40027009	Така се изпълни пророчеството , казано от Еремия : „ Те взеха тридесетте сребърника — цената , която израелтяните решиха да платят за него —
40027010	и купиха с тях грънчаровата нива , както Господ ми заповяда . “
40027011	Исус застана пред губернатора Пилат , който го попита : „ Ти ли си царят на юдеите ? “ Исус отговори : „ Сам го казваш . “
40027012	Но когато главните свещеници и старейшините го обвиняваха , той мълчеше .
40027013	Тогава Пилат му каза : „ Не чуваш ли в колко много неща те обвиняват ? “
40027014	Но Исус не отговори на нито едно обвинение и Пилат остана много изненадан .
40027015	Всяка година на празника Пасха управникът освобождаваше по един затворник , когото хората посочваха .
40027016	По това време в затвора се намираше един известен престъпник на име Варава .
40027017	Когато тълпата се събра , Пилат ги попита : „ Кого искате да ви освободя : Варава или Исус , наречен Месията ? “
40027018	Той знаеше , че хората бяха предали Исус , защото му завиждаха .
40027019	Докато Пилат седеше в съда , жена му му изпрати съобщение , в което казваше : „ Остави този невинен човек на мира . Снощи сънувах сън за него , който много ме разтревожи . “
40027020	Но главните свещеници и старейшините убедиха тълпите да поискат Варава да бъде освободен , а Исус — убит .
40027021	Пилат каза : „ При мен са Варава и Исус . Кого искате да ви освободя ? “ „ Варава ! “ — отвърнаха хората .
40027022	Пилат попита : „ А какво да правя с Исус , наречен Месията ? “ Всички отговориха : „ Разпъни го на кръст ! “
40027023	„ Защо искате да го убия ? — попита Пилат . — Какво престъпление е извършил ? “ Хората започнаха да викат още по-силно : „ Разпъни го на кръст ! “
40027024	Пилат видя , че няма смисъл да продължава и че се надигат размирици . Тогава взе вода , изми ръцете си пред тълпата и каза : „ Не съм виновен за смъртта на този човек . Вие сте тези , които я искат . “
40027025	Тълпата отговори : „ Нека кръвта му тежи на нас и нашите деца . “
40027026	Тогава Пилат им освободи Варава и нареди да накажат Исус с бой с камшик , след което го предаде , за да бъде разпънат на кръст .
40027027	След това войниците на Пилат отведоха Исус в двореца на губернатора и целият полк се събра около него .
40027028	Свалиха дрехите му и го наметнаха с алена мантия .
40027029	После сплетоха венец от тръни и го сложиха на главата му , а в дясната му ръка поставиха тръстика . След това коленичиха пред него и подигравателно казваха : „ Да живее царят на юдеите ! “
40027030	Заплюваха го , а след това взеха тръстиката и го заудряха с нея по главата .
40027031	Когато се поругаха с него , те му свалиха мантията , облякоха го отново в неговите дрехи и го отведоха да бъде разпънат на кръст .
40027032	По пътя видяха един човек от Киринея на име Симон и го накараха да носи кръста на Исус .
40027033	Когато стигнаха до мястото , наречено Голгота , което означава „ Лобно място “ ,
40027034	войниците дадоха на Исус да пие вино , смесено с жлъчка , но след като го опита , той отказа да го изпие .
40027035	Приковаха го на един кръст , после си поделиха дрехите му , като хвърлиха жребий ,
40027036	и седнаха там , за да го пазят .
40027037	Над главата му сложиха надпис с отправеното срещу него обвинение : „ това е исус , царят на юдеите . “
40027038	Заедно с него бяха разпънати двама разбойника — единият от дясната , а другият от лявата му страна .
40027039	Хората , които минаваха оттам , го обиждаха , поклащаха глави
40027040	и казваха : „ Ти , който щеше да събаряш храма и да го строиш отново за три дни , я спаси себе си сега ! Слез от кръста , ако си Божият Син ! “
40027041	Главните свещеници , законоучителите и юдейските старейшини също бяха там и се присмиваха на Исус :
40027042	„ Другите спасяваше , а себе си не може да спаси ! Нали е царят на Израел ? Нека сега слезе от кръста и ще му повярваме !
40027043	Като толкова уповаваше на Бога , нека сега Бог го избави , ако наистина му е скъп . Нали сам казваше : « Аз съм Божият Син ! » “
40027044	Разбойниците , разпънати заедно с него , също го обсипваха с обиди .
40027045	По обяд над цялата страна се спусна мрак , който не се вдигна три часа .
40027046	Около три часа Исус извика високо : „ Или , Или , лама савахтани ? “ , което значи : „ Боже мой , Боже мой , защо си ме изоставил ? “
40027047	Някои от онези , които стояха там , чуха това и казаха : „ Вика Илия . “
40027048	Един от тях веднага изтича , напои с оцет една гъба и като я набучи на тръстикова пръчка , даде на Исус да пие от нея .
40027049	Но другите хора казаха : „ Остави го ! Нека да видим дали Илия ще дойде да го спаси . “
40027050	Исус извика високо още веднъж и след това издъхна .
40027051	В този момент завесата в храма се раздра на две от горе до долу . Земята се разтърси и скалите се напукаха .
40027052	Гробовете се отвориха и много от Божиите хора , които бяха умрели , възкръснаха .
40027053	Те излязоха от гробовете и след като Исус възкръсна , отидоха в святия град и се явиха на много хора .
40027054	Стотникът и войниците , които пазеха Исус , видяха земетресението и всичко , което стана . Те много се изплашиха и казаха : „ Той наистина бе Божий Син ! “
40027055	Много жени стояха там и гледаха отдалеч . Това бяха жените , които бяха следвали Исус от Галилея , за да се грижат за него .
40027056	Там бяха Мария Магдалина , Мария — майката на Яков и Йосиф , и майката на Зеведеевите синове .
40027057	Същата вечер в Ерусалим дойде един богат човек от Ариматея на име Йосиф , който също беше ученик на Исус .
40027058	Той отиде при Пилат и поиска тялото на Исус . Пилат нареди на войниците да му го дадат .
40027059	Тогава Йосиф взе тялото , зави го в ново ленено платно
40027060	и го положи в своята нова , наскоро изсечена в скалата гробница .
40027061	Мария Магдалина и другата Мария останаха да седят пред гробницата .
40027062	Беше Подготвителен ден . На следващия ден главните свещеници и фарисеите се срещнаха с Пилат
40027063	и му казаха : „ Господарю , спомняме си , че докато беше още жив , този самозванец каза : « След три дни ще възкръсна . »
40027064	Дай заповед да пазят гробницата , докато минат три дни , защото учениците му може да дойдат и да откраднат тялото , а след това да кажат на хората : « Той възкръсна от мъртвите . » Тази последна лъжа ще бъде по-лоша от онова , което говореха за него по-рано . “
40027065	Пилат им каза : „ Вземете няколко войника и идете да пазите гробницата както знаете . “
40027066	Те отидоха на гробницата , запечатаха входа и поставиха там стража .
40028001	Денят след съботата беше първият ден от седмицата и на зазоряване Мария Магдалина и другата Мария отидоха да видят гробницата .
40028002	В този момент стана много силно земетресение . Един Господен ангел слезе от небето , отиде до гробницата , отмести камъка от входа и седна върху него .
40028003	Ангелът блестеше ярко като светкавица , а дрехите му бяха бели като сняг .
40028004	Войниците , които пазеха гробницата , толкова се изплашиха от него , че се разтрепериха и заприличаха на мъртъвци .
40028005	Ангелът каза на жените : „ Вие не се страхувайте ! Зная , че търсите Исус , който беше разпънат на кръст .
40028006	Но той не е тук , а възкръсна , както беше казал . Елате да видите мястото , където лежеше тялото му .
40028007	После бързо идете и кажете на учениците му : « Той е възкръснал от мъртвите и сега отива в Галилея преди вас . Там ще го видите . » Това дойдох да ви кажа . “
40028008	Жените — изплашени , но и изпълнени с голяма радост — бързо се отдалечиха от гробницата и се завтекоха да кажат на учениците му .
40028009	И изведнъж по пътя ги срещна Исус и каза : „ Здравейте ! “ Те се приближиха до него , обгърнаха нозете му и му се поклониха .
40028010	Тогава Исус им каза : „ Не се страхувайте ! Идете и кажете на учениците ми да отидат в Галилея . Там ще ме видят . “
40028011	Когато жените отидоха да кажат на учениците , няколко войника , които пазеха гробницата , дойдоха в града и разказаха на главните свещеници всичко , което се беше случило .
40028012	Главните свещеници се срещнаха със старейшините и измислиха план . Те дадоха на войниците голяма сума пари
40028013	и им заръчаха : „ Кажете на хората , че учениците му са дошли през нощта и са откраднали тялото му , докато сте спали .
40028014	Ако губернаторът чуе за това , ще го убедим , че сте невинни и ще ви избавим от неприятности . “
40028015	Войниците взеха парите и направиха така , както им бе наредено . И така , тази история се разнесе сред юдеите и до ден днешен продължава да се разказва .
40028016	Единадесетте ученика отидоха в Галилея и се качиха на хълма , на който Исус им беше казал да отидат .
40028017	Там го видяха и му се поклониха , но някои от тях не повярваха , че това наистина е той .
40028018	Тогава Исус се приближи до тях и каза : „ Дадена ми е цялата власт в небето и на земята .
40028019	Затова идете при всички народи и ги направете мои ученици , като ги кръщавате в името на Отца и Сина , и Святия Дух .
40028020	Учете ги да изпълняват всичко , което съм ви заповядал . И помнете : аз ще бъда винаги с вас до края на света . “
41001001	Благата вест за Исус Христос , Божия Син , започва
41001002	с думите на пророк Исая : „ Чуй ! Пред теб изпращам пратеника си , който ще подготви пътя за теб . “
41001003	„ Един човек вика в пустинята : « Подгответе пътя за Господа , очертайте прави пътеките за него ! » “
41001004	Тогава дойде Йоан , който кръщаваше хората в пустинята и проповядваше да се покаят и да се кръстят , за да прости Бог греховете им .
41001005	Жителите на цяла Юдея и Ерусалим отиваха при него , изповядваха греховете си и Йоан ги кръщаваше в река Йордан .
41001006	Той носеше дрехи от камилска козина и беше препасан с кожен колан . Хранеше се със скакалци и див мед .
41001007	Ето какво проповядваше : „ След мен идва друг , който е по-силен от мен . Не съм достоен дори да коленича и да развържа връзките на сандалите му .
41001008	Аз ви кръщавам с вода , а той ще ви кръсти със Святия Дух . “
41001009	В онези дни при него дойде Исус от галилейския град Назарет и Йоан го кръсти в река Йордан .
41001010	Веднага щом излезе от водата , Исус видя небесата да се разтварят и Духът да слиза върху него в образа на гълъб .
41001011	От небесата се чу глас , който каза : „ Ти си моят възлюбен Син . Ти си избраникът ми . “
41001012	Веднага след това Духът заведе Исус в пустинята .
41001013	Той остана там четиридесет дни , изкушаван от Сатана . Живя сам с дивите животни и ангелите се грижиха за него .
41001014	След като Йоан беше хвърлен в затвора , Исус дойде в Галилея и започна да проповядва Благата вест от Бога .
41001015	Той казваше : „ Времето дойде . Божието царство наближава . Покайте се и повярвайте в Благата вест ! “
41001016	Като вървеше край Галилейското езеро , Исус видя Симон и брат му Андрей , които бяха рибари , да хвърлят мрежите си в езерото .
41001017	Той им каза : „ Последвайте ме и аз ще ви науча как да ловите хора . “
41001018	Те веднага оставиха мрежите си и го последваха .
41001019	Малко по-нататък Исус видя сина на Зеведей — Яков и брат му Йоан , които седяха в лодката си и подготвяха мрежите за улов .
41001020	Като видя братята , Исус веднага ги повика при себе си . Те оставиха баща си и наемните работници в лодката и го последваха .
41001021	Исус и учениците му отидоха в Капернаум . В събота Исус влезе в синагогата и започна да поучава .
41001022	Хората бяха удивени от неговото учение , защото той ги поучаваше с власт , а не като законоучителите .
41001023	В синагогата им имаше един човек , обладан от зъл дух , който започна да вика :
41001024	„ Какво искаш от нас , Исусе от Назарет ? Да ни погубиш ли дойде ? Аз зная кой си — Святият на Бога . “
41001025	Исус строго заповяда на злия дух : „ Млъкни и излез от него ! “
41001026	Тогава злият дух разтърси тялото на човека и със силен вик излезе от него .
41001027	Всички бяха смаяни и се питаха един друг : „ Какво е това ? Що за ново учение е ? Той проповядва с власт и дори злите духове се подчиняват на заповедите му ! “
41001028	И мълвата за него се разнесе бързо из цяла Галилея .
41001029	Щом излязоха от синагогата , заедно с Яков и Йоан те веднага отидоха в дома на Симон и Андрей .
41001030	Тъщата на Симон лежеше болна с треска и веднага казаха на Исус за нея .
41001031	Той отиде до леглото й , хвана я за ръката и й помогна да стане . Треската изчезна , тя оздравя и започна да им прислужва .
41001032	Когато настъпи вечерта , след залез слънце хората доведоха при Исус всички болни и обладани от демони .
41001033	Целият град се събра пред вратата на къщата .
41001034	Исус излекува много хора , страдащи от различни болести , и прогони много демони , но не позволяваше на демоните да говорят , защото те знаеха кой е .
41001035	На сутринта Исус се събуди много рано , излезе още по тъмно от къщата и отиде да се моли на едно необитавано място .
41001036	Симон и приятелите му тръгнаха да го търсят
41001037	и като го намериха , му казаха : „ Всички те търсят . “
41001038	А той им каза : „ Нека идем из селата и градовете наоколо , за да мога да проповядвам и на други места . Нали затова съм тук ! “
41001039	И тръгна из цяла Галилея , проповядваше в синагогите им и прогонваше демони от хората .
41001040	При Исус дойде един болен от проказа , коленичи пред него и започна да го моли : „ Ти имаш власт и стига да поискаш , можеш да ме излекуваш . “
41001041	Исус го съжали , протегна ръката си , докосна го и каза : „ Искам — бъди здрав ! “
41001042	Проказата веднага напусна човека и той оздравя .
41001043	Исус го прати да си върви и като го предупреди строго ,
41001044	му заръча : „ На никого не казвай какво направих за теб , а иди и се покажи на свещеника и принеси за оздравяването си каквото е заповядал Моисей . Това ще засвидетелства на хората , че си излекуван . “
41001045	Но човекът си тръгна и започна да разказва на всички , че Исус го е излекувал . И така мълвата за Исус се разнесе и той вече не можеше да влезе открито в някой град , затова оставаше в необитавани места , но въпреки това при него се стичаха хора отвсякъде .
41002001	След няколко дни Исус се върна в Капернаум и новината , че си е у дома , се разнесе .
41002002	Толкова много хора се бяха събрали да го чуят , че къщата се препълни и нямаше място дори отвън пред вратата . Исус им проповядваше Божието слово .
41002003	В това време дойдоха няколко души , четирима от които носеха един парализиран човек .
41002004	Тъй като беше невъзможно да стигнат до Исус , те се качиха на покрива и направиха отвор над мястото , където беше седнал . После спуснаха носилката , на която лежеше парализираният .
41002005	Като видя вярата им , Исус каза на парализирания : „ Синко , греховете ти се прощават . “
41002006	Там седяха някои от законоучителите и си помислиха :
41002007	„ Как може да говори така ? Той богохулства ! Единствено Бог може да прощава грехове . “
41002008	Исус веднага прозря в духа си какво си мислеха те и им каза : „ Защо таите такива мисли ?
41002009	Кое е по-лесно : да кажа на този парализиран човек « Греховете ти се прощават » или да му кажа « Стани , вземи си носилката и ходи » ?
41002010	Но аз ще ви покажа , че Човешкият Син има власт на земята да прощава грехове . “ И като се обърна към парализирания , каза :
41002011	„ Казвам ти , стани ! Вземи си носилката и си върви вкъщи . “
41002012	И човекът се изправи , веднага си взе носилката и излезе от стаята пред очите на всички . Хората бяха смаяни и славеха Бога , казвайки : „ Това е най-изумителното нещо , което сме виждали . “
41002013	Исус отново отиде край езерото и поучаваше всички , които го бяха последвали там .
41002014	И като вървеше по брега , видя бирника Левий , сина на Алфей , седнал на работното си място . Исус му каза : „ Последвай ме ! “ И Левий стана и го последва .
41002015	По-късно на същия ден Исус отиде да вечеря в къщата на Левий . Много бирници и грешници седяха на трапезата с Исус и учениците му , тъй като доста такива хора го следваха .
41002016	Някои законоучители , които бяха фарисеи , като видяха Исус да яде с бирници и грешници , попитаха учениците му : „ Защо яде с бирници и грешници ? “
41002017	Той чу това и им каза : „ Не здравите се нуждаят от лекар , а болните . Дойдох да призова не праведните хора , а грешниците . “
41002018	Учениците на Йоан и фарисеите постеха . При Исус дойдоха хора , които го попитаха : „ Защо Йоановите ученици и учениците на фарисеите постят , а твоите — не ? “
41002019	Исус им отговори : „ Нима очаквате сватбарите да постят , когато младоженецът е сред тях ? Докато е там , те няма да постят .
41002020	Но ще дойде време , когато той ще им се отнеме и тогава ще постят .
41002021	Никой не зашива кръпка от нов плат върху стара дреха . Ако зашие , новият плат ще се свие , ще съдере дрехата и скъсаното ще стане още по-голямо .
41002022	Никой не налива ново вино в стари мехове , защото новото вино ще ги спука и тогава и виното , и меховете ще се похабят . Затова ново вино се налива в нови мехове . “
41002023	Случи се в съботен ден Исус да минава с учениците си през една житна нива и учениците му късаха житни класове .
41002024	Фарисеите ги видяха и казаха на Исус : „ Защо учениците ти вършат това в съботен ден ? Нали е против закона ? “
41002025	Исус им отговори : „ Никога ли не сте чели какво направи Давид , когато той и хората с него бяха гладни и имаха нужда от храна ?
41002026	По времето на първосвещеника Авиатар той влезе в Божия дом и яде от хлябовете , принесени в дар на Бога , които според закона на Моисей никой освен свещениците не може да яде , и даде даже и на онези , които бяха с него . “
41002027	После им каза : „ Съботният ден беше създаден за хората , а не хората — за съботния ден .
41002028	Така че Човешкият Син е господар и на съботата . “
41003001	Друг път , влизайки в синагогата , Исус видя един човек с изсъхнала ръка .
41003002	Някои хора внимателно го наблюдаваха , за да видят дали ще излекува сакатия в съботен ден , за да го обвинят след това .
41003003	Исус каза на човека с изсъхналата ръка : „ Изправи се пред всички ! “
41003004	После попита : „ Какво трябва да се прави в събота — добро или зло ? Кое е правилно — да се спаси един живот или да се погуби ? “ Но те мълчаха .
41003005	Исус ги изгледа с гняв и , наскърбен от тяхната жестокосърдечност , каза на сакатия : „ Протегни си ръката ! “ Човекът я протегна и тя оздравя .
41003006	Тогава фарисеите излязоха и заедно с иродианите веднаха започнаха да заговорничат как да убият Исус .
41003007	Исус и учениците му се отправиха към езерото . Множество хора от Галилея , Юдея ,
41003008	Ерусалим , Идумея , от земите отвъд река Йордан и от околностите на Тир и Сидон го следваха . Те отиваха при него , защото бяха чули за нещата , които той вършеше .
41003009	Като видя целия този народ , Исус накара учениците си да му намерят и приготвят малка лодка , така че тълпата да не се блъска в него .
41003010	Той беше излекувал много хора и затова сега всички , които бяха болни от нещо , се бутаха напред да го докоснат .
41003011	Имаше и такива , в които се бяха вселили зли духове . Щом видеха Исус , злите духове падаха в краката му и викаха : „ Ти си Божият Син ! “
41003012	Но Исус строго им заповядваше да не разкриват пред хората кой е .
41003013	След това се качи на един хълм и повика при себе си онези , които искаше . Те отидоха при него .
41003014	От тях Исус избра дванадесет души , които нарече апостоли , за да бъдат с него и да ги изпраща да проповядват
41003015	и да имат власт да прогонват демони .
41003016	Ето имената на дванадесетте , които Исус избра : синовете на Зеведей , които нарече Воанергес или „ Синове на гръмотевицата “ ; който го предаде .
41003017	Яков и Йоан , синовете на Зеведей , които нарече Воанергес или „ Синове на гръмотевицата “ ;
41003018	Андрей , Филип , Вартоломей , Матей , Тома , Яков – синът на Алфей , Тадей , Симон Зилотът
41003019	и Юда Искариотски , който го предаде .
41003020	После Исус влезе в една къща и наоколо отново се събраха толкова много хора , че той и учениците му не можаха дори да се нахранят .
41003021	Като чуха къде е , близките му отидоха да го приберат , защото хората говореха , че е луд .
41003022	А дошлите от Ерусалим законоучители казваха : „ Веелзевул живее в него . Той прогонва демоните , защото използва силата на главатаря на демоните . “
41003023	Тогава Исус ги събра и започна да им говори с притчи . Той каза : „ Как може Сатана да прогонва своите демони ?
41003024	Царство , което е разединено от вътрешни борби , не може да оцелее .
41003025	Семейство , което е раздирано от разпри , не може да оцелее .
41003026	Ако Сатана се изправи и воюва против себе си , не може да оцелее . Това ще е краят му .
41003027	Никой не може да влезе в къщата на силен човек и да задигне вещите му , ако първо не го върже . Само тогава ще може да го ограби .
41003028	Истина ви казвам : всички грехове на хората и всички богохулства , които са изрекли , могат да им се простят .
41003029	Но ако някой богохулства срещу Святия Дух , за него прошка никога няма да има — той е извършил вечен грях . “
41003030	Исус каза всичко това , защото говореха , че в него се е вселил зъл дух .
41003031	Тогава дойдоха майка му и братята му и пратиха някакъв човек да го извика , а те останаха отвън .
41003032	Около Исус седяха много хора , които му казаха : „ Майка ти , братята ти и сестрите ти са вън и те търсят . “
41003033	Той попита : „ Коя е майка ми ? Кои са братята ми ? “
41003034	И като огледа насядалите наоколо , каза : „ Ето ги моята майка и моите братя .
41003035	Който изпълнява Божията воля , е мой брат , сестра и майка . “
41004001	Исус започна отново да проповядва на брега на езерото и огромна тълпа от хора се събра около него . Тогава той се качи на една лодка и навлезе в езерото , а всички други останаха на брега , близо до водата .
41004002	И като ги поучаваше за много неща в притчи , той каза :
41004003	„ Слушайте ! Един земеделец излязъл да сее
41004004	и докато сеел , някои семена паднали край пътя . Долетяли птици и ги изкълвали .
41004005	Някои семена паднали върху камениста почва , където нямало достатъчно пръст . Те скоро поникнали , защото почвеният слой бил тънък .
41004006	Но слънцето изгряло , изгорило растенията и те изсъхнали , защото нямали достатъчно дълбоки корени .
41004007	Някои от семената пък паднали сред трънливи плевели , които избуяли и задушили растенията , пречейки им да дадат зърно .
41004008	А някои паднали на добра почва , поникнали , израснали и дали плод . Едни родили тридесет , други — шестдесет , а трети — сто пъти повече зърно , отколкото било засято . “
41004009	След това Исус им каза : „ Който има уши да чува , да слуша ! “
41004010	Когато остана насаме с дванадесетте апостола и другите си ученици , те го попитаха за притчите .
41004011	Исус им каза : „ На вас е дадено да узнаете тайната на Божието царство , а на онези отвън всичко се дава в притчи .
41004012	Защото « Непрестанно слушат , но не разбират . Непрестанно гледат , но не проумяват това , което виждат . Иначе щяха да се обърнат към Бога и той щеше да им прости . » “
41004013	После каза на учениците си : „ Нима не разбирате смисъла на тази притча ? Как тогава ще разберете която и да било друга притча ?
41004014	Сеячът сее Божието слово .
41004015	Някои хора са като семената , паднали край пътя . Те чуват Божието слово , но Сатана веднага идва и грабва словото , посято в душите им .
41004016	Други са като семената , попаднали върху каменистата почва . Когато чуят Божието слово , те веднага с радост го приемат .
41004017	Но то не прониква дълбоко в сърцата им и не остава задълго в тях . Щом дойдат неприятности или започнат преследвания заради него , те бързо се предават .
41004018	Някои хора са като семената , паднали сред трънливите плевели — те слушат Божието слово ,
41004019	но после житейските грижи , измамата на богатствата и желанията за други неща навлизат и го задушават , и то не дава плод .
41004020	Други пък са като семената , засяти върху добрата почва . Това са хората , които чуват Божието слово , приемат го и дават плод — понякога тридесет , понякога шестдесет , а понякога и сто пъти повече . “
41004021	Исус им каза : „ Нима някой внася лампа , за да я сложи под дълбок съд или да я скрие под леглото ? Не я ли внася , за да я сложи на поставка ?
41004022	Защото всичко скрито ще излезе наяве и всяко тайно нещо ще се разкрие .
41004023	Който има уши да чува , да слуша ! “
41004024	Той им каза също : „ Внимателно помислете върху това , което чувате . С каквато мярка мерите , с такава ще мерят и вас ; от вас даже ще изискват повече .
41004025	На имащия ще му бъде дадено още , а на този , който няма , ще му бъде отнето и малкото , което има . “
41004026	После Исус каза : „ Божието царство прилича на човек , който посява в земята семе .
41004027	Семето започва да расте . Расте ден и нощ , независимо дали човек е буден или спи . То си расте , без той да знае как става това .
41004028	Земята сама отглежда зърното — първо пониква стъблото , после изкласява и класът се налива .
41004029	Щом зърното узрее , човекът веднага започва да жъне , защото е дошло време за прибиране на реколтата . “
41004030	После той каза : „ С какво да сравня Божието царство ? С каква притча да го опиша ?
41004031	То е като синапеното зрънце , което по време на сеенето е най-малкото от всички семена на земята .
41004032	Но веднъж засято , избуява и става най-голямото от всички градински растения — с големи клони , под чиято сянка небесните птици могат да свиват гнезда . “
41004033	И с много подобни притчи Исус проповядваше словото и им казваше толкова , колкото можеха да разберат .
41004034	Той винаги им говореше с притчи , но когато оставаше насаме с учениците си , им обясняваше всичко .
41004035	Същия този ден вечерта Исус каза на учениците си : „ Да отидем на отсрещния бряг . “
41004036	Те оставиха тълпата от хора и се качиха в лодката при Исус . С тях имаше още няколко лодки .
41004037	Забушува силна буря , вълните се разбиваха в лодката и тя почти се напълни с вода .
41004038	Исус спеше на кърмата , положил главата си на възглавница . Учениците му го събудиха и казаха : „ Учителю , не те ли е грижа за нас ? Ще загинем ! “
41004039	Исус стана , заповяда на вятъра да стихне и каза на езерото : „ Тихо ! Замълчи ! “ Вятърът утихна и настъпи мъртва тишина .
41004040	После Исус се обърна към учениците си и каза : „ Защо се страхувате ? Все още ли не вярвате ? “
41004041	Но те бяха много изплашени и се питаха един друг : „ Кой е този човек , че дори вятърът и езерото му се подчиняват ? “
41005001	Исус и учениците му пристигнаха на другия бряг на езерото в страната на герасините .
41005002	Веднага щом Исус слезе от лодката , към него се приближи един човек , който идваше откъм гробниците и беше обладан от зъл дух .
41005003	Този човек живееше в гробниците и никой вече не можеше да го върже , даже и с вериги .
41005004	Много пъти бяха оковавали ръцете и краката му , но той късаше веригите и чупеше оковите на парчета , и никой не беше в състояние да го усмири .
41005005	Ден и нощ постоянно скиташе из гробниците и по хълмовете , крещеше и се нараняваше с камъни .
41005006	Той видя Исус още отдалеч , спусна се към него и падна в краката му .
41005007	Исус каза на злия дух в човека : „ Излез от него ! “ А той изкрещя с висок глас : „ Какво искаш от мен , Исусе , Сине на Всевишния Бог ? Заклевам те в Бога , недей да ме мъчиш ! “
41005008	
41005009	Тогава Исус го попита : „ Как се казваш ? “ Той отговори : „ Името ми е Легион , защото сме много . “
41005010	А злите духове в човека отново и отново молеха Исус да не ги прогонва вън от тази област .
41005011	На близкия хълм пасеше голямо стадо свине .
41005012	Злите духове молеха Исус и казваха : „ Прати ни в свинете , нека влезем в тях ! “
41005013	Исус им разреши и те излязоха от човека и се вселиха в свинете . Тогава стадото — около две хиляди животни — се втурна надолу по склона към езерото и цялото се издави .
41005014	Мъжете , които пасяха свинете , избягаха и разказаха всичко в града и околността и хората наизлязоха да видят какво се беше случило .
41005015	Те дойдоха при Исус и когато видяха човека , който преди беше обладан от демоните , да седи облечен и със здрав разум , се изплашиха .
41005016	Тези , които бяха видели как стана всичко , разказваха за случилото се с обладания от зли духове и със свинете .
41005017	И тогава хората започнаха да молят Исус да напусне тяхната област .
41005018	Когато Исус се качваше в лодката , освободеният от зли духове го молеше да му разреши да тръгне с него .
41005019	Но Исус не му позволи и му заръча : „ Иди си у дома при своите хора и им разкажи какво Господ направи за теб и как се смили над теб . “
41005020	Човекът си тръгна и разказваше на хората в Декаполис какво направи Исус за него . И всички се удивляваха .
41005021	Исус отново прекоси езерото и се върна на другия му бряг . Около него се насъбра огромна тълпа .
41005022	Дойде един от началниците на синагогата на име Яир . Като видя Исус , той падна в краката му
41005023	и настоятелно започна да го моли : „ Дъщеричката ми умира . Моля те , ела и положи ръцете си върху нея , за да оздравее и да живее ! “
41005024	И така , Исус тръгна с Яир . Огромна тълпа от хора го следваше и го притискаше отвсякъде .
41005025	Сред множеството имаше една жена , която от дванадесет години кървеше .
41005026	Тя беше изстрадала много при различни лечители , които се бяха опитали да й помогнат , беше похарчила всичките си пари без резултат и състоянието й все повече се влошаваше .
41005027	Като чу за Исус , тя се приближи зад него в тълпата и докосна дрехата му ,
41005028	защото непрекъснато си повтаряше : „ Ако само докосна дрехите му , ще оздравея . “
41005029	Щом го докосна , кървенето й спря и тя почувства , че тялото й е излекувано от страданието .
41005030	Исус веднага усети , че от него излезе сила , и като се обърна към тълпата , попита : „ Кой докосна дрехите ми ? “
41005031	Учениците му казаха : „ Виждаш колко хора се блъскат край теб и още питаш кой те е докоснал ! “
41005032	Но Исус продължи да се оглежда , като търсеше да намери онази , която го беше докоснала .
41005033	Тогава жената дойде и падна в краката му . Тя вече знаеше , че е излекувана и , треперейки от страх , му призна цялата истина .
41005034	Исус й каза : „ Дъще , вярата ти те излекува . Иди си в мир и повече няма да страдаш . “
41005035	Той още говореше , когато от къщата на началника дойдоха пратеници и казаха на Яир : „ Дъщеря ти умря . Не безпокой повече Учителя . “
41005036	Но Исус дочу тези думи и му каза : „ Не се страхувай ! Само вярвай . “
41005037	Исус не позволи на никого да го последва с изключение на Петър , Яков и брат му Йоан .
41005038	Те отидоха в къщата на началника на синагогата и видяха голяма суматоха и много хора , които ридаеха и оплакваха момичето на висок глас .
41005039	Исус влезе и им каза : „ Защо е тази суматоха и плач ? Детето не е мъртво , а е заспало . “
41005040	Хората му се присмяха . Исус накара всички да излязат , извика при себе си бащата и майката на детето , както и онези , които бяха с него , и влезе там , където беше то .
41005041	После взе ръката му и каза : „ Талита , куми ! “ , което значи : „ Момиченце , казвам ти : Стани ! “
41005042	Момиченцето веднага се изправи и започна да върви . ( То беше на 12 години . ) Родителите му и учениците на Исус бяха напълно изумени .
41005043	Той строго им заръча да не казват на никого за това и им каза да дадат на детето нещо за ядене .
41006001	Исус излезе от къщата и отиде в родния си град , следван от учениците си .
41006002	Когато настъпи съботният ден , той започна да поучава в синагогата и много хора бяха удивени от думите му . „ Откъде е получил това учение ? — казваха те . — Каква е тази мъдрост и кой му я даде ? Как ръцете му имат такава сила да вършат чудеса ?
41006003	Нима той не е дърводелецът — синът на Мария и братът на Яков , Йосия , Юда и Симон ? И тези тук сред нас не са ли сестрите му ? “ И хората отказаха да го приемат .
41006004	Исус им каза : „ Пророкът навсякъде е на почит освен в родния си град , между роднините си и в собствения си дом . “
41006005	И той не можа да извърши там никакво чудо с изключение на това , че излекува няколко болни , като положи ръцете си върху тях .
41006006	Исус беше удивен , че хората нямаха вяра . След това отиде да проповядва из околните села .
41006007	Той извика при себе си дванадесетте апостола и започна да ги изпраща по двама , като им даваше власт над злите духове .
41006008	Нареди им : „ Не взимайте нищо за из път освен тояга — нито хляб , нито торба , нито пари в поясите си .
41006009	Обуйте сандали и вземете само дрехите , които са на вас .
41006010	Като влезете в някоя къща , останете там , докато си тръгнете от онзи град .
41006011	Ако някъде не ви приемат или не искат да ви слушат , тръгнете си и на излизане оттам изтърсете праха от краката си . Това ще им бъде като предупреждение . “
41006012	Апостолите тръгнаха и започнаха да проповядват на хората да се покаят .
41006013	Те прогониха много демони , помазаха много болни със зехтин и ги излекуваха .
41006014	Цар Ирод чу за Исус , тъй като името му стана широко известно . Някои хора казваха : „ Той е Йоан Кръстител , който е възкръснал от мъртвите и затова може да извършва тези чудеса . “
41006015	Други разправяха : „ Той е Илия “ , а трети приказваха : „ Той е пророк , като пророците от древността . “
41006016	Но когато Ирод чу за това , каза : „ Йоан , когото аз обезглавих , е възкръснал от мъртвите . “
41006017	Самият Ирод беше заповядал на войниците си да заловят Йоан и да го хвърлят в затвора заради жена си Иродиада , която преди да се омъжи за него , беше жена на брат му Филип .
41006018	Йоан непрекъснато повтаряше на Ирод : „ Не е редно да живееш с жената на брат си . “
41006019	Иродиада го намрази и искаше да го убие , но не можеше ,
41006020	защото Ирод се страхуваше от Йоан , понеже знаеше , че е праведен и свят човек , и го пазеше . Ирод обичаше да слуша проповедите на Йоан , макар че думите му силно го смущаваха .
41006021	Най-накрая Иродиада издебна удобен момент . По случай рождения си ден Ирод устрои пир за своите висши управници , хилядниците и най-видните хора в Галилея .
41006022	На тържеството дойде и дъщерята на Иродиада , която танцува пред всички . Ирод и гостите му бяха много доволни и царят й каза : „ Искай от мен каквото си пожелаеш и аз ще ти го дам . “
41006023	И обеща тържествено : „ Ще ти дам каквото и да ме помолиш , дори и това да е половината ми царство . “
41006024	Девойката излезе и попита майка си : „ Какво да поискам ? “ „ Поискай главата на Йоан Кръстител “ — отговори майка й .
41006025	Девойката бързо се върна при царя и му каза : „ Искам веднага да ми донесат на поднос главата на Йоан Кръстител . “
41006026	Царят много се натъжи , но заради клетвите си , които беше дал пред присъстващите , не искаше да й откаже
41006027	и веднага изпрати един войник със заповед да донесе главата на Йоан . Той отиде в затвора , отсече главата му ,
41006028	после я донесе на поднос и я подаде на девойката , а тя я даде на майка си .
41006029	Когато научиха за това , учениците на Йоан дойдоха , взеха тялото му и го погребаха .
41006030	Апостолите се върнаха , наобиколиха Исус и му заразказваха всичко , което бяха извършили и поучавали .
41006031	Те се бяха събрали на едно много оживено място и нямаха време дори да се нахранят , затова той им каза : „ Елате да идем някъде на необитавано място , където ще сме сами и ще си починете малко . “
41006032	Качиха се на една лодка и отидоха сами на необитавано място .
41006033	Докато пътуваха обаче , много хора ги видяха и като ги разпознаха , хукнаха пеша по брега от всички градове и пристигнаха там преди тях .
41006034	Когато слезе от лодката , Исус видя огромната тълпа и му дожаля за хората , понеже приличаха на овце без пастир . И започна да ги поучава за много неща .
41006035	Тъй като вече ставаше късно , учениците на Исус дойдоха при него и му казаха : „ Мястото е необитавано , а вече е късно .
41006036	Отпрати хората да отидат в близките стопанства и села , за да си купят нещо за ядене . “
41006037	Исус им отговори : „ Вие ги нахранете . “ Те му казаха : „ Ще ни трябват двеста динария , за да купим достатъчно хляб за всички тези хора ! “
41006038	Той ги попита : „ Колко хляба имате ? Идете и вижте . “ Те преброиха хляба и казаха : „ Имаме пет хляба и две риби . “
41006039	Тогава Исус нареди на учениците си да кажат на хората да седнат на групи върху зелената трева .
41006040	И те насядаха на групи от петдесет и сто души .
41006041	Исус взе петте хляба и двете риби , вдигна поглед към небето и благодари на Бога . След това разчупи хляба и го даде на учениците да го раздадат на хората . А също раздели двете риби между всички .
41006042	Всички ядоха и се нахраниха ,
41006043	а с останалите къшеи хляб и риба напълниха дванадесет кошници .
41006044	Тези , които ядоха , бяха пет хиляди мъже .
41006045	След това веднага Исус накара учениците си да се качат в лодката и докато той отпрати тълпата , те да тръгнат за Витсаида , на отсрещния бряг на езерото .
41006046	След като изпрати всички , Исус се качи на хълма да се помоли .
41006047	С настъпването на вечерта лодката беше все още по средата на езерото , а Исус стоеше сам на брега .
41006048	Той видя , че учениците му трудно гребат , защото духаше насрещен вятър . Някъде между три и шест часа сутринта Исус ги настигна , ходейки по водата с намерение да ги отмине .
41006049	Учениците му , като го видяха да върви по водата , го помислиха за призрак и завикаха от страх .
41006050	Всички го видяха и бяха ужасени . Исус веднага се обърна към тях и каза : „ Смело ! Аз съм ! Не се страхувайте ! “
41006051	После се качи в лодката при тях и вятърът веднага утихна . А учениците му бяха напълно слисани ,
41006052	защото не бяха проумели чудото с хляба и сърцата им бяха закоравели .
41006053	Прекосявайки езерото , те пристигнаха в Генисарет и завързаха лодката на брега .
41006054	Щом слязоха от нея , хората веднага познаха Исус .
41006055	Те се разтичаха из цялата околност и започнаха да водят при него болните на носилки навсякъде , където чуеха , че се намира .
41006056	Където и да отидеше — в села , градове или стопанства — навсякъде хората изнасяха болните по пазарите и се молеха на Исус да им позволи да докоснат поне края на дрехата му . И всеки , който се допираше до него , оздравяваше .
41007001	Около Исус се събраха фарисеите и няколко законоучители , дошли от Ерусалим .
41007002	Те видяха , че някои от учениците му ядат с нечисти , тоест неизмити ръце .
41007003	Фарисеите и всички юдеи не ядат , докато не си измият ръцете до лактите , спазвайки традицията , оставена от предците им .
41007004	И като се върнат от пазара , не ядат нищо от това , което са купили , преди да го измият по специален начин . Те спазват и много други традиции , като например миенето на чашите , стомните и медните съдове .
41007005	Затова фарисеите и законоучителите попитаха Исус : „ Защо твоите ученици не спазват традицията , оставена от предците ни , и ядат с неизмити ръце ? “
41007006	Исус им отговори : „ Вие сте лицемери ! Прав е бил Исая , когато е пророкувал за вас : « Тези хора ме почитат само на думи , но в сърцата им няма място за мен .
41007007	Няма никакъв смисъл да ми се покланят , щом това , което поучават , са само измислени от хора правила . »
41007008	Вие отхвърлихте Божиите заповеди и спазвате традиции , измислени от хората . “
41007009	И после им каза : „ Мислите , че постъпвате умно , като пренебрегвате Божиите заповеди , за да следвате собствените си традиции .
41007010	Моисей е казал : « Уважавай баща си и майка си ! » и « Който обиди баща си или майка си , да бъде наказан със смърт ! »
41007011	А вие учите , че ако човек каже на баща си или майка си : « Това , което имам и може да ти е от полза , е Курбан , тоест отделено като дар за Бога » ,
41007012	то на него вече му е позволено да не върши нищо повече за баща си и майка си .
41007013	Така с традицията си , която предавате от поколение на поколение , и с много други неща , които вършите , вие зачерквате онова , което Бог е казал . “
41007014	Исус отново събра народа при себе си и каза : „ Слушайте ме всички и разберете това :
41007015	нищо , което влиза в човека отвън , не може да го оскверни . Човек се осквернява от нещата , които излизат от него . “
41007017	След това Исус остави хората и влезе в къщата . Там учениците му го попитаха за смисъла на тази притча .
41007018	Той им каза : „ И вие ли не разбирате ? Нима не знаете , че нищо , което влиза в човека отвън , не може да го оскверни ?
41007019	Нали не отива в ума , а в стомаха му , и после се изхвърля навън ? “ ( По този начин Исус обяви , че няма храна , която е грешно да се яде . )
41007020	И каза : „ Онова , което излиза от човека , го прави осквернен ,
41007021	защото вътре в него , в ума му , там се зараждат зли помисли , сексуални грехове , кражби , убийства ,
41007022	изневери , алчност , злоба , измама , разврат , завист , клевета , високомерие и глупост .
41007023	Всички тези злини излизат отвътре и оскверняват човека . “
41007024	Исус напусна това място и отиде в земите край Тир . Влезе в една къща и не искаше никой да узнае , че е там , но не можа да запази в тайна присъствието си .
41007025	Случи се така , че една жена , чиято дъщеря беше обладана от зъл дух , чу за Исус , веднага дойде при него и падна в краката му .
41007026	Тази жена беше гъркиня , родом от Финикия , провинция в Сирия . Тя започна да моли Исус да прогони демона от дъщеря й .
41007027	Исус й каза : „ Първо децата трябва да се нахранят , защото не е редно да им вземеш хляба и да го хвърлиш на кучетата . “
41007028	Жената отговори : „ Господи , дори и кучетата под масата ядат трохите , паднали от децата . “
41007029	Тогава Исус й каза : „ Добре отговори , затова можеш да си вървиш — демонът е излязъл от дъщеря ти . “
41007030	Като се прибра , жената завари дъщеря си да лежи на леглото , освободена от демона .
41007031	Исус напусна земите край Тир , мина през Сидон и земите на Декаполис и стигна до Галилейското езеро .
41007032	Там няколко души доведоха при него един глух , който почти не можеше да говори , и го помолиха да положи ръцете си върху него .
41007033	Исус отведе човека настрана от хората и сложи пръстите си в ушите му . После плю , докосна езика му ,
41007034	вдигна поглед към небето и като въздъхна дълбоко , каза : „ Еффата ! “ ( което значи „ Отвори се ! “ )
41007035	И веднага човекът започна да чува , езикът му се освободи и той проговори ясно .
41007036	Тогава Исус заповяда на хората да не разказват на никого за случилото се , но колкото повече им забраняваше , толкова повече те го разгласяваха .
41007037	Всички бяха напълно смаяни и казваха : „ Исус всичко върши добре ! Той прави дори глухите да чуват и немите да говорят . “
41008001	При друг случай по това време , при Исус се бяха събрали много хора , които нямаха нищо за ядене . Той извика учениците си и им каза :
41008002	„ Жал ми е за тези хора — от три дни вече са с мен , а нямат какво да ядат .
41008003	Ако ги изпратя да си тръгнат гладни , ще припаднат по пътя , защото някои живеят много далеч . “
41008004	Учениците му отговориха : „ Къде тук , в това необитавано място , можем да намерим достатъчно хляб , за да нахраним всички тези хора ? “
41008005	А Исус ги попита : „ Колко хляба имате ? “ „ Седем “ — отвърнаха те .
41008006	Тогава Исус нареди на хората да седнат на земята , после взе седемте хляба , благодари на Бога , разчупи ги и даде на учениците си да ги разпределят на народа и те ги раздадоха .
41008007	Имаха и няколко рибки , за които той отново благодари на Бога и каза да раздадат и тях .
41008008	Всички ядоха до насита , а с това , което остана от храната , напълниха седем кошници .
41008009	Там имаше около четири хиляди души . После Исус ги отпрати ,
41008010	а веднага след това се качи с учениците си в една лодка и отпътува за Далманутанската област .
41008011	При Исус дойдоха фарисеите , които започнаха да му задават въпроси . За да го изпитат , те поискаха от него да извърши знамение като доказателство , че е дошъл от Бога .
41008012	Исус въздъхна тъжно и каза : „ Защо това поколение иска за доказателство небесно знамение ? Истина ви казвам : никакво знамение няма да му бъде дадено . “
41008013	След това остави фарисеите и като се качи в лодката , мина на отсрещната страна .
41008014	Учениците му имаха в лодката само един хляб , защото бяха забравили да вземат повече .
41008015	Исус ги предупреди : „ Внимавайте ! Пазете се от маята на фарисеите и маята на Ирод . “
41008016	Те започнаха да разискват помежду си за смисъла на неговите думи . „ Той каза това , защото нямаме хляб “ — говореха те .
41008017	Исус знаеше за какво разговарят и им каза : „ Защо разисквате за това , че нямате хляб ? Още ли не схващате и не разбирате ? Толкова ли са затъпели умовете ви ?
41008018	Като имате очи — не виждате ли ? Като имате уши — не чувате ли ? Не помните ли какво направих ?
41008019	Когато разделих пет хляба на пет хиляди души , колко кошници напълнихте с къшеите , които останаха ? “ „ Дванадесет “ — отвърнаха те .
41008020	„ А когато разчупих седем хляба за четири хиляди души , колко кошници напълнихте с къшеите , които останаха ? “ „ Седем “ — отвърнаха те .
41008021	Тогава Исус ги попита : „ Нима все още нищо не разбирате ? “
41008022	Исус и учениците му стигнаха Витсаида . Няколко души доведоха при него един сляп човек и помолиха Исус да го докосне .
41008023	Той хвана слепия за ръка , изведе го от селото и като плюна на очите му , положи ръце върху него и го попита : „ Виждаш ли нещо ? “
41008024	Слепият вдигна поглед и каза : „ Виждам хора като дървета , които ходят наоколо . “
41008025	Исус отново положи ръце върху очите му и тогава човекът разтвори широко очи , зрението му се възвърна и започна всичко да вижда ясно .
41008026	Исус го изпрати вкъщи , като му каза : „ Не отивай в селото . “
41008027	Исус и учениците му тръгнаха към селата около Кесария Филипова и по пътя Исус ги попита : „ Кой съм аз според хората ? “
41008028	Те отговориха : „ Някои казват , че си Йоан Кръстител , други — че си Илия , а трети — че си един от пророците . “
41008029	Тогава Исус ги попита : „ А според вас кой съм ? “ Петър отговори : „ Ти си Месията . “
41008030	Тогава Исус ги предупреди да не казват на никого за него .
41008031	И започна да ги учи : „ Човешкият Син трябва много да изстрада и да бъде отхвърлен от старейшините , главните свещеници и законоучителите . После ще бъде убит , а след три дни ще възкръсне . “
41008032	Исус открито им каза какво ще се случи , а Петър го дръпна настрана и започна да го укорява .
41008033	Но Исус се обърна и като огледа учениците си , строго отвърна на Петър : „ Махни се от мен , Сатана ! Защото мислиш не както мисли Бог , а както мислят хората . “
41008034	После събра край себе си всички хора и учениците си и им каза : „ Ако някой иска да ме последва , трябва да каже « Не ! » на собствените си желания , да вземе своя кръст и да ме следва .
41008035	Който иска да спаси живота си , ще го загуби , а който загуби живота си заради мен и заради Благата вест , ще го спаси .
41008036	Каква полза има човек , ако спечели целия свят , а изгуби живота си ?
41008037	И какво може да плати , за да си го върне ?
41008038	Ако някой се срамува от мен и учението ми в това неверно и грешно поколение , то и Човешкият Син ще се срамува от него , когато дойде в славата на Баща си със святите ангели . “
41009001	И Исус им каза : „ Истина ви казвам : някои от хората , които сега стоят тук , няма да умрат , преди да видят Божието царство да идва със сила . “
41009002	Шест дни по-късно Исус взе със себе си Петър , Яков и Йоан . Те се качиха на един висок хълм , където бяха сами . Там пред очите им Исус се преобрази .
41009003	Дрехите му станаха ослепително бели , по-бели , отколкото земен човек би могъл да ги избели .
41009004	Тогава се появиха двама души — Илия и Моисей — които започнаха да разговарят с Исус .
41009005	Петър каза на Исус : „ Учителю , хубаво е , че сме тук . Хайде да вдигнем три шатри : една за теб , една за Моисей и една за Илия . “
41009006	Петър не знаеше какво да каже , тъй като той , както и останалите двама ученика бяха много изплашени .
41009007	Тогава над тях се спусна облак и ги обгърна в сянката си , а от облака се чу глас : „ Това е моят възлюбен Син . Него слушайте ! “
41009008	Петър , Яков и Йоан се огледаха наоколо , но не видяха никой друг освен Исус .
41009009	Като слизаха от хълма , Исус заповяда на учениците си да не разказват на никого за това , което са видели , докато Човешкият Син не възкръсне от мъртвите .
41009010	Те запазиха това събитие в тайна , но помежду си обсъждаха смисъла на думите „ да възкръсне от мъртвите “
41009011	и го попитаха : „ Защо законоучителите казват , че първо трябва да дойде Илия ? “
41009012	Исус им отговори : „ Прави са , като казват , че първо ще дойде Илия , за да възстанови всичко , но защо е писано , че Човешкият Син трябва много да страда и че ще се отнасят към него с презрение ?
41009013	Но казвам ви : Илия вече дойде и с него се отнесоха така , както им бе угодно — точно както Писанията казваха , че ще се случи . “
41009014	Те се върнаха при останалите ученици и ги намериха заобиколени от огромна тълпа . Законоучителите спореха с тях .
41009015	Като видяха Исус , хората се удивиха и се втурнаха да го поздравят .
41009016	Той ги попита : „ За какво спорите със законоучителите ? “
41009017	Един човек от тълпата му отговори : „ Учителю , доведох сина си при теб , защото в него се е вселил зъл дух и не му позволява да говори .
41009018	Всеки път , когато го завладее , духът го тръшва на земята , от устата на сина ми започва да излиза пяна , той скърца със зъби и се вцепенява . Помолих учениците ти да прогонят духа , но те не успяха . “
41009019	Исус отвърна : „ Поколение без никаква вяра ! Докога трябва да бъда с вас ? Докога трябва да продължавам да ви търпя ? Доведете момчето при мен ! “
41009020	Доведоха го и щом видя Исус , злият дух разтресе момчето , то падна на земята и започна да се търкаля наоколо , като от устата му излизаше пяна .
41009021	Исус попита баща му : „ Откога има такива пристъпи ? “ „ От дете “ — отговори той . —
41009022	Духът често го хвърля в огън или във вода , за да го погуби . Ако можеш да направиш нещо , смили се над нас и ни помогни ! “
41009023	Исус отвърна : „ « Ако можеш » ли каза ? За онзи , който вярва , всичко е възможно . “
41009024	Веднага бащата на детето извика : „ Вярвам ! Помогни на вярата ми да стане по-силна . “
41009025	Като видя , че край тях започнаха да се събират много хора , Исус се обърна към злия дух и му каза : „ Душе , пречещ на това момче да чува и говори , заповядвам ти да излезеш от момчето и никога вече да не влизаш в него ! “
41009026	Злият дух изкрещя , сгърчи силно момчето и излезе от него . То лежеше като мъртво и много от хората си помислиха , че е умряло .
41009027	Тогава Исус го хвана за ръка , помогна му да се изправи и то стана .
41009028	После , когато влезе в къщата и остана насаме с учениците си , те го попитаха : „ Защо ние не можахме да прогоним духа ? “
41009029	Исус им отговори : „ Този вид може да бъде прогонен само чрез молитва . “
41009030	После напуснаха това място и тръгнаха през Галилея . Исус не искаше никой да знае къде са ,
41009031	за да може да бъде сам с учениците си и да ги учи . Той им каза : „ Човешкият Син ще бъде предаден в ръцете на хора , които ще го убият , но три дни след това ще възкръсне . “
41009032	Те не разбраха думите му , но не смееха да го попитат какво означават .
41009033	Когато стигнаха в Капернаум и влязоха в една къща , Исус попита учениците : „ За какво спорехте по пътя ? “
41009034	Но те мълчаха , защото спорът помежду им беше за това кой от тях е най-велик .
41009035	Исус седна , извика дванадесетте при себе си и им каза : „ Който иска да бъде пръв , трябва да бъде последен от всички и слуга на всички . “
41009036	И като взе едно детенце , изправи го пред тях , прегърна го и им каза :
41009037	„ Който приеме едно от тези дечица в мое име , приема мен ; а който приеме мен , приема също и Онзи , който ме е изпратил . “
41009038	Тогава Йоан му каза : „ Учителю , видяхме един човек , който използваше името ти , за да прогонва демони от хората , но понеже не е един от нас , ние му забранихме . “
41009039	Но Исус каза : „ Не го спирайте . Всеки , който в мое име извършва чудеса , няма да може скоро след това да говори зле за мен .
41009040	Който не е против нас , е с нас .
41009041	Истина ви казвам : който ви подаде чаша вода заради това , че принадлежите на Христос , със сигурност ще бъде възнаграден .
41009042	Но който изкуши едно от тези малките , които вярват в мен , да извърши грях , за него би било по-добре да го хвърлят в морето с воденичен камък на шията .
41009043	Ако ръката ти те изкушава да извършиш грях — отсечи я . По-добре да влезеш в живота сакат , отколкото да имаш две ръце , но да отидеш в пъкъла , в неугасимия огън .
41009045	Ако кракът ти те изкушава да извършиш грях — отсечи го . По-добре да влезеш в живота куц , отколкото да имаш два крака , но да те хвърлят в пъкъла .
41009047	Ако окото ти те изкушава да извършиш грях — извади го . По-добре да влезеш в Божието царство с едно око , отколкото да имаш две очи , но да те хвърлят в пъкъла ,
41009048	където червеите , които разяждат хората , не умират , а огънят не угасва .
41009049	Защото всеки ще се осоли с огън .
41009050	Солта е хубаво нещо , но ако стане безсолна , няма как да се направи отново солена . Затова трябва да имате сол в себе си и да живеете в разбирателство помежду си . “
41010001	Исус напусна това място и дойде в областта Юдея и отвъд река Йордан . Отново много хора идваха при него и той ги поучаваше както винаги .
41010002	Приближиха се няколко фарисеи , които искаха да го подведат да каже нещо грешно , и затова го попитаха : „ Позволено ли е мъж да се разведе с жена си ? “
41010003	Исус им отговори : „ Какво ви е заповядал Моисей ? “
41010004	Фарисеите казаха : „ Моисей позволи на мъжа да напише документ за развод и така да се разведе . “
41010005	Исус им отговори : „ Той ви написа тази заповед , защото отказахте да приемете Божието учение .
41010006	Но от сътворението на света « Бог ги създаде мъжки и женски пол » .
41010007	« Затова човек ще остави баща си и майка си и ще се привърже към жена си ,
41010008	и двамата ще станат едно » , така че са вече не двама души , а едно цяло .
41010009	Бог ги е свързал и никой не трябва да ги разделя ! “
41010010	По-късно в къщата учениците пак го попитаха за това .
41010011	Исус им каза : „ Всеки , който се разведе с жена си и се ожени за друга , прелюбодейства спрямо нея .
41010012	Всяка жена , която се разведе с мъжа си и се омъжи за друг , също извършва прелюбодейство . “
41010013	Хората водеха децата си при Исус , за да ги докосне , но учениците им се скараха .
41010014	Когато видя това , Исус се ядоса и им каза : „ Нека децата идват при мен , не ги спирайте , защото Божието царство принадлежи на такива като тях .
41010015	Истина ви казвам : който не приеме Божието царство така , както го приема едно дете , никога няма да влезе в него . “
41010016	И като прегръщаше децата , Исус полагаше ръцете си върху тях .
41010017	Исус тъкмо тръгваше , когато при него дотича един човек , коленичи в краката му и го попита : „ Добри ми Учителю , какво трябва да направя , за да наследя вечен живот ? “
41010018	Исус му отговори : „ Защо ме наричаш « добър » ? Никой не е добър освен един единствен — Бог .
41010019	Нали знаеш заповедите : « Не убивай , не прелюбодействай , не кради , не лъжесвидетелствай , не отнемай с измама , уважавай баща си и майка си ! » “
41010020	Човекът отвърна : „ Учителю , от дете спазвам тези заповеди . “
41010021	Исус го погледна с обич и му каза : „ Има още едно нещо , което трябва да направиш — иди и продай всичко , което притежаваш , раздай парите на бедните и ще имаш съкровище в небето . След това ела и ме последвай . “
41010022	При тези думи лицето на човека посърна и той си тръгна наскърбен , защото притежаваше огромно състояние .
41010023	Исус погледна наоколо и каза на учениците си : „ Колко трудно ще е за богатите да влязат в Божието царство ! “
41010024	Тези негови думи смаяха учениците му , но Исус повтори : „ Деца , трудно е да се влезе в Божието царство .
41010025	По-лесно е камила да мине през иглено ухо , отколкото богат човек да влезе в Божието царство . “
41010026	Учениците му се учудиха още повече и се питаха един друг : „ Кой тогава може да се спаси ? “
41010027	Исус ги погледна и каза : „ За хората това е невъзможно , но не и за Бога , защото за него няма невъзможни неща . “
41010028	А Петър започна да му говори : „ Виж ! Ние оставихме всичко и те последвахме . “
41010029	Исус отвърна : „ Истина ви казвам : няма човек , който да е оставил къща или братя , или сестри , или майка , или баща , или деца , или ниви заради мен и заради Благата вест
41010030	и който да не получи стократно повече сега , в настоящето — къщи и братя , и сестри , и майки , и деца , и ниви , както и гонения , а в идващия свят — вечен живот .
41010031	Много хора , които сега са първи , ще станат последни , а онези , които сега са последни , ще станат първи . “
41010032	Бяха на път за Ерусалим и Исус вървеше начело . Учениците му бяха удивени , а хората отзад ги следваха уплашени . Исус отново извика настрана дванадесетте и започна да им разказва какво ще се случи с него :
41010033	„ Чуйте ! Отиваме към Ерусалим , където Човешкият Син ще бъде предаден на главните свещеници и законоучителите . Те ще го осъдят на смърт и ще го предадат на езичниците ,
41010034	които ще му се подиграват и ще го заплюват , ще го бият с камшик и ще го убият . Но три дни по-късно той ще възкръсне . “
41010035	Яков и Йоан — синовете на Зеведей — се приближиха към Исус и му казаха : „ Учителю , ще те помолим за нещо , което искаме да изпълниш за нас . “
41010036	Исус ги попита : „ Какво искате да направя за вас ? “
41010037	Те отговориха : „ Нека седнем до теб : единият отдясно , а другият отляво , тогава , когато дойдеш в славата си . “
41010038	Исус им каза : „ Вие не разбирате за какво ме молите . Можете ли да изпиете чашата , която аз трябва да изпия , и да се кръстите с кръщението , с което аз трябва да се кръстя ? “
41010039	„ Можем “ — отговориха братята . Тогава Исус им каза : „ Вие ще изпиете чашата , която аз пия , и ще се кръстите с кръщението , с което аз се кръщавам ,
41010040	но не аз мога да избирам кой да седи от дясната или от лявата ми страна . Тези места са за онези , за които са приготвени . “
41010041	Като чуха това , останалите десет ученика възнегодуваха срещу Яков и Йоан .
41010042	Тогава Исус извика всички при себе си и им каза : „ Знаете , че езичниците имат признати управници , които обичат да показват властта си над тях , а водачите им господстват над тях .
41010043	Но сред вас не трябва да е така ! Ако някой иска да стане велик сред вас , трябва да ви бъде слуга .
41010044	Ако някой иска да бъде пръв сред вас , трябва да стане роб на всички .
41010045	Самият Човешки Син не дойде , за да му слугуват , а за да слугува и да даде живота си като откуп за много хора . “
41010046	След това пристигнаха в Ерихон . На излизане от града ги последва голяма тълпа хора . Край пътя беше седнал един слепец , който просеше . Той се казваше Вартимей и беше син на Тимей .
41010047	Като чу , че това е Исус от Назарет , слепецът се развика : „ Исусе , Сине Давидов ! Смили се над мен ! “
41010048	Много хора го смъмриха и му казаха да мълчи , но той се развика още по-силно : „ Сине Давидов ! Смили се над мен ! “
41010049	Исус се спря и каза : „ Извикайте го . “ Извикаха слепия и му казаха : „ Смело ! Стани ! Той те вика . “
41010050	Слепият хвърли връхната си дреха , скочи на крака и отиде при Исус .
41010051	Исус го попита : „ Какво искаш да направя за теб ? “ „ Учителю , искам пак да виждам ! “ — отговори му слепият .
41010052	Тогава Исус му каза : „ Върви си , твоята вяра те излекува . “ И човекът веднага прогледна и го последва по пътя .
41011001	Като наближиха Ерусалим , недалеч от Витфагия и Витания — близо до Елеонската планина , Исус изпрати двама от учениците си напред
41011002	и им каза : „ Идете в града , който се простира пред вас . Веднага щом влезете там , ще намерите едно вързано магаренце , което никой още не е възсядал — отвържете го и го доведете .
41011003	Ако някой ви попита защо правите това , отговорете му така : « Господ има нужда от него и веднага ще го върне . » “
41011004	Те влязоха в града и намериха на улицата едно магаренце , вързано до една врата , и го отвързаха .
41011005	Наблизо стояха няколко души , които ги попитаха : „ Какво правите ? Защо отвързвате магарето ? “
41011006	Учениците им отговориха така , както им беше казал Исус , и хората им разрешиха да го вземат .
41011007	Те го откараха при Исус и като метнаха връхните си дрехи на гърба на магарето , той го възседна .
41011008	Много хора постилаха връхните си дрехи на пътя му , други слагаха пред него клонките , които бяха счупили в полето , и ги постилаха на пътя .
41011009	Някои вървяха пред Исус , други — зад него и всички викаха : „ Осанна ! « Благословен да бъде този , който идва в името на Господа ! »
41011010	Благословено да е идващото царство на нашия баща Давид ! Осанна във висините ! “
41011011	Исус влезе в Ерусалим и отиде в храма . Огледа всичко вътре , но тъй като вече беше късно , излезе и отиде във Витания с дванадесетте апостола .
41011012	На другия ден , когато излизаха от Витания , Исус усети глад .
41011013	В далечината видя едно раззеленено смокиново дърво и отиде да провери дали по него има някакъв плод . Когато се приближи , видя само листа , защото още не беше дошло времето на смокините .
41011014	Тогава Исус каза на дървото : „ Вече никой да не вкуси от плода ти ! “ И учениците му чуха това .
41011015	После пристигнаха в Ерусалим . Исус влезе в храма и започна да гони хората , които продаваха и купуваха там . Той преобърна масите на онези , които обменяха пари , и скамейките на продавачите на гълъби ,
41011016	и не разреши на никого да пренася свои неща през храма .
41011017	След това започна да учи хората , като им говореше : „ Писано е : « Моят дом ще бъде наречен дом на молитва на всички народи » , а вие сте го превърнали в « свърталище на разбойници » . “
41011018	Главните свещеници и законоучителите чуха тези думи и започнаха да търсят начин да убият Исус . Те се страхуваха от него , защото целият народ беше удивен от учението му .
41011019	С идването на вечерта Исус и учениците му напуснаха града .
41011020	На сутринта , минавайки покрай смокиновото дърво , те видяха , че то е изсъхнало до корен .
41011021	Петър си спомни за него и каза на Исус : „ Учителю , виж ! Вчера ти прокле тази смокиня и сега тя е суха и мъртва . “
41011022	Исус отговори : „ Вярвайте в Бога .
41011023	Истина ви казвам : ако заповядате на тази планина : « Стани и скочи в морето ! » , без да допускате в сърцето си никакво съмнение и вярвате , че каквото казвате , ще се сбъдне , то ще бъде изпълнено за вас .
41011024	Затова ви казвам : вярвайте , че всичко , което поискате в молитвите си , сте го получили — и то ще бъде ваше .
41011025	А когато заставате да се молите , прощавайте , ако имате нещо против някого . Тогава вашият Баща в небесата също ще прости греховете ви . “
41011027	Исус и учениците му отново дойдоха в Ерусалим . Когато влязоха в храма , главните свещеници , законоучителите и юдейските водачи се приближиха до Исус
41011028	и му казаха : „ С чия власт вършиш тези неща ? И кой ти я даде да ги вършиш ? “
41011029	Исус им каза : „ Ще ви задам един въпрос и ако ми отговорите , ще ви кажа с чия власт върша всичко това .
41011030	Откъде беше Йоановото кръщение — от Бога или от хората ? Отговорете ми ! “
41011031	Те взеха да обсъждат това помежду си , разсъждавайки : „ Ако отговорим « От Бога » , той ще каже : « Защо тогава не му повярвахте ? »
41011032	А как да му кажем : « От хората » ? “ Те се страхуваха от народа , тъй като всички вярваха , че Йоан действително е бил пророк .
41011033	Затова отговориха : „ Не знаем . “ Исус им каза : „ Тогава и аз няма да ви кажа с чия власт върша това . “
41012001	Исус използваше притчи , за да поучава хората : „ Един човек засадил лозе , оградил го с плет , изкопал трап , в който да мачка гроздето , и построил кула . След това дал лозето под наем на няколко земеделеца и заминал .
41012002	Дошло време за гроздобер и стопанинът на лозето изпратил при земеделците един от слугите си , за да си вземе от тях своя дял от реколтата .
41012003	Но земеделците хванали слугата , набили го и го върнали с празни ръце .
41012004	Стопанинът пак изпратил друг слуга , но и него удряли по главата и обиждали .
41012005	След това изпратил още един , когото убили . Изпратил още много слуги , някои от които земеделците били , а други — убили .
41012006	Останал само още един : неговият любим син . Той бил последният човек , когото стопанинът можел да изпрати при земеделците . « Не могат да не покажат уважение към сина ми » , мислел си той .
41012007	Но лозарите си казали : « Това е наследникът . Ако го убием , лозето ще бъде наше . »
41012008	Хванали го , убили го и изхвърлили трупа извън лозето .
41012009	Какво ще направи тогава господарят на лозето ? Ще дойде , ще убие земеделците и ще даде лозето на други да го работят .
41012010	Нали сте чели Писанието : « Камъкът , който зидарите отхвърлиха , стана крайъгълен камък .
41012011	Господ извърши това и то е чудесно в нашите очи . » “
41012012	Юдейските водачи разбраха , че Исус разказа тази притча за тях . Те започнаха да търсят начин да го арестуват , но се страхуваха от народа . Затова го оставиха и си тръгнаха .
41012013	По-късно изпратиха при Исус няколко фарисеи и иродиани , за да го подведат да каже нещо грешно .
41012014	Те отидоха при него и му казаха : „ Учителю , знаем , че си честен и не се страхуваш от това , което другите мислят . За теб всички хора са равни и ти поучаваш истината за Божия път . Кажи ни : справедливо ли е да се плащат данъци на цезаря или не ? Длъжни ли сме да плащаме или не ? “
41012015	Но като знаеше лицемерието им , Исус им каза : „ Защо се опитвате да ме хванете натясно ? Донесете ми да видя един динарий . “
41012016	Дадоха му монета и Исус попита : „ Чий е този образ и чие име е написано върху нея ? “ „ На цезаря “ — отговориха те .
41012017	Тогава Исус им каза : „ Давайте цезаровото на цезаря , а Божието — на Бога . “ Хората се удивиха на отговора му .
41012018	Тогава при Исус дойдоха няколко садукеи ( садукеите не вярват във възкресението ) и го попитаха :
41012019	„ Учителю , Моисей е написал за нас , че ако нечий брат умре , без да е оставил деца , тогава неговият брат трябва да се ожени за вдовицата , за да създаде потомство за брат си .
41012020	И така , имало седем братя . Първият се оженил , но умрял , без да остави деца .
41012021	Вторият се оженил за вдовицата на брат си , но също умрял , без да остави потомство . Същото се случило и с третия брат .
41012022	Никой от седемте братя не оставил деца . След всички починала и жената .
41012023	Тогава , чия съпруга ще бъде тя при възкресението — нали и седемте са били женени за нея ? “
41012024	Исус им каза : „ Затова се заблуждавате : защото не познавате нито Писанията , нито Божията сила .
41012025	Когато хората възкръснат , те няма да се женят или омъжват — всички ще бъдат като ангелите в небесата .
41012026	А за възкръсването не сте ли чели в книгата на Моисей , където Бог му казва при горящия храст : « Аз съм Богът на Авраам , Богът на Исаак и Богът на Яков . »
41012027	Той е Бог на живи , а не на мъртви хора . Вие много се заблуждавате ! “
41012028	Един законоучител , който чу спора му с фарисеите и садукеите и забеляза как добре им отговори , се приближи до Исус и го попита : „ Коя от всички заповеди е най-важна ? “
41012029	Исус отговори : „ Най-важна от всички е тази заповед : « Слушай , Израеле ! Господ , нашият Бог , е един .
41012030	Обичай Господа , твоя Бог , с цялото си сърце , с цялата си душа , с целия си разум и с цялата си сила ! »
41012031	Втората най-важна заповед е тази : « Обичай ближния си както себе си ! » Няма друга заповед , по-важна от тези . “
41012032	Законоучителят каза на Исус : „ Добре отговори , Учителю . Прав си , че Бог е един и няма друг Бог освен него .
41012033	И човек трябва да го обича с цялото си сърце , с целия си разум и с цялата си сила , и да обича другите хора така , както обича себе си . Това е по-важно от всички всеизгаряния и жертвоприношения . “
41012034	Като чу този мъдър отговор , Исус каза на човека : „ Не си далеч от Божието царство . “ След това никой вече не се осмели да му задава други въпроси .
41012035	Когато поучаваше в храма , Исус попита : „ Защо законоучителите казват , че Месията е Давидов син ?
41012036	Самият Давид , вдъхновен от Святия Дух , каза : « Господ каза на моя Господ : Седни от дясната ми страна , докато сложа твоите врагове в краката ти . »
41012037	Сам Давид го нарича « Господ » . Тогава как може той да е негов син ? “ Огромната тълпа го слушаше с удоволствие .
41012038	Исус продължи да поучава и каза : „ Пазете се от законоучителите ! Те обичат да се разхождат пременени с дългите си роби . Обичат да ги поздравяват с уважение по пазарите ,
41012039	да заемат най-предните столове в синагогите и най-почетните места при празненствата .
41012040	Отнемат имуществото на вдовици , а после за пред хората казват дълги молитви . Те ще получат по-сурово наказание . “
41012041	Седнал срещу кутията за събиране на дарения , Исус наблюдаваше как хората пускаха пари в нея . Мнозина богати пускаха много .
41012042	Тогава дойде една бедна вдовица и пусна две лепти на стойност един кодрант .
41012043	Исус събра учениците си и им каза : „ Истина ви казвам : тази бедна вдовица даде повече от всички , които пуснаха нещо в кутията за дарения ,
41012044	защото те имат много и дадоха от това , което им е излишно , а тази бедна жена пожертва всичко , което имаше и с което трябваше да преживее . “
41013001	На излизане от храма един от учениците каза на Исус : „ Учителю , погледни ! Какви чудесни камъни ! Какви красиви сгради ! “
41013002	А Исус му отговори : „ Виждаш ли тези величествени сгради ? Камък върху камък няма да остане — всичко ще бъде сринато до основи . “
41013003	По-късно , когато Исус седеше на Елеонската планина срещу храма , останалите насаме с него ученици Петър , Яков , Йоан и Андрей го попитаха :
41013004	„ Кажи ни , кога ще стане това и какво знамение ще ни покаже , че е дошло времето да се сбъднат всички тези неща ? “
41013005	Исус започна да им говори : „ Внимавайте и не позволявайте на никого да ви заблуди !
41013006	Ще дойдат много хора , които ще използват името ми , ще се представят за мен и ще измамят мнозина .
41013007	Ще чуете за войни и новини за сражения , но не се страхувайте , защото тези неща трябва да се случат , но това още не е краят .
41013008	Народи ще се вдигнат срещу други народи , царства ще воюват срещу други царства . На различни места ще има земетресения , ще настъпи глад . Всички тези неща ще бъдат като първите родилни болки .
41013009	Вие бъдете нащрек и се пазете , защото ще ви предават на съд и ще ви бият в синагогите . Заради мен ще ви изправят пред царе и управници , за да им свидетелствате .
41013010	Но първо трябва Благата вест да бъде проповядвана на всички народи .
41013011	А когато ви арестуват и предадат на съд , не обмисляйте предварително какво ще говорите , а кажете онова , което в този час ви бъде внушено — защото не вие ще говорите , а Святият Дух .
41013012	Брат ще предаде брат си на смърт и баща — детето си , и деца ще се изправят срещу родителите си и ще ги изпратят на смърт .
41013013	Заради мен ще ви намразят всички , но който издържи докрай , ще бъде спасен .
41013014	И когато видите « мерзостта , която причинява разорение » да стои там , където не трябва ( нека читателят да разбира ) , тогава онези , които са в Юдея , да бягат в планините .
41013015	Който е на покрива на къщата си , да не губи време да слиза долу и да влиза да си вземе нещо от къщата .
41013016	Който е на полето , да не се връща за дрехата си .
41013017	Горко на бременните и на кърмещите през онези дни !
41013018	Молете се всичко това да не се случи през зимата .
41013019	Защото онези дни ще бъдат изпълнени с такива страшни беди , каквито досега не е имало от началото , когато Бог създаде света , а и никога вече няма да има .
41013020	И ако Господ не бе решил да съкрати онези дни , никой не би оцелял . Но той ги съкрати заради избраните от него .
41013021	Ако тогава някой ви каже : « Вижте ! Тук е Месията ! » или « Вижте ! Ето го там ! » , не му вярвайте .
41013022	Ще се появят лъжехристи и лъжепророци и ще извършат знамения и чудеса , за да измамят , ако е възможно , дори и избраните .
41013023	Затова внимавайте — предупредих ви за всичко , което ще се случи .
41013024	В дните след тези нещастия « Слънцето ще стане тъмно , луната няма да излъчва светлината си ,
41013025	звездите ще падат от небето и небесните сили ще се разклатят . »
41013026	Тогава хората ще видят Човешкия Син да слиза в облаците с голяма власт и слава .
41013027	Той ще изпрати ангели по цялата земя и ще събере избраниците си от всички краища на света , от края на земята до края на небето .
41013028	Вземете поука от смокиновото дърво : щом клоните му омекнат и се покрият с листа , вие знаете , че лятото е близо .
41013029	По същия начин , когато видите , че всички неща , за които говорих , се сбъдват , знайте , че той е близо , на прага на вратата .
41013030	Истина ви казвам : това поколение няма да премине , докато не се сбъдне всичко това .
41013031	Небето и земята ще преминат , но моите думи никога няма да преминат .
41013032	Никой не знае кога ще бъде този ден или час — нито ангелите в небето , нито Синът , а само Отец .
41013033	Внимавайте ! Стойте будни , защото не знаете кога ще дойде това време .
41013034	По същия начин , когато човек тръгва на път , поверява своя дом на слугите си и възлага на всеки определена работа , а на пазача заповядва да бъде нащрек .
41013035	Така и вие трябва да бъдете нащрек , защото не знаете кога ще се върне господарят на къщата — вечерта или в полунощ , когато пропеят петлите или при изгрев слънце .
41013036	Ако той дойде , когато не очаквате , гледайте да не ви завари заспали .
41013037	На вас и на всички казвам : « Бъдете нащрек ! » “
41014001	До Пасха и празника на безквасните хлябове оставаха само два дни . Главните свещеници и законоучителите търсеха начин да хванат Исус чрез измама и да го убият .
41014002	Те казваха : „ Не трябва да го арестуваме по време на празника , за да не станат размирици сред хората . “
41014003	Когато Исус беше във Витания и седеше на масата в къщата на Симон прокажения , при него дойде една жена , която носеше алабастров съд , пълен с миро от чист нард . Тя счупи съда и изля благоуханното масло върху главата на Исус .
41014004	Някои от присъстващите се възмутиха и си казаха помежду си : „ Защо беше нужно да се прахоса това миро ?
41014005	То можеше да се продаде за повече от триста динария , които да се раздадат на бедните . “ И строго й се скараха .
41014006	Но Исус каза : „ Оставете жената на мира . Защо я тревожите ? Тя извърши нещо прекрасно за мен .
41014007	С вас винаги ще има бедни и можете да им помагате , когато пожелаете , но аз няма да бъда винаги с вас .
41014008	Тя направи каквото можа — предварително изля миро върху тялото ми , за да го приготви за погребение .
41014009	Истина ви казвам : навсякъде по света , където се проповядва Благата вест , ще се разказва за това , което тази жена направи , и хората винаги ще я помнят . “
41014010	Тогава Юда Искариотски , един от дванадесетте апостола , отиде при главните свещеници , за да им предаде Исус .
41014011	Като чуха това , те се зарадваха и обещаха да му дадат пари . Юда зачака удобен момент да го предаде .
41014012	В първия ден от празника на безквасните хлябове , когато се принася в жертва пасхалното агне , учениците попитаха Исус : „ Къде искаш да отидем и да приготвим за теб пасхалната вечеря ? “
41014013	Той изпрати двама от тях в града и им каза : „ Влезте в града . Там ще ви посрещне един човек , който носи стомна с вода . Последвайте го .
41014014	Където влезе , влезте и вие и кажете на стопанина на къщата : « Учителят пита : Къде е стаята , където мога да се събера с учениците си за пасхалната вечеря ? »
41014015	И той ще ви покаже една голяма стая на горния етаж , подредена и готова . Там пригответе храната за нас . “
41014016	Те тръгнаха и влязоха в града . Там намериха всичко така , както им беше казал Исус , и приготвиха пасхалната вечеря .
41014017	Когато мръкна , Исус дойде в тази къща с дванадесетте апостола .
41014018	Докато бяха на масата и се хранеха , той им каза : „ Истина ви казвам : един от вас , които сега ядете с мен , ще ме предаде . “
41014019	Те много се натъжиха и започнаха да го питат един след друг : „ Не съм аз , нали ? “
41014020	Исус им отговори : „ Това ще бъде един от дванадесетте — този , който топи хляба си в блюдото заедно с мен .
41014021	Човешкият Син ще си иде , точно както казват Писанията за него , но горко на онзи , който го предаде . За този човек щеше да бъде по-добре никога да не се беше раждал . “
41014022	И докато ядяха , Исус взе хляба , благодари на Бога , разчупи го и като го раздаде на учениците си , каза : „ Вземете , това е моето тяло . “
41014023	После взе чашата и като благодари на Бога , я подаде на учениците си и всички пиха от нея .
41014024	Исус им каза : „ Това е моята кръв на завета , който Бог сключва с вас . Тя се пролива за много хора .
41014025	Истина ви казвам : няма вече да пия вино до онзи ден , в който ще пия ново вино в Божието царство . “
41014026	Те изпяха един химн и отидоха на Елеонската планина .
41014027	Исус им каза : „ Всички вие ще ме изоставите , защото Писанието казва : « Ще убия овчаря и овцете ще се разбягат . »
41014028	Но след като бъда възкресен , ще отида в Галилея преди вас . “
41014029	А Петър му каза : „ Дори всички останали да те изоставят , аз няма да те изоставя . “
41014030	Тогава Исус му отговори : „ Истина ти казвам : днес , още тази нощ , преди да е пропял петелът повторно , ти три пъти ще се отречеш от мен . “
41014031	Но Петър каза още по-настойчиво : „ Дори ако трябва да умра с теб , никога няма да се отрека от теб . “ Същото заявиха и останалите .
41014032	Когато стигнаха до мястото , наречено Гетсимания , Исус каза на учениците си : „ Седнете тук , докато се помоля . “
41014033	Той взе със себе си Петър , Яков и Йоан и започна да се мъчи и да се терзае .
41014034	Каза им : „ Душата ми се раздира от скръб . Останете тук и бъдете нащрек . “
41014035	И като се отдалечи малко , Исус падна на земята и започна да се моли ако е възможно , този час на страдания да го отмине .
41014036	Той каза : „ Авва , Отче ! За теб всичко е възможно . Махни тази чаша от мен ! Но направи така , както искаш ти , а не както искам аз . “
41014037	Като се върна при учениците си , Исус ги завари заспали и каза на Петър : „ Спиш ли , Симоне ? Не можа ли да останеш буден един час ?
41014038	Стойте будни и се молете да не бъдете изкушени . Духът ви иска да извърши това , което е правилно , но тялото ви е слабо “ .
41014039	Исус отново се отдалечи и се помоли със същите думи .
41014040	А когато пак се върна , те отново спяха , защото клепачите им бяха натежали . И не знаеха какво да му кажат .
41014041	Когато дойде за трети път след молитвата си , Исус им каза : „ Все още ли спите и почивате ? Стига толкова ! Часът дойде ! Човешкият Син се предава в ръцете на грешници .
41014042	Станете ! Да вървим . Ето — идва този , който ще ме предаде ! “
41014043	В същия миг , докато Исус още говореше , се появи Юда , един от дванадесетте . С него имаше много хора с ножове и тояги , изпратени от главните свещеници , законоучителите и старейшините .
41014044	Предателят им беше определил знак : „ Когото целуна , той е . Заловете го и го отведете под стража . “
41014045	Затова веднага щом пристигна , Юда се приближи до Исус , каза му : „ Учителю ! “ и го целуна .
41014046	Тогава хората сграбчиха Исус и го арестуваха .
41014047	Един от учениците му , който стоеше наблизо , извади ножа си и като удари слугата на първосвещеника , отряза ухото му .
41014048	Исус им каза : „ Нима сте дошли да ме заловите с ножове и тояги , сякаш съм престъпник ?
41014049	Всеки ден бях с вас и поучавах в храма , и не ме арестувахте . Но казаното в Писанията трябва да се сбъдне . “
41014050	Тогава всички ученици го изоставиха и избягаха .
41014051	Сред онези , които вървяха с Исус , имаше един младеж , загърнат само с ленено наметало . Опитаха се да го хванат , но той се отскубна ,
41014052	остави наметалото и избяга гол .
41014053	Отведоха Исус в къщата на първосвещеника , където се бяха събрали всички главни свещеници , старейшините и законоучителите .
41014054	Петър тръгна след Исус , вървейки на известно разстояние , влезе в двора на първосвещеника и седна със стражите да се сгрее край огъня .
41014055	Главните свещеници и всички членове на Синедриона напразно се опитваха да намерят доказателство срещу Исус , за да го осъдят на смърт .
41014056	При все че много хора лъжесвидетелстваха срещу него , показанията им винаги се разминаваха .
41014057	Тогава някои станаха и започнаха да лъжесвидетелстват срещу Исус , като казваха :
41014058	„ Чухме го да говори : « Ще разруша този храм , изграден от човешка ръка , и за три дни ще издигна друг — неръкотворен . » “
41014059	Но дори в това свидетелствата им се различаваха .
41014060	Тогава първосвещеникът се изправи пред всички и попита Исус : „ Нищо ли няма да отговориш ? Какво ще кажеш относно обвиненията на тези хора срещу теб ? “
41014061	Но Исус мълчеше и не отговаряше . Първосвещеникът отново го попита : „ Ти ли си Месията , Синът на Благословения Бог ? “
41014062	Исус отговори : „ Аз съм . И ще видите Човешкия Син , седнал отдясно на Всемогъщия , да идва на небесните облаци . “
41014063	Като чу това , първосвещеникът разкъса дрехите си и каза : „ Нима имаме нужда от повече свидетели ?
41014064	Чухте богохулството . Какво ще кажете ? “ И те всички решиха , че е виновен и трябва да бъде изпратен на смърт .
41014065	Някои започнаха да го заплюват , закриваха очите му , удряха го с юмруците си и му казваха : „ Нали си пророк , познай кой беше ! “ После стражите го отведоха настрана и също го биха .
41014066	Докато Петър беше още на двора , дойде една от прислужниците на първосвещеника
41014067	и като видя Петър , който се грееше край огъня , втренчено се загледа в него и каза : „ Ти също беше с онзи Назарянин , Исус . “
41014068	Но Петър отрече и каза : „ Не зная и не разбирам за какво говориш . “ После излезе в предния двор .
41014069	Но прислужницата го видя и отново каза на хората наоколо : „ Този човек е един от тях . “
41014070	А Петър пак отрече . След малко онези , които стояха там , казаха на Петър : „ Ти със сигурност си един от тях , защото също си галилеец . “
41014071	Тогава Петър започна да се проклина и се закле : „ Не познавам човека , за когото говорите ! “
41014072	В същия миг петелът пропя за втори път . Петър си спомни думите , които Исус му беше казал : „ Преди петелът да пропее повторно , ти три пъти ще се отречеш от мен “ и горчиво заплака .
41015001	Рано сутринта главните свещеници , старейшините , законоучителите и всички членове на Синедриона скроиха план и като вързаха Исус , изведоха го и го предадоха на Пилат .
41015002	Той го запита : „ Ти ли си царят на юдеите ? “ „ Сам го казваш “ — отговори Исус .
41015003	Тъй като главните свещеници го обвиняваха в много неща ,
41015004	Пилат пак го попита : „ Нищо ли няма да отговориш ? Не виждаш ли в колко много неща те обвиняват ? “
41015005	Но Исус продължи да мълчи и това удивляваше Пилат .
41015006	Всяка година на празника Пасха Пилат имаше обичай да освобождава по един затворник , когото хората поискат .
41015007	По това време в затвора имаше един човек на име Варава , хвърлен там заедно с други бунтовници , които бяха извършили убийство по време на метежа .
41015008	И народът се събра и започна да иска от Пилат да направи това , което обикновено правеше за тях .
41015009	Пилат ги попита : „ Искате ли да ви освободя царя на юдеите ? “
41015010	Той каза това , защото видя , че главните свещеници бяха предали Исус от завист .
41015011	Главните свещеници пък подстрекаваха тълпата да иска от Пилат да освободи Варава вместо Исус .
41015012	Пилат ги попита втори път : „ Тогава какво искате да направя с този , когото наричате царя на юдеите ? “
41015013	„ Разпъни го на кръст ! “ — извикаха те .
41015014	Пилат ги запита : „ Защо ? Какво престъпление е извършил ? “ Но хората закрещяха още по-силно : „ Разпъни го на кръст ! “
41015015	Пилат искаше да угоди на тълпата и затова им освободи Варава , а Исус нареди да набият с камшици и после го предаде да бъде разпънат на кръст .
41015016	Войниците го отведоха във вътрешния двор , наречен Претория , и събраха там целия полк .
41015017	Облякоха му пурпурна мантия , сплетоха венец от тръни и го сложиха на главата му .
41015018	После започнаха да го поздравяват с думите : „ Да живее царят на юдеите ! “
41015019	Биеха го по главата с тръстика , заплюваха го , коленичеха и му се покланяха .
41015020	Когато се поругаха с него , те му свалиха пурпурната мантия , облякоха го в неговите дрехи и го изведоха да го разпънат на кръст .
41015021	По пътя срещнаха един човек от Киринея , който се връщаше от полето . Това бе Симон — бащата на Александър и Руфа . Войниците го накараха да носи кръста , предназначен за Исус .
41015022	Отведоха Исус до мястото , наречено Голгота , което означава „ Лобно място “ .
41015023	Дадоха му да пие вино със смирна , но Исус отказа .
41015024	Тогава войниците го разпънаха и си разделиха дрехите му , като хвърлиха жребий да видят кой какво ще вземе .
41015025	Разпънаха го в девет сутринта .
41015026	Надписът с обвинението срещу него гласеше : „ царят на юдеите “ .
41015027	Заедно с Исус разпънаха и двама разбойника — единия от дясната , а другия от лявата му страна .
41015029	Минаващите покрай него го обиждаха и като клатеха глави , казваха : „ Ей ! Ти , който щеше да събаряш храма и да го строиш отново за три дни ,
41015030	я сега спаси себе си и слез от кръста ! “
41015031	Главните свещеници и законоучителите също му се подиграваха , като говореха помежду си : „ Другите спасяваше , а себе си не може да спаси !
41015032	Нека сега видим как този Месия , царят на Израел , слиза от кръста и ще повярваме ! “ Онези , които бяха разпънати с него , също го обсипваха с обиди .
41015033	По обяд мрак покри цялата земя и не се вдигна до три следобед .
41015034	В три часа Исус извика високо : „ Елои , Елои , лама савахтани ? “ , което означава : „ Боже мой , Боже мой , защо си ме изоставил ? “
41015035	Някои от онези , които стояха наоколо , чуха това и казаха : „ Слушайте ! Вика Илия . “
41015036	И един човек се затича , натопи една гъба в оцет , прикрепи я на пръчка и като даде на Исус да пие , каза : „ Почакайте да видим дали ще дойде Илия да го свали . “
41015037	А Исус , като извика силно , издъхна .
41015038	И в този миг завесата в храма се раздра на две от горе до долу .
41015039	Когато стотникът , стоящ срещу Исус , го чу да извиква и видя как издъхна , каза : „ Този човек наистина бе Божий Син ! “
41015040	Там имаше няколко жени , които наблюдаваха от разстояние . Сред тях бяха Мария Магдалина , Мария — майката на по-малкия Яков и Йосия — и Саломия .
41015041	Те следваха Исус и му помагаха , когато той бе в Галилея . Там имаше и много други жени , дошли заедно с него в Ерусалим .
41015042	Беше Подготвителен ден , тоест денят преди съботата , и вече се бе стъмнило .
41015043	Тогава дойде Йосиф от Ариматея , уважаван член на Съвета и един от онези , които очакваха идването на Божието царство . Той смело влезе при Пилат и поиска тялото на Исус .
41015044	Пилат се учуди , че Исус така бързо е умрял , и затова повика стотника да го пита дали е мъртъв отдавна .
41015045	След като чу отговора на стотника , Пилат разреши на Йосиф да вземе тялото .
41015046	Тогава Йосиф купи ленено платно , свали Исус от кръста , уви го в платното и го положи в гробница , изсечена в скалите . После изтърколи един камък и затвори входа й .
41015047	Мария Магдалина и Мария , майката на Йосия , видяха къде го положиха .
41016001	Когато съботният ден свърши , Мария Магдалина , Мария — майката на Яков — и Саломия купиха благоухания , за да отидат и помажат тялото на Исус .
41016002	Рано сутринта на първия ден от седмицата , още при изгрев слънце , те се отправиха към гробницата
41016003	и говореха помежду си : „ Кой ще ни отмести камъка от входа на гробницата ? “
41016004	Жените погледнаха и видяха , че камъкът е отместен , въпреки че беше много голям .
41016005	Влязоха вътре и видяха един младеж , облечен в бяла роба , който седеше отдясно . Те се слисаха .
41016006	А той им каза : „ Не се удивлявайте ! Вие търсите Исус от Назарет , разпънатия , но той възкръсна ! Не е тук . Ето мястото , където беше положен .
41016007	Идете и кажете на учениците му и на Петър : « Той отива в Галилея преди вас . Там ще го видите , точно както ви каза . » “
41016008	Жените излязоха от гробницата и побягнаха , обзети от ужас и вълнение . Те бяха толкова уплашени , че не казаха нищо на никого .
41016009	Исус възкръсна рано сутринта на първия ден от седмицата и се яви най-напред на Мария Магдалина , от която беше прогонил седем демона .
41016010	Тя отиде и разказа за това на учениците му , които дълбоко скърбяха и плачеха .
41016011	Като чуха от нея , че е жив и че го е видяла , те не повярваха .
41016012	След това Исус се яви в друг образ на двама от учениците си по пътя им към селата .
41016013	Те се върнаха и разказаха на останалите , но и на тях не повярваха .
41016014	След известно време Исус се яви на единадесетте ученика , когато вечеряха . Той им се скара за тяхното неверие и коравосърдечност , защото не бяха повярвали на онези , които го бяха видели възкръснал .
41016015	После им каза : „ Идете по целия свят и проповядвайте Благата вест на всеки човек .
41016016	Който повярва и се кръсти , ще бъде спасен , а който не повярва , ще бъде осъден .
41016017	И тези знамения ще придружават повярвалите : в мое име ще прогонват демони , ще говорят нови езици ,
41016018	ще хващат змии с голи ръце и ако изпият нещо отровно , то няма да ги засегне , ще полагат ръцете си върху болни и те ще оздравяват . “
41016019	И след като разговаря с учениците си , Господ Исус се възнесе в небето и седна отдясно на Бога .
41016020	Учениците му тръгнаха и проповядваха навсякъде , а Господ им помагаше и потвърждаваше посланието със знаменията , които го придружаваха .
42001001	Много хора са се опитвали да съставят описание на събитията , случили се сред нас :
42001002	точно както ни бяха предадени от хора , които от самото начало са били техни очевидци и служители на Божието послание .
42001003	Така и аз , след като внимателно проучих всичко от началото му , сметнах за добре да запиша последователно изложение за теб , почтени Теофиле ,
42001004	за да си уверен в достоверността на нещата , на които си бил поучаван .
42001005	По времето , когато Ирод беше цар на Юдея , имаше един свещеник на име Захарий , който беше от рода на Авия . Жената на Захарий беше от рода на Аарон и се казваше Елисавета .
42001006	Захарий и Елисавета бяха праведни пред Бога и изпълняваха безукорно всички Господни заповеди и предписания .
42001007	Но те нямаха деца , защото Елисавета беше безплодна , а и двамата бяха вече доста възрастни .
42001008	Веднъж , когато Захарий изпълняваше задълженията си на свещеник , по времето , когато неговата група служеше пред Бога ,
42001009	на него се падна жребият да влезе в храма , за да запали тамян .
42001010	Докато той кадеше , всички хора се бяха събрали навън и се молеха .
42001011	Тогава на Захарий се яви Господен ангел и застана отдясно на олтара с тамяна .
42001012	Виждайки ангела , Захарий се обърка и доста се уплаши .
42001013	Но ангелът му каза : „ Не се страхувай , Захарий ! Молитвата ти е чута . Жена ти Елисавета ще ти роди син и ще го наречеш Йоан .
42001014	Той ще ти донесе радост и щастие и много хора ще се радват на неговото раждане .
42001015	Той ще бъде велик пред Господа . Не трябва да пие вино или спиртно питие и още от зачатието си ще бъде изпълнен със Святия Дух .
42001016	Йоан ще върне много израелтяни към Господа , техния Бог .
42001017	В силата и духа на Илия той ще върви пред Господа , за да обърне сърцата на бащите към децата им и мислите на непокорните — към мъдростта на праведните , и така да представи на Господа един приготвен народ . “
42001018	Тогава Захарий каза на ангела : „ Как да се уверя , че това е истина ? Аз съм стар , а и жена ми вече не е млада . “
42001019	Ангелът му отговори : „ Аз съм Гавриил и стоя в присъствието на Бога . Той ме изпрати да разговарям с теб и да ти предам тази радостна вест .
42001020	Но тъй като не повярва на думите ми , които ще се сбъднат , когато настъпи времето за това , ти ще онемееш и ще мълчиш до деня , в който стане казаното от мен . “
42001021	Хората отвън чакаха появяването на Захарий и се чудеха защо се бави толкова дълго в храма .
42001022	А когато излезе , той не можеше да им продума и те разбраха , че е имал видение , защото им правеше знаци , а оставаше безмълвен .
42001023	Когато свършиха дните на службата му в храма , Захарий се прибра у дома .
42001024	След известно време жена му Елисавета забременя и пет месеца се криеше , като говореше :
42001025	„ Най-накрая Господ се смили над мен и премахна моя срам сред хората . “
42001026	Когато Елисавета беше в шестия месец , Господ изпрати ангел Гавриил в един град в Галилея , наречен Назарет ,
42001027	при една девойка , сгодена за мъж на име Йосиф от Давидовия род . Девойката се казваше Мария .
42001028	Ангелът дойде при нея и я поздрави : „ Ти наистина си благословена ! Господ е с теб ! “
42001029	Но Мария много се смути от думите му и недоумяваше какво означава това приветствие .
42001030	Ангелът й каза : „ Не се страхувай , Мария ! Божието благоволение е с теб .
42001031	Чуй ! Ще заченеш в утробата си и ще родиш син , когото ще наречеш Исус .
42001032	Той ще бъде велик и хората ще го нарекат Син на Всевишния . Господ Бог ще му даде престола на неговия праотец Давид .
42001033	Той завинаги ще царува над Якововия дом и царуването му няма да има край . “
42001034	Мария попита ангела : „ Как ще стане това ? Нали съм още девица ! “
42001035	Ангелът й отговори : „ Святият Дух ще дойде върху теб и силата на Всевишния ще те осени . Затова и святото дете , което ще родиш , ще се нарича Божий Син .
42001036	Чуй и това — твоята роднина Елисавета е бременна въпреки възрастта си . Всички мислеха , че е безплодна , но тя е бременна вече шести месец и ще роди син .
42001037	За Бога няма невъзможни неща . “
42001038	Тогава Мария каза : „ Аз съм слугиня на Господа . Нека бъде така , както ти рече . “ И ангелът се отдалечи от нея .
42001039	Мария се приготви и забързано се отправи към един град в хълмистата част на Юдея .
42001040	Тя влезе в къщата на Захарий и поздрави Елисавета .
42001041	Когато Елисавета чу поздрава на Мария , детето се развълнува в утробата й , Святият Дух я изпълни
42001042	и тя възкликна : „ Няма друга сред жените , благословена като теб ! И Бог ще благослови детето , което ще родиш .
42001043	Но коя съм аз , че да заслужа подобно щастие — майката на моя Господ да дойде при мен !
42001044	Ето , веднага щом като поздравът ти прозвуча в ушите ми , детето в утробата ми заигра от радост .
42001045	Благословена си , защото повярва , че ще се сбъдне казаното от Господа . “
42001046	Тогава Мария каза :
42001047	„ Душата ми възхвалява Господа . Духът ми се радва , защото Бог е моят Спасител .
42001048	Той погледна милостиво на своята смирена слугиня . Да , отсега нататък всички ще ме наричат благословена ,
42001049	защото Всемогъщият извърши велики неща за мен ! Свято е неговото име .
42001050	От поколение на поколение Бог е милостив към онези , които се боят от него .
42001051	Той е показал силата на ръката си и е разпръснал горделивите със самохвалните им мисли .
42001052	Свалил е тирани от престолите им и е въздигнал смирените .
42001053	Наситил е гладните с блага , а богатите е отпратил с празни ръце .
42001054	Помогнал е на народа на Израел , който му служи , и не забрави да покаже милост ,
42001055	точно както бе обещал на нашите деди , на Авраам и потомците му за вечни времена . “
42001056	Мария остана при Елисавета около три месеца и после се върна у дома си .
42001057	Дойде време Елисавета да ражда и тя роди син .
42001058	Нейните съседи и роднини научиха колко милостив е бил Господ към нея и споделиха радостта й .
42001059	Когато детето стана на осем дни , дойдоха да го обрежат . Те искаха да го нарекат Захарий , на името на баща му ,
42001060	но майката възрази : „ Не ! Той ще се казва Йоан . “
42001061	Хората й казаха : „ Никой от вашия род не носи това име . “
42001062	Тогава със знаци попитаха бащата как той желае да го нарекат .
42001063	Захарий поиска плочка за писане и за изненада на всички написа : „ Името му е Йоан . “
42001064	В този момент говорът му се възстанови и той започна да слави Бога .
42001065	Страх обзе всичките им съседи и за това се заговори по цялата хълмиста част на Юдея .
42001066	Хората , които чуха за станалото , се питаха с удивление : „ Какво ли ще бъде това дете ? “ Защото наистина силата на Господа беше с него .
42001067	Бащата на Йоан , Захарий , се изпълни със Святия Дух и изрече следното пророчество :
42001068	„ Благословен да бъде Господ , Богът на Израел , защото дойде да помогне и освободи своя народ .
42001069	Той ни даде могъщ Спасител от рода на слугата си Давид ,
42001070	както беше обещал преди много време чрез думите на святите си пророци
42001071	да ни избави от враговете ни и от властта на всички , които ни мразят .
42001072	Бог обеща да показва милост на дедите ни и не забравя своя свят завет —
42001073	клетвата , която даде пред нашия праотец Авраам
42001074	да ни освободи от властта на враговете ни , за да можем да му служим без страх
42001075	и да сме святи и праведни пред него през всичките дни на живота си .
42001076	А ти , дете мое , ще бъдеш наречен пророк на Всевишния , защото ще вървиш пред Господа , за да приготвиш пътя за него
42001077	и да кажеш на неговия народ , че ще бъдат спасени чрез опрощаването на греховете им ,
42001078	заради нежната милост на нашия Бог , която ще дойде при нас от висините като изгряващо слънце ,
42001079	за да даде светлина на живеещите в мрачната сянка на смъртта и да насочи стъпките ни в пътя на мира ! “
42001080	Момчето растеше и укрепваше по дух и живееше в пустинята до деня , когато се появи пред народа на Израел .
42002001	По това време император Август издаде заповед за преброяване на населението в цялата Римска империя .
42002002	Това беше първото преброяване , откакто Квириний управляваше Сирия .
42002003	Всеки пътуваше до своя роден град , за да се запише .
42002004	Йосиф беше от рода на Давид и затова се отправи от галилейския град Назарет към юдейския град Витлеем , родното място на Давид ,
42002005	за да се запише там заедно с годеницата си Мария . Тя беше бременна
42002006	и докато бяха във Витлеем , дойде време да ражда .
42002007	Там Мария роди първородния си син . Тя го пови и го сложи да легне в една ясла , тъй като в хана нямаше място за тях .
42002008	Недалеч в полето имаше няколко овчаря , които живееха навън и пазеха стадата си през нощта .
42002009	Един Господен ангел застана пред тях и Божията слава засия около тях . Овчарите изтръпнаха от страх .
42002010	Ангелът им каза : „ Не се страхувайте ! Нося ви добра вест , която ще зарадва всички хора .
42002011	Днес в града на Давид се роди вашият Спасител — Христос Господ .
42002012	Ето как ще го познаете : ще намерите бебе , повито и положено в ясла . “
42002013	Внезапно към ангела се присъедини многобройно небесно войнство , което славеше Бога с думите :
42002014	„ Слава на Бога във висините , а на земята мир между хората , в които Бог намира голяма радост ! “
42002015	Когато ангелите се възнесоха обратно в небето , овчарите си казаха : „ Да отидем във Витлеем и видим това , което се е случило и което Господ ни извести . “
42002016	И така , овчарите бързо отидоха там и намериха Мария , Йосиф и бебето , което лежеше в яслата .
42002017	Като видяха новороденото , те разказаха всичко , което ангелът им беше съобщил за детето .
42002018	И всички , които слушаха , се удивляваха на разказа на овчарите .
42002019	Мария скъта тези думи в сърцето си и непрестанно мислеше за тях .
42002020	А овчарите се върнаха при стадата си , славеха Бога и му благодаряха за всичко чуто и видяно ; беше станало точно както ангелът им каза .
42002021	Когато детето навърши осем дни , то бе обрязано и го нарекоха Исус . Това име беше дадено от ангела още преди Мария да зачене .
42002022	Когато дойде време за очистването им , както се изискваше от Моисеевия закон , Мария и Йосиф заведоха Исус в Ерусалим , за да го представят пред Господа ,
42002023	понеже според Господния закон всеки първороден син трябва да бъде посветен на Господа .
42002024	Йосиф и Мария трябваше съгласно Господния закон да направят жертвоприношение от две гълъбици или два млади гълъба .
42002025	В Ерусалим живееше човек на име Симеон , който беше праведен и благочестив . Той очакваше Бог да спаси Израел и Святият Дух беше с него
42002026	и му беше разкрил , че няма да умре , преди да е видял Господния Месия .
42002027	Подбуден от Духа , Симеон отиде в храма точно когато Мария и Йосиф доведоха малкия Исус там , за да изпълнят предписанията на Моисеевия закон .
42002028	Симеон прегърна детето и благодари на Бога :
42002029	„ Господи , сега слугата ти може да умре в мир , както му обеща .
42002030	Защото с очите си видях спасението ти ,
42002031	което си приготвил пред всички народи .
42002032	Той е светлина , която ще просвети езичниците и ще прослави твоя народ Израел . “
42002033	Бащата и майката на Исус бяха смаяни от това , което чуха за сина си .
42002034	Тогава Симеон ги благослови и каза на Мария : „ Това дете ще бъде причина за падането и въздигането на много хора в Израел и знамение , което ще бъде отхвърлено .
42002035	Мисли , скътани дълбоко в сърцата на хората , ще излязат наяве , а твоята душа ще бъде като пронизана с меч . “
42002036	Имаше една пророчица Анна , дъщеря на Фануил от рода на Асир , която беше много възрастна . Тя живя със съпруга си седем години след като се омъжи ,
42002037	а после остана вдовица до осемдесет и четиригодишна възраст . Тя никога не напускаше храма и ден и нощ служеше на Бога с пост и молитва .
42002038	Точно в този миг Анна се приближи и започна да благодари на Бога и да разказва за Исус на тези , които очакваха Бог да освободи Ерусалим .
42002039	Когато Йосиф и Мария изпълниха всичко , което Господният закон изискваше , те се върнаха в Галилея , в родния си град Назарет .
42002040	Детето растеше , ставаше все по-силно и по-мъдро и Божиите благословения бяха върху него .
42002041	Всяка година родителите на Исус ходеха в Ерусалим за празника Пасха .
42002042	Когато той беше на дванадесет години , те отидоха там за празника , както обикновено .
42002043	Когато празничните дни свършиха , те си тръгнаха за вкъщи , но момчето Исус , незабелязано от родителите си , остана в Ерусалим .
42002044	Като си мислеха , че Исус е в групата на пътниците , Йосиф и Мария вървяха цял ден , преди да започнат да го търсят сред роднини и познати .
42002045	Когато не го откриха , те се върнаха да го търсят в Ерусалим .
42002046	След три дни го намериха в храма . Той седеше между учителите , слушаше какво говорят и им задаваше въпроси .
42002047	Всички , които го чуха , се удивиха на начина , по който разсъждаваше и отговаряше .
42002048	Родителите му се смаяха , като го видяха . Майка му го попита : „ Сине , защо постъпи така с нас ? Баща ти и аз бяхме много разтревожени и те търсехме . “
42002049	Исус им отговори : „ Защо трябваше да ме търсите ? Нима не знаехте , че трябва да бъда там , където е работата на моя Баща ? “
42002050	Но те не разбраха значението на отговора му .
42002051	Исус се върна с родителите си в Назарет и им се подчиняваше . А майка му съхраняваше в сърцето си всички тези неща .
42002052	Исус израстваше , ставаше все по-мъдър и печелеше одобрението на Бога и хората .
42003001	Беше петнадесетата година от управлението на император Тиберий , когато Пилат Понтийски беше губернатор на Юдея , Ирод — управител на Галилея , брат му Филип — управител на областите Итурея и Трахонития , а Лисаний — управител на Авилиния .
42003002	По това време първосвещеници бяха Анна и Каяфа . Бог говори на живеещия в пустинята Йоан , сина на Захарий .
42003003	И Йоан тръгна по земите край река Йордан да призовава хората да се покаят и да се кръстят , за да бъдат простени греховете им .
42003004	Всичко беше точно така , както е записано в книгата на пророк Исая : „ Един човек вика в пустинята : « Подгответе пътя за Господа , очертайте прави пътеките за него !
42003005	Всяка долина ще се запълни . Всяка планина и възвишение ще се заравнят . Кривините ще се изправят . Неравностите ще се изгладят .
42003006	И всеки човек ще види Божието спасение . » “
42003007	Много хора идваха при Йоан да бъдат кръстени , а той им казваше : „ Рожби на ехидни ! Кой ви предупреди да бягате от идващия Божий гняв ?
42003008	Ако наистина сте се покаяли , докажете това с делата си . И не започвайте да се успокоявате с думите : « Авраам е нашият баща . » Казвам ви , че Бог може и от тези камъни да създаде потомци на Авраам .
42003009	Брадвата е вече при корена на дърветата . Всяко дърво , което не дава добър плод , ще бъде отсечено и хвърлено в огъня . “
42003010	Хората попитаха Йоан : „ Какво да правим тогава ? “
42003011	Йоан им отговори : „ Ако някой има две ризи , да даде едната на онзи , който няма . Ако някой има повече храна , да я раздели по същия начин . “
42003012	Бирници също дойдоха при Йоан и поискаха да бъдат кръстени . Те го попитаха : „ Какво трябва да правим , учителю ? “
42003013	Йоан им отговори : „ Не карайте хората да плащат повече данъци , отколкото ви е наредено . “
42003014	После няколко войника също го запитаха : „ А ние какво да правим ? “ Йоан им каза : „ Не принуждавайте хората да ви дават пари . Не клеветете . Бъдете доволни от заплатите си . “
42003015	Хората живееха в очакване и всички се чудеха дали пък самият Йоан не е Месията .
42003016	Йоан отговори на всички така : „ Аз ви кръщавам с вода , но идва друг , който е по-силен от мен . Аз не съм достоен дори сандалите му да развържа . Той ще ви кръсти със Святия Дух и с огън .
42003017	Лопатата , с която отсява зърното от плявата , е вече в ръката му , за да изчисти хармана си и да прибере зърното в хамбара си , а плявата ще изгори в неугасим огън . “
42003018	Така с много други думи Йоан убеждаваше хората и им съобщаваше Благата вест .
42003019	А когато Йоан изобличи местния управител Ирод за това , че живее с Иродиада — жената на брат му , и за всички други злини , които беше извършил ,
42003020	Ирод прибави към тях още една — хвърли Йоан в затвора .
42003021	Когато всички хора се кръщаваха , Исус също отиде при Йоан . След като беше кръстен и се молеше , небето се отвори .
42003022	Святият Дух слезе върху него в телесен образ на гълъб и от небето се чу глас : „ Ти си моят възлюбен Син . Ти си избраникът ми . “
42003023	Исус беше на около тридесет години , когато започна своето дело . Хората мислеха , че той е син на Йосиф .
42003024	Илия беше син на Матат . Матат беше син на Левий . Левий беше син на Мелхи . Мелхи беше син на Янай . Янай беше син на Йосиф .
42003025	Йосиф беше син на Мататия . Мататия беше син на Амос . Амос беше син на Наум . Наум беше син на Еслий . Еслий беше син на Нагей .
42003026	Нагей беше син на Маат . Маат беше син на Мататия . Мататия беше син на Семеин . Семеин беше син на Йосех . Йосех беше син на Йода .
42003027	Йода беше син на Йоанан . Йоанан беше син на Риса . Риса беше син на Зоровавел . Зоровавел беше син на Салатиил . Салатиил беше син на Нирий .
42003028	Нирий беше син на Мелхий . Мелхий беше син на Адий . Адий беше син на Косам . Косам беше син на Елмадам . Елмадам беше син на Ир .
42003029	Ир беше син на Йосий . Йосий беше син на Елиезер . Елиезер беше син на Йорим . Йорим беше син на Матат . Матат беше син на Левий .
42003030	Левий беше син на Симеон . Симеон беше син на Юда . Юда беше син на Йосиф . Йосиф беше син на Йонам . Йонам беше син на Елиаким .
42003031	Елиаким беше син на Мелеа . Мелеа беше син на Мена . Мена беше син на Матата . Матата беше син на Натан . Натан беше син на Давид .
42003032	Давид беше син на Есей . Есей беше син на Овид . Овид беше син на Вооз . Вооз беше син на Салмон . Салмон беше син на Наасон .
42003033	Наасон беше син на Аминадав . Аминадав беше син на Арний . Арний беше син на Есрон . Есрон беше син на Фарес . Фарес беше син на Юда .
42003034	Юда беше син на Яков . Яков беше син на Исаак . Исаак беше син на Авраам . Авраам беше син на Тара . Тара беше син на Нахор .
42003035	Нахор беше син на Серух . Серух беше син на Рагав . Рагав беше син на Фалек . Фалек беше син на Евер . Евер беше син на Сала .
42003036	Сала беше син на Каинан . Каинан беше син на Арфаксад . Арфаксад беше син на Сим . Сим беше син на Ной . Ной беше син на Ламех .
42003037	Ламех беше син на Матусал . Матусал беше син на Енох . Енох беше син на Яред . Яред беше син на Малелеил . Малелеил беше син на Каинан .
42003038	Каинан беше син на Енос . Енос беше син на Сит . Сит беше син на Адам . Адам беше син на Бога .
42004001	Исус беше изпълнен със Святия Дух и когато се върна от река Йордан , Духът го заведе в пустинята .
42004002	Там прекара четиридесет дни , изкушаван от дявола . През цялото това време той не яде нищо и накрая почувства силен глад .
42004003	Тогава дяволът му каза : „ Ако си Божият Син , заповядай на този камък да стане хляб ! “
42004004	Исус му отговори : „ Писано е : « Никой не може да живее само с хляб . » “
42004005	Дяволът го заведе на едно високо място и за миг му показа всички царства на света ,
42004006	като му каза : „ Ще ти дам цялата тази власт и слава , защото тя е дадена на мен и аз я давам на когото поискам .
42004007	Ако ми се поклониш , всичко това ще бъде твое . “
42004008	Исус му отвърна : „ Писано е : « Покланяй се на Господа , твоя Бог , и само на него служи ! » “
42004009	Тогава дяволът заведе Исус в Ерусалим , качи го на най-високото място в храма и му каза : „ Ако си Божият Син , хвърли се оттук долу !
42004010	Нали е писано : « Той ще заповяда на ангелите си да бдят над теб . »
42004011	И още : « Те ще те носят на ръце , за да не удариш крака си в камък . » “
42004012	Исус му отговори : „ Но е казано също : « Не поставяй на изпитание Господа , твоя Бог ! » “
42004013	Когато дяволът свърши всички изкушения , той го остави до следващата възможност .
42004014	Исус се върна в Галилея , изпълнен със силата на Духа , и мълвата за него се разпространи из цялата околност .
42004015	Той започна да поучава в синагогите и всички хора го хвалеха .
42004016	После Исус отиде в Назарет , където бе отраснал . Както обикновено в съботен ден , той влезе в синагогата и се изправи да чете .
42004017	Дадоха му свитъка с думите на пророк Исая . Исус разгъна свитъка и намери мястото , където пишеше :
42004018	„ Духът на Господа е върху мен , защото ме е помазал да съобщя на бедните Благата вест . Изпратил ме е да провъзглася освобождение на пленниците , проглеждане на слепите , избавление на подтиснатите
42004019	и да възвестя годината на Господното благоволение . “
42004020	Исус нави свитъка , върна го на служителя и седна . Погледите на всички в синагогата бяха приковани в него .
42004021	Той започна да им говори : „ Днес тези думи се сбъднаха пред вас , които слушахте . “
42004022	Всички го хвалеха , удивляваха се на красноречието му и се питаха : „ Не е ли това синът на Йосиф ? “
42004023	Исус отвърна : „ Сигурно ще ми припомните поговорката : « Лекарю , изцели сам себе си ! » Ще ми кажете : « Чухме за това , което си извършил в Капернаум . Направи същото и тук , в родния си град ! » “
42004024	Истина ви казвам : никой пророк не е признат в родния си град .
42004025	Това , което говоря , е вярно . По времето на Илия , когато не валя три години и половина и голям глад настъпи по цялата земя , в Израел имаше много вдовици .
42004026	Но Илия не беше изпратен при нито една от тях , а само при вдовицата от Сарепта , град в Сидон .
42004027	А по времето на пророк Елисей в Израел имаше много прокажени , но никой от тях не беше излекуван , а само Нееман сириеца . “
42004028	Като чуха това , всички в синагогата се разгневиха .
42004029	Те станаха , повлякоха Исус извън града и го заведоха при стръмния склон на хълма , на който бе построен градът им , за да го хвърлят долу .
42004030	Но Исус премина през тълпата и си отиде по своя път .
42004031	После Исус отиде в галилейския град Капернаум и в съботата поучаваше хората .
42004032	Неговото учение ги смайваше , защото говореше с власт .
42004033	В синагогата имаше един човек , обладан от зъл дух . Той изкрещя :
42004034	„ Хей ! Какво искаш от нас , Исусе от Назарет ? Да ни погубиш ли дойде ? Аз зная кой си — Святият на Бога . “
42004035	Исус строго заповяда на злия дух : „ Млъкни и излез от човека ! “ Злият дух повали мъжа на земята пред всички и излезе от него , без да му стори нищо лошо .
42004036	Всички хора бяха изумени и се питаха един друг : „ Какво значи това ? С власт и сила той заповядва на злите духове и те излизат ! “
42004037	И новината за Исус се разнесе из цялата област .
42004038	Исус напусна синагогата и отиде в дома на Симон . Тъщата на Симон гореше от треска и помолиха Исус да й помогне .
42004039	Той се наведе над нея и заповяда на треската да я напусне . И веднага жената се вдигна на крака и започна да им прислужва .
42004040	При залез слънце всички , които имаха близки , болни от всякакви болести , ги доведоха при Исус , а той , като полагаше ръцете си върху всеки от тях , ги излекува .
42004041	От много от тях излизаха демони , които викаха : „ Ти си Божият Син ! “ Но Исус им забраняваше да говорят , защото те знаеха , че той е Месията .
42004042	На разсъмване той напусна града и се усамоти в едно безлюдно място . А хората го търсеха и когато го намериха , се опитаха да го задържат , за да не си отива от тях .
42004043	Но Исус им каза : „ Трябва да съобщя Благата вест за Божието царство и в другите градове , защото за това съм изпратен . “
42004044	После продължи да проповядва в синагогите в Юдея .
42005001	Един ден Исус стоеше на брега на Генисаретското езеро , а около него хората се тълпяха , за да чуят Божието послание .
42005002	Той забеляза две лодки на брега . Рибарите бяха отвън и перяха мрежите си .
42005003	Исус се качи в една от лодките , която беше на Симон , и го помоли да я отблъсне леко от брега . После започна да поучава народа от лодката .
42005004	Когато свърши да говори , Исус се обърна към Симон и каза : „ Откарай лодката навътре в езерото и хвърлете мрежите си за улов . “
42005005	Симон отвърна : „ Учителю , цяла нощ се мъчихме и нищо не уловихме . Но щом ти казваш , ще хвърля мрежите . “
42005006	Рибарите хвърлиха мрежите си , а когато ги изтеглиха , те бяха толкова пълни , че започнаха да се късат .
42005007	Затова дадоха знак на съдружниците си от другата лодка да дойдат и да им помогнат . Те дойдоха и двете лодки така се напълниха , че започнаха да потъват .
42005008	Когато видя това , Симон Петър падна в краката на Исус и каза : „ Върви си от мен , Господи , защото аз съм грешен човек . “
42005009	И той , и всички рибари с него се смаяха от богатия улов .
42005010	Синовете на Зеведей — Яков и Йоан — които работеха заедно със Симон , също бяха удивени . Тогава Исус се обърна към Симон : „ Не се страхувай ! Отсега нататък хора ще ловиш . “
42005011	Рибарите изкараха лодките на брега , оставиха всичко и последваха Исус .
42005012	В един от градовете , където беше Исус , живееше човек , болен от проказа . Когато видя Исус , той падна в краката му и го помоли : „ Господи , ти имаш власт и стига да поискаш , можеш да ме излекуваш . “
42005013	Исус протегна ръката си , докосна го и каза : „ Искам — бъди здрав ! “ И проказата веднага го напусна .
42005014	А Исус му заръча : „ На никого не разказвай за случилото се . Иди и се покажи на свещеника , а после принеси за оздравяването си каквото е заповядал Моисей . Това ще засвидетелства на хората , че си излекуван . “
42005015	Но вестта за Исус се разнасяше все повече и огромни тълпи от хора се събираха , за да го слушат и да бъдат излекувани от болестите си .
42005016	Исус често се усамотяваше в безлюдни места , за да се моли .
42005017	Един ден , когато Исус поучаваше хората , сред слушателите седяха също фарисеи и законоучители , дошли от всички градове на Галилея , Юдея и Ерусалим . Господ даваше сила на Исус да лекува .
42005018	Няколко души донесоха на постелка един парализиран и се опитаха да го внесат и сложат пред Исус .
42005019	Наоколо обаче се бяха струпали толкова много хора , че носачите не можеха да си пробият път . Тогава те се качиха на покрива и като разкриха керемидите , спуснаха постелката с парализирания в средата на стаята точно пред Исус .
42005020	Като видя вярата им , Исус каза на болния : „ Приятелю , греховете ти са простени ! “
42005021	Законоучителите и фарисеите си помислиха : „ Кой е този , който така богохулства ? Кой освен Бог може да прощава грехове ? “
42005022	Но Исус знаеше мислите им и ги попита : „ Защо таите такива мисли ?
42005023	Кое е по-лесно : да кажа « Греховете ти се прощават » или да кажа « Стани и ходи » ?
42005024	Но аз ще ви покажа , че Човешкият Син има власт на земята да прощава грехове . “ И Исус каза на парализирания : „ Казвам ти , стани ! Вдигни си постелката и си върви вкъщи . “
42005025	В същия миг човекът се изправи пред тях , взе си постелката и си тръгна , славейки Бога .
42005026	Всички се удивляваха и славеха Бога . Изпълнени със страхопочитание , те казваха : „ Днес видяхме изумителни неща ! “
42005027	След това Исус излезе и видя един бирник на име Левий , седнал на работното си място . Исус му каза : „ Последвай ме ! “
42005028	Левий остави всичко , стана и тръгна след Исус .
42005029	Той устрои в дома си голямо тържество в чест на Исус . На масата седяха много бирници и други хора .
42005030	А фарисеите и законоучителите негодуваха и казваха на Исусовите ученици : „ Защо ядете и пиете с бирници и грешници ? “
42005031	Исус им отговори : „ Не здравите се нуждаят от лекар , а болните .
42005032	Дошъл съм да призова да се покаят не праведните хора , а грешниците . “
42005033	Тогава му казаха : „ Учениците на Йоан често постят и се молят , учениците на фарисеите — също , а твоите ученици винаги ядат и пият . “
42005034	Исус им отговори : „ Нима можете да накарате сватбарите да постят , докато младоженецът е с тях ?
42005035	Но ще дойде време , когато младоженецът ще им се отнеме и тогава те ще постят . “
42005036	После им разказа притчата : „ Никой не откъсва парче от нова дреха , за да закърпи старата . Иначе и новата дреха ще бъде скъсана , а и старата няма да е с подходяща кръпка .
42005037	Никой не налива ново вино в стари мехове . Иначе новото вино ще спука меховете и ще изтече , а меховете ще се похабят .
42005038	Ново вино се налива в нови мехове .
42005039	И никой не иска ново вино , след като е пил старо , защото казва : « Старото е по-добро . » “
42006001	Един съботен ден Исус вървеше през едни житни полета . Учениците му късаха класове , стриваха ги с длани и ядяха зърната .
42006002	Някои от фарисеите им казаха : „ Защо правите това , което законът забранява да се върши в съботен ден ? “
42006003	Исус им отвърна : „ Нима не сте чели какво направи Давид , когато той и хората с него бяха гладни ?
42006004	Давид влезе в Божия дом , взе присъствените хлябове и яде от тях , като даде и на другите с него да ядат , въпреки че законът на Моисей разрешава това само на свещениците . “
42006005	И им каза : „ Човешкият Син е Господар на съботата . “
42006006	Веднъж , пак в събота , Исус отиде в синагогата да поучава . Там имаше един човек с изсъхнала дясна ръка .
42006007	Законоучителите и фарисеите търсеха повод да обвинят Исус , затова внимателно го наблюдаваха дали ще излекува някого в събота или не .
42006008	Исус обаче знаеше мислите им и каза на човека с изсъхналата ръка : „ Изправи се и застани пред всички ! “ Човекът се изправи и застана там .
42006009	Тогава Исус се обърна към тях : „ Питам ви , какво изисква законът да се прави в събота — добро или зло ? Да се спасява живот или да се погубва ? “
42006010	Исус обиколи всички с поглед и каза на човека : „ Протегни си ръката ! “ Той си протегна ръката и тя оздравя .
42006011	Гняв обзе фарисеите и законоучителите и те започнаха да обсъждат помежду си какво да сторят на Исус .
42006012	През онези дни Исус се качи на хълма , за да се моли , и прекара цялата нощ в молитва към Бога .
42006013	На сутринта той събра учениците си , избра дванадесет от тях и ги нарече апостоли : който по-късно го предаде .
42006014	Симон , когото нарече Петър , брат му Андрей , Яков , Йоан , Филип , Вартоломей ,
42006015	Матей , Тома , Яков – синът на Алфей , Симон , наречен Зилот ,
42006016	Юда – синът на Яков , и Юда Искариотски , който по-късно го предаде .
42006017	Исус слезе от хълма заедно с апостолите си и застана на едно равно място сред голяма група свои ученици . Там имаше и много хора от цяла Юдея , Ерусалим и крайбрежните градове Тир и Сидон .
42006018	Те бяха дошли да чуят Исус и да бъдат излекувани от болестите си . Измъчваните от зли духове също бяха излекувани .
42006019	Всеки се опитваше да се докосне до Исус , защото от него излизаше сила , която лекуваше всички .
42006020	Исус погледна учениците си и каза : „ Благословени сте вие , бедните , защото ваше е Божието царство .
42006021	Благословени сте вие , които сега сте гладни , защото ще бъдете наситени . Благословени сте вие , които сега плачете , защото ще се смеете от радост .
42006022	Благословени сте , когато хората ви ненавиждат , отлъчват от обществото , обиждат и злословят името ви заради Човешкия Син .
42006023	Ликувайте , когато това стане , и скачайте от радост , защото наградата ви в небето е голяма ! Та нали по същия начин предците им се отнасяха с пророците !
42006024	Но горко на вас , богатите , защото вече сте имали лесен живот .
42006025	Горко на вас , които сега сте сити , защото ще гладувате . Горко на вас , които сега се смеете , защото ще скърбите и ще плачете .
42006026	Горко ви , когато всички говорят за вас само добро , защото по същия начин предците им говореха за лъжепророците .
42006027	На вас , които ме слушате , казвам : обичайте враговете си . Отвръщайте с добро на онези , които ви мразят .
42006028	Благославяйте онези , които ви проклинат . Молете се за онези , които ви причиняват зло .
42006029	Ако някой те удари по едната буза , предложи му и другата . Ако ти отнеме връхната дреха , остави му и ризата си .
42006030	Давай на всеки , който те помоли . Ако някой ти отнеме нещо твое , не си го искай обратно .
42006031	Отнасяйте се с другите така , както искате те да се отнасят с вас .
42006032	Ако обичате само онези , които ви обичат , нима заслужавате да ви похвалят за това ? Та нали и грешниците обичат онези , които ги обичат !
42006033	Ако отвръщате с добро само на онези , които ви правят добро , нима заслужавате да ви похвалят за това ? Та нали и грешниците правят същото !
42006034	И ако давате назаем само на онези , които очаквате да ви се издължат , нима заслужавате да ви похвалят за това ? Та нали и грешниците си дават един друг назаем , като очакват заемът да им бъде върнат .
42006035	Вие обаче обичайте враговете си , правете им добро и давайте назаем , без да очаквате някаква отплата . Тогава наградата ви ще бъде голяма и вие ще бъдете деца на Всевишния . Защото Бог е добър дори към неблагодарните и злите хора .
42006036	Бъдете състрадателни , както вашият Баща е състрадателен .
42006037	Не съдете , за да не съдят и вас . Не осъждайте и няма да ви осъждат . Прощавайте , за да прощават и на вас .
42006038	Давайте и ще ви се дава . В ръцете ви ще се излее повече , отколкото можете да държите . Ще получите толкова много , че то ще прелива в скута ви . Защото каквато мярка използвате за другите , такава ще бъде използвана и за вас . “
42006039	Исус им разказа следната притча : „ Нима може слепец да води друг слепец ? Нали и двамата ще паднат в ямата !
42006040	Ученикът не превъзхожда своя учител , но всеки , когато е напълно обучен , ще бъде като учителя си .
42006041	Защо забелязваш тресчицата в окото на брат си , а не виждаш гредата в собственото си око ?
42006042	Нима можеш да кажеш : « Братко , нека извадя тресчицата от окото ти » , когато не виждаш гредата в своето ? Лицемер ! Първо извади гредата от собственото си око . Едва тогава ще виждаш достатъчно ясно , за да извадиш тресчицата от окото на брат си .
42006043	Доброто дърво не ражда лоши плодове , както и лошото дърво не ражда добри .
42006044	Всяко дърво се познава по плодовете му . Хората не берат смокини от тръни , нито пък грозде — от къпинов храст .
42006045	От сърцето на добрия човек излиза добро , а от сърцето на злия — зло . Устата говори това , с което е пълно сърцето .
42006046	Защо се обръщате към мен с думите « Господи , Господи ! » , а не вършите това , което говоря ?
42006047	Ще ви дам пример на кого прилича всеки , който идва при мен , чува думите ми и им се подчинява .
42006048	Такъв човек е като строителя , който направил дълбок изкоп и положил основите върху скала . Когато станало наводнение и реката връхлетяла върху къщата , тя не помръднала , защото била здраво построена .
42006049	А този , който чува думите ми , но не се подчинява , прилича на човека , който построил къща направо върху земята , без основи . Когато реката я връхлетяла , къщата се сгромолясала и била напълно разрушена . “
42007001	Когато свърши да говори на хората , Исус влезе в Капернаум .
42007002	Там живееше един стотник , чийто слуга бе смъртно болен . Стотникът много обичаше слугата си .
42007003	Затова като чу за Исус , той изпрати при него няколко юдейски старейшини да го помолят да дойде и спаси живота на слугата му .
42007004	Старейшините отидоха при Исус и настойчиво го замолиха : „ Стотникът заслужава да направиш това за него .
42007005	Той обича нашия народ и дори ни построи синагога . “
42007006	Исус тръгна с тях и вече бяха недалеч от къщата , когато стотникът изпрати при него приятели да му кажат : „ Господи , не си прави труда , защото аз не съм достоен да влезеш под моя покрив .
42007007	Не дойдох лично при теб , защото считам себе си за недостоен , но ти само кажи и слугата ми ще оздравее .
42007008	Самият аз съм подвластен на други , а на мен са подчинени войниците ми . Като кажа на някой : « Иди ! » , той отива . Като заповядам на друг : « Ела ! » , той идва . На слугата си казвам : « Направи това ! » и той го прави . “
42007009	Като чу тези думи , Исус се смая . Той се обърна и каза на множеството , което го следваше : „ Казвам ви : такава вяра не съм срещал даже и в Израел . “
42007010	А хората , изпратени от стотника , се върнаха в къщата и видяха , че слугата е оздравял .
42007011	На следващия ден Исус се запъти към град Наин . С него вървяха учениците му и огромна тълпа хора .
42007012	Когато наближиха градската порта , изнасяха мъртвец , единствен син на майка-вдовица . Придружаваше я голямо множество от града .
42007013	Когато Господ я видя , сърцето му се изпълни със състрадание и той й каза : „ Не плачи ! “
42007014	После се приближи и докосна ковчега . Носачите спряха , а Исус каза : „ Младежо , казвам ти : Стани ! “
42007015	Мъртвият се надигна , седна и започна да говори , и Исус го върна на майка му .
42007016	Всички се изпълниха със страхопочитание и славеха Бога , като казваха : „ Велик пророк се появи сред нас ! Бог дойде да помогне на своя народ ! “
42007017	Новината за Исус се разпространи из цяла Юдея и всички околни места .
42007018	Когато учениците на Йоан му разказаха всички тези неща , той повика при себе си двама от тях
42007019	и ги изпрати при Господа да попитат : „ Ти ли си Онзи , който трябваше да дойде , или да очакваме някой друг ? “
42007020	Двамата дойдоха при Исус и му казаха : „ Йоан Кръстител ни изпрати при теб да те питаме ти ли си Онзи , който трябваше да дойде , или да очакваме някой друг ? “
42007021	Точно тогава Исус излекува много хора от болести , недъзи и зли духове и върна зрението на много слепи .
42007022	Той отговори на Йоановите ученици : „ Вървете и разкажете на Йоан това , което видяхте и чухте : слепи проглеждат , сакати прохождат , прокажени оздравяват , глухи прочуват , мъртви възкръсват и бедните чуват Благата вест .
42007023	Благословен е онзи , който може да ме приеме . “
42007024	След като пратениците на Йоан си тръгнаха , Исус започна да говори на тълпите за Йоан : „ Какво излязохте да видите в пустинята ? Тръстика , полюшвана от вятъра ли ? Не ?
42007025	Тогава какво излязохте да видите ? Човек , облечен в хубави дрехи ли ? Чуйте ! Онези , които се обличат скъпо и живеят в разкош , ще намерите в дворците .
42007026	Така че какво излязохте да видите ? Пророк ли ? Да , и казвам ви : този човек е много повече от пророк .
42007027	Той е онзи , за когото е писано : « Чуй ! Пред теб изпращам пратеника си , който ще подготви пътя за теб . »
42007028	Казвам ви : сред всички хора , родени някога , няма по-велик от Йоан . Но дори и най-незначителният в Божието царство е по-велик от него . “
42007029	Всички , които чуха Исус , дори и бирниците , се съгласиха , че Божието учение е добро , като се кръстиха с кръщението на Йоан .
42007030	Но фарисеите и законоучителите отхвърлиха Божията воля за тях , като отказаха да бъдат кръстени от него .
42007031	Исус продължи : „ Какво да кажа за хората от това поколение ? С какво да ги сравня ?
42007032	Те са като деца , които седят на пазара и си подвикват едно на друго : « Свирехме ви весели песни , а вие не играхте ! Пяхме погребални песни , а вие не плакахте ! »
42007033	Дойде Йоан Кръстител , който не яде хляб и не пие вино , а вие казвате : « Обладан е от демон ! »
42007034	Дойде Човешкият Син , който яде и пие , а вие казвате : « Вижте го този ! Лакомник и пияница ! Приятел на бирници и грешници ! »
42007035	Но мъдростта се доказва от тези , които я приемат . “
42007036	Един от фарисеите покани Исус да обядва с него . Исус влезе в къщата му и седна на масата .
42007037	Една грешница , която живееше в същия град , научи , че Исус се храни в къщата на фарисея и донесе алабастров съд с миро .
42007038	Тя застана зад Исус , в краката му и заплака , обливайки краката му със сълзи . След това ги избърса с косите си , целуна ги и изля мирото върху тях .
42007039	Като видя това , фарисеят , който беше поканил Исус , си каза : „ Ако този човек наистина беше пророк , щеше да знае коя го докосва и що за жена е ; щеше да знае , че е грешница . “
42007040	Исус се обърна към фарисея : „ Симоне , искам да ти кажа нещо . “ Симон отвърна : „ Говори , Учителю . “
42007041	Исус започна : „ Двама души бяха длъжници на един и същи лихвар . Единият дължеше петстотин динария , а другият — петдесет .
42007042	И двамата обаче нямаха пари да си изплатят дълговете и затова лихварят благосклонно им ги опрости . Кой от тях ще обикне лихваря повече ? “
42007043	Симон отговори : „ Предполагам този , на когото е опростил по-голямата сума . “ „ Прав си “ — каза му Исус .
42007044	След това , обръщайки се към жената , каза на Симон : „ Виждаш ли тази жена ? Когато влязох в дома ти , ти не ми даде вода да си измия краката . А тя изми краката ми със сълзите си и ги изсуши с косите си .
42007045	Ти не ме целуна , докато тя не е престанала да целува краката ми от момента , в който влязох тук .
42007046	Ти не помаза главата ми със зехтин , а тя помаза краката ми с миро .
42007047	Затова ти казвам : многобройните й грехове са простени . Ето защо тя обикна много . Този , на когото се прости малко , след това и обича малко . “
42007048	Исус се обърна към жената : „ Греховете ти са простени . “
42007049	Гостите започнаха да говорят помежду си : „ Кой е този , че и грехове да прощава ? “
42007050	А Исус каза на жената : „ Вярата ти те спаси . Върви си в мир . “
42008001	На другия ден Исус тръгна из градове и села да проповядва и съобщава на хората Благата вест за Божието царство . С него бяха дванадесетте апостола ,
42008002	както и няколко жени , които той беше излекувал от зли духове и болести . Една от тях беше Мария от град Магдала , от която Исус бе прогонил седем демона .
42008003	Сред жените бяха още и Йоана , жената на иконома на Ирод — Хуза , Сусана и много други . Всички те помагаха на Исус и учениците му , като ги поддържаха със свои собствени средства .
42008004	Когато около Исус се събра голяма тълпа хора , които се стичаха при него от всеки град , той им разказа следната притча :
42008005	„ Един земеделец излязъл да сее . Докато сеел , някои семена паднали край пътеката . Хората ги стъпкали и небесните птици ги изкълвали .
42008006	Други семена паднали върху камениста почва . Те покълнали , но после изсъхнали , защото им липсвала влага .
42008007	Някои семена паднали сред трънливи плевели , които избуяли заедно с тях и ги задушили .
42008008	Останалите семена паднали на добра почва , пораснали и дали сто пъти повече зърно от засятото . “ Исус разказа притчата , като завърши с думите : „ Който има уши да чува , да слуша ! “
42008009	Учениците му започнаха да го разпитват какво означава тази притча .
42008010	А той им каза : „ На вас е дадена привилегията да знаете тайните на Божието царство , но на останалите хора говоря с притчи , така че « да гледат , но да не виждат ; да слушат , но да не разбират » .
42008011	Ето какво означава тази притча : Семената са Божието слово .
42008012	Тези , които падат край пътеката , са хората , които чуват Божието слово , но след това идва дяволът и го грабва от сърцата им , за да не могат да повярват в чутото и да се спасят .
42008013	Семената , паднали върху каменистата почва , са хората , които чуват Божието слово , приемат го с радост и за известно време имат вяра . Но нямат корени и щом дойдат изпитания , губят вярата си и обръщат гръб на Бога .
42008014	Семената , паднали сред трънливите плевели , са хората , които чуват Божието слово , но грижите , богатствата и удоволствията на живота ги задушават и спират растежа им и плодът им никога не узрява .
42008015	А семената , паднали върху добрата почва , са хората , които чуват Божието слово с добри , искрени сърца , пазят го и търпеливо принасят плод .
42008016	Никой , който запалва лампа , не я покрива със съд , нито пък я слага под леглото . Напротив : слага я на поставка , така че хората , които влизат , да виждат светлината .
42008017	Защото всичко скрито ще излезе наяве . Всяка тайна ще бъде разкрита .
42008018	Затова внимавайте как слушате . Защото който има , ще получи още , а който няма , ще загуби и това , което мисли , че има . “
42008019	Майката и братята на Исус дойдоха да го видят , но наоколо имаше толкова много хора , че не можаха да се доберат до него .
42008020	Тогава някой му каза : „ Майка ти и братята ти чакат отвън и искат да те видят . “
42008021	А Исус отговори : „ Майка и братя ми са тези , които чуват Божието слово и му се подчиняват . “
42008022	Един ден Исус и учениците му се качиха в една лодка . Исус им каза : „ Да прекосим езерото и отидем на отсрещния бряг . “ И те потеглиха .
42008023	По време на пътуването Исус заспа . Над езерото се изви буря и лодката започна да се пълни с вода . Всички бяха в опасност .
42008024	Тогава учениците се приближиха до Исус и го събудиха с думите : „ Господарю , господарю , ще се удавим ! “ Исус стана и заповяда на вятъра и вълните да утихнат . Вятърът спря и езерото се успокои .
42008025	Исус каза на учениците си : „ Къде ви е вярата ? “ Те бяха изплашени и удивени и се питаха един друг : „ Какъв е този човек , който заповядва дори на вятъра и водата и те му се подчиняват ? “
42008026	Исус и учениците му доплаваха до областта на герасините , която се намираше от другата страна на езерото срещу Галилея .
42008027	Когато Исус стъпи на брега , към него се приближи един местен човек , обладан от демони . Той от дълго време не беше обличал дреха и не беше живял в къща , а обитаваше гробищата .
42008028	Демонът често го завладяваше . Тогава оковаваха ръцете и краката на човека и го държаха затворен . Но той късаше веригите и демонът го принуждаваше да отива по необитаеми места . Тогава Исус заповяда на злия дух да излезе от човека . Той се хвърли в краката на Исус и извика : „ Какво искаш от мен , Исусе , Сине на Всевишния Бог ? Умолявам те , не ме измъчвай ! “
42008029	
42008030	Исус го попита : „ Как се казваш ? “ Той отвърна : „ Легион “ , защото в него се бяха вселили много демони .
42008031	Те молеха Исус да не ги прогонва в бездната .
42008032	Там на хълма пасеше голямо стадо свине и демоните молеха Исус да им позволи да влязат в свинете . Той им разреши .
42008033	Тогава те излязоха от човека и се вселиха в свинете . Стадото се втурна по стръмния склон към езерото и всички животни се издавиха .
42008034	Като видяха какво се случи , свинарите избягаха и разказаха за това в града и околностите .
42008035	Много хора наизлязоха , за да видят станалото . Те дойдоха при Исус и намериха човека , от когото бяха прогонени демоните , да седи в краката му — облечен и със здрав разум . И се уплашиха .
42008036	Онези , които видяха това , разказваха на другите как обладаният от демони е бил излекуван .
42008037	Населението на цяла Герасиния започна да моли Исус да си върви , защото всички бяха страшно уплашени . Исус се качи в лодката и се върна в Галилея .
42008038	А човекът , от когото бяха излезли демоните , го молеше да го вземе със себе си . Но Исус го отпрати с думите :
42008039	„ Върни се у дома си и разкажи всичко , което Бог стори за теб . “ И човекът тръгна из града и разказваше навсякъде за това , което Исус направи за него .
42008040	Когато Исус се върна в Галилея , хората го посрещнаха радостно , защото всички го очакваха .
42008041	Точно тогава дойде един човек на име Яир , който беше началник на местната синагога . Той падна в краката на Исус и го помоли да отиде в къщата му ,
42008042	защото единствената му дъщеря — момиче на около дванадесет години — беше на смъртно легло . Хората се тълпяха около Исус по пътя му към дома на Яир .
42008043	Една жена , която от дванадесет години кървеше и беше похарчила целия си имот по лечители , без никой да може да я излекува ,
42008044	се приближи зад Исус и докосна края на дрехата му . В същия миг кървенето й спря .
42008045	Тогава Исус попита : „ Кой ме докосна ? “ Всички наоколо отричаха и Петър каза : „ Господарю , толкова много хора са те наобиколили и се блъскат в теб ! “
42008046	Но Исус отговори : „ Някой ме докосна , защото почувствах как от мен излезе сила . “
42008047	Като видя , че не може да остане незабелязана , треперейки , жената пристъпи напред и падна в краката на Исус . След това разказа пред всички защо го е докоснала и как веднага след това е оздравяла .
42008048	Исус й рече : „ Дъще , вярата ти те излекува . Върви си в мир . “
42008049	Докато Исус все още говореше , от къщата на Яир дойде един човек и му каза : „ Дъщеря ти умря . Недей повече да безпокоиш Учителя . “
42008050	Исус дочу тези думи и каза на Яир : „ Не се страхувай ! Само вярвай и дъщеря ти ще оздравее . “
42008051	Когато стигнаха до къщата , Исус на никого не позволи да влезе вътре с него освен на Петър , Йоан и Яков , както и на бащата и майката на детето .
42008052	Всички плачеха и скърбяха за нея . Исус каза : „ Не плачете ! Тя не е умряла , а просто заспала . “
42008053	Хората му се присмяха , защото знаеха , че момичето е мъртво .
42008054	Но Исус взе ръката й и каза : „ Дете , стани ! “
42008055	Духът й се върна и в същия миг тя се изправи . Исус нареди : „ Дайте й нещо за ядене . “
42008056	Родителите й бяха изумени , но Исус им забрани да разказват за случилото се .
42009001	Исус събра дванадесетте апостола и им даде сила и власт да прогонват демони и да лекуват болести .
42009002	След това ги изпрати да провъзгласяват Божието царство и да лекуват болните ,
42009003	като им каза : „ Не взимайте нищо за из път — нито тояга , нито торба , нито хляб , нито пари . Излезте само с дрехата , която е на гърба ви .
42009004	Когато влезете в нечия къща , останете там дотогава , докато дойде време да си тръгвате .
42009005	А ако хората не ви посрещнат с « добре дошли » , напуснете града , като изтърсите праха от краката си като знак на предупреждение към тях . “
42009006	Апостолите тръгнаха от село на село , като навсякъде съобщаваха Благата вест и лекуваха хората .
42009007	Губернаторът Ирод чу за всичко , което ставаше , и беше объркан , тъй като едни казваха , че Йоан е възкръснал от мъртвите ,
42009008	други твърдяха , че се е появил Илия , трети пък говореха , че е възкръснал някой древен пророк .
42009009	Ирод каза : „ Аз лично заповядах да обезглавят Йоан . Кой е тогава човекът , за когото чувам такива неща ? “ И той търсеше възможност да го види .
42009010	След като се върнаха , апостолите разказаха на Исус за всичко , което са извършили . После заедно с него отидоха в град Витсаида , където можеха да бъдат сами .
42009011	Но хората научиха за това и го последваха . Исус ги посрещаше с радост , говореше им за Божието царство и лекуваше онези , които бяха болни .
42009012	Към залез слънце дванадесетте апостола дойдоха при него и му казаха : „ Пусни хората да се разотидат , за да си намерят подслон и храна в околните села и стопанства , защото това място е необитавано . “
42009013	Исус им отговори : „ Вие ги нахранете . “ А те отвърнаха : „ Имаме само пет хляба и две риби . Ще трябва да отидем и купим храна за всички тези хора . “
42009014	( Там имаше около пет хиляди мъже . ) Исус каза на учениците си : „ Накарайте хората да седнат на групи , всяка от около петдесет души . “
42009015	Те направиха както им бе наредено . Всички хора насядаха .
42009016	Тогава Исус взе петте хляба и двете риби , вдигна поглед към небето и благодари на Бога . След това раздели храната , даде я на апостолите и им каза да я раздадат на хората .
42009017	Всички ядоха до насита , а с това , което остана , напълниха дванадесет кошници .
42009018	Веднъж Исус се беше усамотил и се молеше . При него дойдоха учениците му и той ги попита : „ Кой съм аз според хората ? “
42009019	Те му отговориха : „ Някои казват , че си Йоан Кръстител , други — че си Илия , а трети — че си възкръснал древен пророк . “
42009020	Тогава Исус ги попита : „ А според вас кой съм ? “ Петър му отговори : „ Ти си Месията , изпратен от Бога . “
42009021	Исус ги предупреди да не казват на никого за това .
42009022	После им каза : „ Човешкият Син трябва да понесе много страдания . Той ще бъде отхвърлен от юдейските старейшини , главните свещеници и законоучителите . Ще бъде убит , но на третия ден ще възкръсне . “
42009023	Исус продължи да говори , този път на всички : „ Ако някой иска да ме последва , трябва да каже « Не ! » на собствените си желания , да носи своя кръст всеки ден и да ме следва .
42009024	Който иска да спаси живота си , ще го загуби , но който загуби живота си заради мен , ще го спаси .
42009025	Каква полза има човек да спечели целия свят , ако унищожи или погуби сам себе си ?
42009026	Ако някой се срамува от мен и моите думи , то и аз ще се срамувам от него , когато дойда в своята слава и тази на Отца и на святите ангели .
42009027	Истина ви казвам : някои от хората , които сега стоят тук , няма да умрат , преди да видят Божието царство . “
42009028	Около осем дни след като каза това , Исус взе със себе си Петър , Йоан и Яков и се качи на хълма да се моли .
42009029	Докато се молеше , изразът на лицето му започна да се променя , а дрехите му станаха ослепително бели .
42009030	Внезапно двама мъже започнаха да разговарят с него . Това бяха Моисей и Илия ,
42009031	които се появиха в слава . Те говореха на Исус за смъртта му в Ерусалим , през която той предстоеше да премине .
42009032	Петър и другите спяха , а когато се събудиха , видяха славата на Исус и двамата мъже , които стояха до него .
42009033	А когато Моисей и Илия се отдалечаваха от Исус , Петър , без да съзнава какво говори , му каза : „ Господарю , хубаво е , че сме тук . Хайде да вдигнем три шатри — една за теб , една за Моисей и една за Илия . “
42009034	Докато изричаше това , над тях се спусна облак , който ги обгърна . Учениците се изплашиха , когато навлязоха в него .
42009035	От облака се чу глас , който каза : „ Това е моят Син . Той е избраникът ми . Него слушайте ! “
42009036	Когато гласът заглъхна , Исус беше отново сам . Петър , Яков и Йоан запазиха мълчание за известно време и не разказаха на никого за това , което бяха видели .
42009037	На другия ден , когато слязоха от хълма , огромна тълпа посрещна Исус .
42009038	Изведнъж от тълпата се разнесе мъжки вик : „ Моля те , Учителю , ела и виж сина ми ! Той е единственото ми дете .
42009039	Зъл дух внезапно влиза в него и той изведнъж закрещява . Духът го кара да се гърчи и на устата му излиза пяна . Не си отива от него , докато напълно не го е изтощил .
42009040	Аз молих твоите ученици да го прогонят , но те не успяха . “
42009041	Тогава Исус отговори : „ Поколение без никаква вяра и заблудено от правия път ! Докога трябва да бъда с вас и да ви търпя ? “ И заповяда на човека : „ Доведи сина си тук ! “
42009042	Докато момчето се приближаваше , демонът го повали на земята и го накара да се гърчи . Но Исус смъмри злия дух , излекува момчето и го върна на баща му .
42009043	Всички бяха смаяни от Божието величие . Докато хората все още се чудеха на това , което Исус направи , той се обърна към учениците си и им каза :
42009044	„ Чуйте внимателно това , което сега ще ви кажа : Човешкият Син скоро ще бъде предаден в ръцете на хората . “
42009045	Но те не разбраха думите му , тъй като смисълът им беше скрит за тях , за да не могат да го проумеят , а се страхуваха да попитат Исус за това , което каза .
42009046	Учениците на Исус започнаха да спорят за това кой е най-великият сред тях .
42009047	Но Исус , знаейки мислите им , взе едно детенце и го изправи до себе си .
42009048	Тогава им каза : „ Който приеме това детенце в мое име , приема мен . А който приеме мен , приема Онзи , който ме е изпратил . Най-смиреният сред вас е най-велик . “
42009049	Йоан отговори : „ Господарю , видяхме един човек , който използваше твоето име , за да прогонва демони от хората . Опитахме се да го спрем , защото не е един от нас . “
42009050	А Исус му каза : „ Не го спирайте . Който не е против вас , е с вас . “
42009051	Наближаваше денят , когато Исус щеше да се възнесе на небето . Той твърдо реши да тръгне към Ерусалим
42009052	и изпрати напред вестители , които отидоха в едно село в Самария , за да подготвят всичко за пристигането му .
42009053	Но хората там не искаха да го приемат , защото се беше запътил към Ерусалим .
42009054	Когато видяха това , учениците му Яков и Йоан казаха : „ Господи , да заповядаме ли да се изсипе огън от небето и да ги унижощи ? “
42009055	Но Исус се обърна и ги смъмри .
42009056	И те се отправиха към друго село .
42009057	Докато вървяха по пътя , някой каза на Исус : „ Ще те последвам , където и да отидеш . “
42009058	Исус отвърна : „ Лисиците си имат леговища , небесните птици — гнезда , а Човешкият Син няма къде да подслони главата си . “
42009059	На друг човек той каза : „ Последвай ме . “ А човекът отговори : „ Господи , нека първо отида да погреба баща си . “
42009060	Но Исус му отвърна : „ Остави мъртвите сами да погребват мъртъвците си . Ти тръгни и възвестявай Божието царство . “
42009061	Друг човек каза : „ Аз ще те последвам , Господи , но нека първо се сбогувам със семейството си . “
42009062	А Исус отвърна : „ Човек , който е сложил ръката си на ралото , но погледът му е все назад , е безполезен за Божието царство . “
42010001	След това Господ определи още седемдесет и двама души и ги изпрати напред по двама във всеки град и място , което той самият възнамеряваше да посети .
42010002	Исус им каза : „ Жътвата е изобилна , но работниците са малко . Затова молете се на Господаря на жътвата да изпрати работници на своята жътварска нива .
42010003	Вървете ! Но знайте : пращам ви като агнета сред вълци .
42010004	Не си носете нито кесия , нито торба , нито обувки и не се спирайте да поздравявате никого по пътя .
42010005	И като влезете в някоя къща , първо казвайте : « Мир на този дом ! »
42010006	Ако там живее миролюбив човек , вашето благославяне с мир ще почива върху него ; ако ли не — ще се върне при вас .
42010007	Останете в този дом и яжте и пийте каквото ви предложат . Всеки работник заслужава заплатата си . Не се местете от къща в къща .
42010008	Ако влезете в град , където хората ви посрещат с радост , яжте каквото ви предложат .
42010009	Лекувайте болните там и казвайте на хората : « Божието царство се е приближило до вас . »
42010010	Но ако влезете в град , където не ви посрещнат с « добре дошли » , излезте по улиците му и кажете :
42010011	« Дори праха на вашия град , който лепне по краката ни , изтърсваме срещу вас . Но запомнете , че Божието царство се е приближило . »
42010012	Казвам ви : в деня на съда ще бъде по-поносимо за Содом , отколкото за този град .
42010013	Горко ти , Хоразине ! Горко ти , Витсаидо ! Защото ако всички чудеса , които извърших във вас , бяха станали в Тир и Сидон , хората там отдавна да са се покаяли , да са се облекли с власеници и да са посипали главите си с пепел .
42010014	И затова в деня на съда ще бъде по-поносимо за Тир и Сидон , отколкото за вас .
42010015	А ти , Капернауме , нима ще се издигнеш до небето ? В ада ще слезеш !
42010016	Който слуша вас , слуша мен . Който отхвърля вас , отхвърля мен . А който отхвърля мен , отхвърля Онзи , който ме изпрати . “
42010017	Седемдесет и двамата ученика се върнаха радостни и казаха на Исус : „ Господи , дори демоните ни се подчиняваха , щом използвахме името ти ! “
42010018	Исус каза : „ Видях Сатана да пада от небето като мълния .
42010019	Чуйте ! Дал съм ви власт да стъпвате върху змии и скорпиони . Дал съм ви власт по-голяма от тази на врага . Нищо няма да ви нарани .
42010020	Да , духовете ви се подчиняват . Радвайте се ! Но не затова , че ви се подчиняват , а защото имената ви са записани в небесата . “
42010021	В този миг Святият Дух изпълни Исус с радост и той каза : „ Благодаря ти , Отче , Господи на небето и земята , за това , че скри тези неща от мъдрите и учените и ги разкри на неуките . Да , Отче , защото това ти достави голяма радост .
42010022	Моят Баща ми предаде всичко . Никой не знае кой е Синът освен Отец и никой не знае кой е Отец освен Сина и тези , на които Синът пожелае да го разкрие . “
42010023	Останал сам със своите ученици , Исус се обърна към тях и каза : „ Благословени са очите , които виждат онова , което вие виждате .
42010024	Защото , казвам ви : много пророци и царе искаха да видят нещата , които вие сега виждате , но не ги видяха ; искаха да чуят нещата , които вие сега чувате , но не ги чуха . “
42010025	Тогава един законоучител , който искаше да изпита Исус , се изправи и каза : „ Учителю , какво да направя , за да наследя вечен живот ? “
42010026	Исус го попита : „ Какво пише в закона ? Какво четеш там ? “
42010027	Той отговори : „ « Обичай Господа , твоя Бог ! Обичай го с цялото си сърце , с цялата си душа , с цялата си сила и с целия си разум ! » И също : « Обичай ближния си както себе си ! »
42010028	„ Правилно отговори “ — каза Исус . „ Постъпвай така и ще живееш . “
42010029	Но законоучителят искаше да се оправдае и затова попита : „ Но кой е моят ближен ? “
42010030	В отговор Исус каза : „ Един човек слизал от Ерусалим към Ерихон , когато бил нападнат от разбойници . Те го обрали и пребили . После избягали и го оставили да лежи полумъртъв .
42010031	Случайно оттам минал един юдейски свещеник , но като видял човека , отишъл на отсрещната страна на пътя .
42010032	След това се приближил един левит . Той видял пребития , но също отишъл на отсрещната страна на пътя .
42010033	После по пътя се задал един самарянин . Той стигнал до мястото , където лежал пребитият , видял го и му дожаляло за него .
42010034	Отишъл при човека , промил раните му с вино и зехтин и после ги превързал . След това го качил на магарето си , откарал го в един хан и се погрижил за него .
42010035	На другия ден самарянинът извадил два динария и ги дал на ханджията . « Грижи се за него — поръчал му той , — а каквото похарчиш в повече , ще ти платя на връщане . » “
42010036	Тогава Исус попита : „ Според теб кой от тези тримата се е отнесъл като ближен на човека , нападнат от разбойниците ? “
42010037	Законоучителят отговори : „ Този , който е постъпил милостиво с него . “ Исус му каза : „ Тогава върви и постъпвай и ти по същия начин . “
42010038	По пътя Исус и учениците му влязоха в едно село , където жена на име Марта радушно ги посрещна в дома си .
42010039	Тя имаше сестра , която се казваше Мария . Мария седна в краката на Господа и слушаше какво говори .
42010040	А Марта , притеснена за всичко , което трябваше да направи , дойде при Исус и каза : „ Господи , все едно ли ти е , че сестра ми ме остави сама да върша цялата домакинска работа ? Кажи й да ми помогне ! “
42010041	А Господ й отговори : „ Марто , Марто , ти се тревожиш и безпокоиш за толкова много неща ,
42010042	а важно е само едно . Мария направи верния избор и това , което избра , никога няма да й бъде отнето . “
42011001	Веднъж Исус се молеше на едно място . След като свърши , един от учениците му каза : „ Господи , научи ни да се молим , както Йоан научи своите ученици . “
42011002	Исус им каза : „ Когато се молите , казвайте : « Отче , да се почита името ти , да настъпи царството ти .
42011003	Давай ни всеки ден хляба , от който се нуждаем .
42011004	Прости греховете ни , защото и ние прощаваме на всеки , който ни причинява зло . И не ни изправяй пред изкушение . » “
42011005	Тогава Исус им каза : „ Да предположим , че един от вас отиде посред нощ в дома на приятеля си и каже : « Приятелю , дай ми , моля те , три хляба назаем ,
42011006	защото един приятел пристигна у дома от път , а нямам с какво да го нахраня . »
42011007	А вашият приятел отговори отвътре : « Не ме безпокой ! Вратата вече е залостена , а аз и децата ми сме си легнали . Не мога да стана сега , за да ти дам хляб . »
42011008	Казвам ви : дори и да не стане заради приятелството ви , то заради вашата настойчивост той ще стане и ще ви даде каквото ви е нужно .
42011009	Затова ви казвам : искайте и ще ви се даде . Търсете и ще намерите . Хлопайте и ще ви се отвори .
42011010	Защото всеки , който иска , получава ; който търси , намира ; на който хлопа , му отварят .
42011011	Има ли сред вас баща , който да даде на детето си змия , когато то му поиска риба ?
42011012	Или пък скорпион , когато поиска яйце ?
42011013	Щом вие , колкото и да сте зли , знаете как да давате добри дарове на децата си , то колко повече небесният Баща ще даде Святия Дух на онези , които поискат от него ! “
42011014	Веднъж Исус прогонваше демон от един ням човек . Щом демонът излезе , човекът проговори . Хората бяха удивени .
42011015	Но някои казаха : „ Той прогонва демоните , защото използва силата на Веелзевул — главатаря на демоните . “
42011016	Други се опитаха да подложат Исус на изпитание и поискаха от него небесно знамение .
42011017	Но Исус знаеше за какво мислят и затова им каза : „ Всяко царство , разединено от вътрешни борби , рухва , и семейство , раздирано от разпри , се разпада .
42011018	Но ако Сатана воюва против себе си , как тогава ще оцелее царството му ? Вие казвате , че използвам силата на Веелзевул , за да прогонвам демоните .
42011019	Но ако аз използвам силата на Веелзевул , за да ги прогонвам , то чия сила използват вашите възпитаници , за да ги прогонват ? Следователно те самите ще опровергаят думите ви .
42011020	Но ако прогонвам демоните , като използвам силата , дадена ми от Бога , това доказва , че Божието царство вече е дошло при вас .
42011021	Когато един силен човек е добре въоръжен и пази своя дом , тогава имотът му е в безопасност .
42011022	Но когато друг , по-силен от него , го нападне и победи , той взима оръжието , на което човекът е разчитал , и разграбва имота му .
42011023	Който не е с мен , е против мен и който не събира заедно с мен , разпилява .
42011024	Когато един зъл дух излезе от човек , той се скита по безводни места да търси покой , но не може да намери и казва : « Ще се върна обратно в дома си , който напуснах . »
42011025	Когато се върне там , намира дома почистен и подреден .
42011026	Тогава излиза и довежда други седем духа , по-зли от него . Всички те влизат и заживяват там . Така положението на този човек тогава става по-лошо , отколкото е било преди . “
42011027	Когато Исус каза това , една жена от тълпата високо възкликна : „ Благословена е майката , която те е родила и откърмила ! “
42011028	Но Исус й отговори : „ Още по-благословени са тези , които чуват Божието слово и му се подчиняват . “
42011029	Все повече хора се тълпяха около Исус и той започна да говори : „ Това поколение е лукаво . То иска знамение , но никакво знамение няма да му бъде дадено освен знамението с Йона .
42011030	Както Йона беше знамение за онези , които живееха в Ниневия , така ще бъде и Човешкият Син за това поколение .
42011031	В деня на съда Южната царица ще се изправи срещу хората от това поколение и ще ги осъди , защото тази жена дойде от другия край на света да чуе мъдрите думи на Соломон . А тук има нещо по-велико от Соломон !
42011032	В деня на съда жителите на Ниневия ще се изправят срещу това поколение и ще го осъдят , защото когато Йона им проповядва , те се покаяха . А тук има нещо по-велико от Йона !
42011033	Никой не поставя запалена лампа в килер или под дълбок съд , а я слага на поставка , за да могат тези , които влизат , да виждат светлината .
42011034	Очите ти са светлина за тялото . Ако са здрави , цялото ти тяло е изпълнено със светлина . Ако са болни , тялото ти тъне в мрак .
42011035	Затова внимавай да не би светлината в теб да е тъмнина .
42011036	Ако цялото ти тяло е изпълнено със светлина и няма нито една тъмна част , тогава то ще свети , както когато лампата те осветява със сиянието си . “
42011037	Когато Исус свърши да говори , един фарисей го покани да обядва заедно с него . И така , Исус влезе и седна на масата .
42011038	Фарисеят остана много изненадан , като видя , че Исус не си изми ръцете преди ядене .
42011039	Но Господ му каза : „ Вие , фарисеите , измивате чашата и чинията отвън , а отвътре сте пълни с алчност и лукави намерения .
42011040	Колко сте глупави ! Нали Онзи , който е направил външността , е направил и вътрешността ?
42011041	Така че давайте на бедните онова , което е вътре в чашите и чиниите ви , и тогава ще бъдете напълно чисти .
42011042	Горко ви , фарисеи ! Вие давате една десета от джоджена , седефчето и всяко растение в градината ви , а забравяте да бъдете справедливи и да обичате Бога . Тези неща трябваше да правите , като не забравяте и останалите .
42011043	Горко ви , фарисеи ! Вие обичате да заемате най-почетните места в синагогите и да ви поздравяват по пазарите .
42011044	Горко ви ! Вие сте като небелязани гробове , по които хората стъпват , без да го знаят . “
42011045	Един от законоучителите каза на Исус : „ Учителю , с тези думи обиждаш и нас . “
42011046	Исус отговори : „ Горко и на вас , законоучители ! Вие измисляте строги закони , които са непосилно бреме за хората . Карате другите да ги спазват , а вие даже пръста си не мръдвате да им облекчите товара .
42011047	Горко ви ! Вие строите гробници за пророците , а същите тези пророци бяха убити от предците ви .
42011048	Така показвате на всички , че одобрявате това , което предците ви извършиха — те убиха пророците , а вие строите гробници за тях .
42011049	Затова и Божията мъдрост казва : « Ще им изпратя пророци и апостоли . Някои от тях ще убият , а други ще преследват . »
42011050	А вие , които живеете сега , ще трябва да отговаряте за кръвта на всички пророци , пролята след сътворението на света —
42011051	от кръвта на Авел до кръвта на Захария , който бе убит между олтара и храма . Да , казвам ви : вие , които живеете сега , ще трябва да отговаряте за тях .
42011052	Горко ви , законоучители ! Вие скрихте ключа към познанието за Бога . Не само че самите вие не пожелахте да се сдобиете с това познание , но попречихте и на други да учат . “
42011053	Когато Исус си тръгваше , озлобените законоучители и фарисеи започнаха да го обсипват с различни въпроси ,
42011054	за да могат да го поставят натясно чрез собствените му думи .
42012001	Междувременно , когато събралата се многохилядна тълпа стана толкова голяма , че хората започнаха да се настъпват един друг , Исус се обърна първо към учениците си и им каза : „ Пазете се от маята на фарисеите ! Имам предвид тяхното лицемерие .
42012002	Всичко скрито ще се разкрие . Всяка тайна ще стане явна .
42012003	Това , което сте казали на тъмно , ще се чуе на светло . Всичко , казано шепнешком на тайно място , ще бъде разгласено от покривите . “
42012004	Тогава Исус каза на хората : „ Но на вас , приятели мои , казвам : не се страхувайте от тези , които убиват тялото , защото те не могат да направят нищо повече след това .
42012005	Ще ви кажа от кого да се страхувате : страхувайте се от Онзи , който има власт не само да погуби тялото ви , но и да изпрати душата ви в пъкъла . Да , казвам ви , от него трябва да се страхувате .
42012006	Нима не се продават пет врабчета само за два асария ? И въпреки това Бог не забравя нито едно от тях !
42012007	Той знае дори колко косъма имате на главите си . Не се страхувайте ! Вие сте по-ценни от много врабчета .
42012008	Казвам ви : който открито признае пред хората , че вярва в мен , тогава и Човешкият Син ще го признае пред Божиите ангели .
42012009	Но ако някой се отрече от мен пред хората , тогава и Човешкият Син ще се отрече от него пред Божиите ангели .
42012010	Ако някой говори против Човешкия Син , може да му се прости . Но ако богохулства срещу Святия Дух , няма да му се прости .
42012011	Когато ви отведат в синагогите пред управителите и властите , не се притеснявайте как ще се защитите или какво ще кажете ,
42012012	защото в онзи момент Святият Дух ще ви научи какво трябва да кажете . “
42012013	Някакъв човек от тълпата се обърна към Исус : „ Учителю , кажи на брат ми да раздели с мен бащиното ни наследство . “
42012014	Но Исус отговори : „ Човече , кой е казал , че трябва да ви стана съдия или да решавам как да разделите бащиното си наследство ? “
42012015	След това каза на хората : „ Внимавайте и се пазете от всяка алчност , защото животът на човека не се състои в голямото му богатство . “
42012016	После Исус им разказа следната притча : „ Един богаташ събрал богата реколта от земята си
42012017	и се замислил : « Какво да направя ? Няма къде да прибера реколтата си . »
42012018	Тогава решил : « Ето какво ще направя : ще разруша старите хамбари и ще построя по-големи , където ще складирам всичкото си зърно и имущество .
42012019	Тогава ще си кажа : запасил си се добре за години наред . Почивай , яж , пий и се весели ! »
42012020	Но Бог му казал : « Глупако , тази вечер ти ще умреш . Какво ще стане с това , което си натрупал ? На кого ще го оставиш ? »
42012021	Така е с всеки , който трупа богатства за себе си , а не богатее с това , което Бог иска . “
42012022	Исус се обърна към учениците си : „ Затова ви казвам : не се тревожете за живота си — какво ще ядете , нито пък за тялото си — какво ще облечете .
42012023	Защото животът е по-важен от храната , а тялото — по-важно от дрехите .
42012024	Вижте враните ! Те не сеят и не жънат , нямат нито склад , нито хамбар , но Бог ги храни . А колко по-ценни сте вие от птиците !
42012025	Кой от вас може с безпокоене да удължи живота си с един единствен ден ?
42012026	Щом не сте в състояние да направите такова малко нещо , защо тогава да се безпокоите за останалото ?
42012027	Вижте как растат кремовете . Те не работят и не си правят дрехи . Но казвам ви : дори Соломон , в цялата си слава , не се е обличал както тези цветя .
42012028	Ако Бог облича така полската трева , която днес я има , а утре ще я хвърлят в пещта , колко по-хубаво ще облече вас ! Колко малко вяра имате !
42012029	Ето защо , не мислете постоянно какво ще ядете и пиете и не се тревожете .
42012030	За всичко това се безпокоят онези , които не вярват в Бога , но вашият Баща знае , че се нуждаете от тези неща .
42012031	Затова търсете неговото царство и останалото също ще ви бъде дадено .
42012032	Не се страхувай , малко стадо , защото вашият Баща иска да ви даде царството .
42012033	Продайте имота си и раздайте парите на бедните . Направете си кесии , които не овехтяват . Събирайте си съкровище в небесата , което не се изчерпва . Него нито крадци го достигат , нито молци го изяждат .
42012034	Защото където е съкровището ви , там ще бъде и сърцето ви .
42012035	Бъдете готови , с облечени дрехи и запалени лампи .
42012036	Бъдете като слуги , които чакат господарят им да се върне от сватбено празненство и да му отворят веднага , щом дойде и почука на вратата .
42012037	Благословени са тези слуги , които останат будни и дочакат господаря си . Истина ви казвам : той ще запретне ръкави , ще ги настани на масата и ще им прислужва .
42012038	Може да се наложи слугите да стоят до полунощ или до по-късно , но ще бъдат благословени , когато господарят им се върне и ги завари да го чакат .
42012039	Помнете , че ако стопанинът знаеше кога в къщата му ще влезе крадец , нямаше да позволи да му я ограбят .
42012040	Вие също бъдете готови , защото Човешкият Син ще дойде тогава , когато не го очаквате . “
42012041	Тогава Петър попита : „ Господи , само на нас ли разказваш тази притча или и на останалите ? “
42012042	Господ отговори : „ Кой е довереният и благоразумен иконом ? Този , на когото стопанинът поверява другите си слуги , за да им раздава храната в определеното време .
42012043	Благословен е този слуга , когато господарят му се върне и го завари да върши онова , което му е възложил .
42012044	Истина ви казвам : господарят ще му повери целия си имот .
42012045	Какво обаче ще стане , ако този слуга си помисли , че господарят му няма да се върне скоро и започне да бие другите слуги и слугини , да яде , да пие и да пиянства ?
42012046	Господарят му ще се върне в ден , когато той не го очаква , и в час , който той не знае . Ще го подложи на ужасна смърт и ще го хвърли там , където са невярващите .
42012047	Слугата , който знае какво иска господарят му , но не се подготвя и не го прави , ще бъде наказан сурово .
42012048	А онзи , който не е знаел какво иска господарят му и е извършил нещо , което заслужава наказание , ще бъде наказан по-малко . От този , на когото е дадено много , ще се очаква много и от този , на когото е поверено повече , ще се изисква повече .
42012049	Дойдох да запаля огън на земята и как бих искал вече да се е разгорял !
42012050	Но ми предстои да бъда кръстен и колко се терзая , докато това се изпълни !
42012051	Да не мислите , че съм дошъл да донеса мир на земята ? Не ! Дойдох , за да донеса разделение .
42012052	От днес нататък семейство от пет души ще бъде разделено : трима срещу двама и двама срещу трима .
42012053	Бащата ще бъде против сина и синът — против бащата . Майката ще е против дъщерята и дъщерята — против майката . Свекървата ще е против снахата и снахата — против свекървата . “
42012054	Тогава Исус каза на хората : „ Когато видите облаци , идващи от запад , веднага си казвате : « Ще вали дъжд . » И наистина скоро започва да вали .
42012055	Като задуха южнякът , казвате : « Ще бъде горещо . » Така и става .
42012056	Лицемери ! Можете да разбирате времето , а как не можете да разберете това , което става сега ?
42012057	Защо не можете сами да решите кое е правилно ?
42012058	Когато някой те призове на съд , постарай се още по пътя натам да разрешиш спора с него . Иначе той ще те даде под съд , съдията ще те предаде на стражата и стражата ще те хвърли в затвора .
42012059	И казвам ти : няма да излезеш оттам , докато не си платиш всичко до последната лепта . “
42013001	По това време там присъстваха няколко души , които разказаха на Исус за галилейците , които Пилат убил , докато те се покланяли на Бога , и смесил кръвта им с тази на животните , принесени в жертва .
42013002	Исус им отговори : „ Нима мислите , че тези хора са пострадали така , защото са били по-грешни от всички останали галилейци ?
42013003	Не , не са били . Но казвам ви : ако не се покаете , всички вие ще умрете по същия начин .
42013004	Ами онези осемнадесет души , които загинали , когато Силоамската кула паднала върху тях ? Да не мислите , че са били по-грешни от всички останали жители в Ерусалим ?
42013005	Не , не са били . Но казвам ви : ако не се покаете , всички вие ще умрете по същия начин . “
42013006	После Исус им разказа следната притча : „ Един човек посадил смокиново дръвче в лозето си . Отишъл да набере плод , но като не намерил нищо ,
42013007	казал на лозаря си : « Вече три години идвам да набера плод от тази смокиня , но още не съм намерил нито един . Отсечи я ! Само заема място . »
42013008	Но лозарят отговорил : « Господарю , остави дръвчето още една година . Ще го прекопая и наторя .
42013009	Ако на следващата година даде плод , добре . Ако ли не , тогава ще го отсечеш . » “
42013010	В събота Исус поучаваше в една от синагогите .
42013011	Там имаше прегърбена жена , която от осемнадесет години не можеше да се изправи , защото в нея се беше вселил зъл дух .
42013012	Когато я видя , Исус я повика при себе си и й каза : „ Жено , освободена си от недъга си . “
42013013	После положи ръцете си върху нея и тя веднага се изправи и започна да слави Бога .
42013014	Тогава началникът на синагогата , разгневен , че Исус е излекувал в събота , каза на хората : „ Шест дни в седмицата са отредени за работа , така че тогава идвайте да ви лекуват , а не в събота . “
42013015	Господ му отговори : „ Лицемери ! Нима в събота всеки от вас не отвързва от яслите вола или магарето си , за да го заведе на водопой ?
42013016	Тази жена е дъщеря на Авраам и Сатана я е държал вързана осемнадесет години . Грешно ли е да бъде освободена от недъга си в съботен ден ? “
42013017	С тези думи Исус засрами всички , които го критикуваха , а останалите хора се радваха на всички чудесни неща , които той правеше .
42013018	Исус продължи да говори : „ Как изглежда Божието царство ? С какво да го сравня ?
42013019	То е като синапеното зрънце , което един човек засадил в градината си и то пораснало , станало дърво и небесните птици свили гнезда в клоните му . “
42013020	И каза още : „ С какво да сравня Божието царство ?
42013021	То е като маята , която една жена взела и разбъркала в голяма купа брашно , докато цялото тесто втаса . “
42013022	Исус поучаваше в села и градове по пътя си към Ерусалим .
42013023	Някой го попита : „ Господи , нима само малцина ще бъдат спасени ? “ Исус отговори :
42013024	„ Направете всичко възможно да влезете през тясната врата , защото казвам ви : много хора ще се опитат да минат през нея , но няма да успеят .
42013025	Ако човек залости вратата на дома си , вие можете да стоите отвън и да хлопате , но той няма да ви отвори . Вие ще кажете : « Господи , отвори ни ! » , а той ще ви отвърне : « Не зная откъде сте . »
42013026	Тогава ще започнете да говорите : « С теб сме яли и пили . Ти поучаваше по улиците на нашия град . »
42013027	А той ще каже : « Не зная откъде сте . Махнете се всички вие , които вършите зло ! »
42013028	И ще заплачете и заскърцате със зъби , когато видите в Божието царство Авраам , Исаак , Яков и всички пророци , а вас изгонят навън .
42013029	Ще идват хора от изток и запад , от север и юг и ще сядат на масата в Божието царство .
42013030	Има такива , които сега са последни , но ще станат първи , а има и такива , които сега са първи , но ще станат последни . “
42013031	В този момент няколко фарисеи дойдоха при Исус и му казаха : „ Напусни това място и върви другаде , защото Ирод иска да те убие . “
42013032	Исус им каза : „ Идете и кажете на онази лисица : « Днес и утре ще прогонвам демони и лекувам хора , а на третия ден ще завърша делото си . »
42013033	След това трябва да тръгна , защото е немислимо пророк да умре вън от Ерусалим .
42013034	Ерусалиме , Ерусалиме ! Ти , който избиваш пророците и с камъни посрещаш онези , които Бог ти изпраща ! Колко пъти исках да събера децата ти , както кокошката събира своите пиленца под крилата си ! Но вие отказахте .
42013035	Виж ! Сега домът ви ще бъде изоставен и казвам ви : няма да ме видите , докато не дойде времето да кажете : « Благословен да бъде този , който идва в името на Господа ! » “
42014001	Една събота Исус отиде да яде в къщата на виден фарисей . Всички го наблюдаваха много внимателно .
42014002	Срещу него седеше човек , страдащ от воднянка .
42014003	Исус попита законоучителите и фарисеите : „ Позволено ли е да се лекува в съботен ден или не ? “
42014004	Но те мълчаха . Тогава Исус хвана болния , излекува го и го изпрати да си върви .
42014005	После се обърна към законоучителите и фарисеите : „ Ако синът ви или волът ви падне в кладенец , няма ли незабавно да го извадите оттам , дори денят да е събота ? “
42014006	Те нищо не можаха да отговорят на това .
42014007	Когато забеляза , че гостите се настаняват на най-почетните места , Исус им разказа следната притча :
42014008	„ Когато те поканят на сватба , не сядай на най-почетното място , защото ако някой от поканените е по-важен от теб ,
42014009	тогава домакинът , който е поканил и двама ви , ще дойде и ще ти каже : « Отстъпи мястото си на този човек . » И ти , засрамен , ще станеш , за да се преместиш на последното място .
42014010	Ето защо , когато те поканят на сватба , седни на най-скромното място . Когато дойде домакинът , той ще ти каже : « Приятелю , премести се по-напред , на по-добро място . » Така ще ти бъде оказана чест в присъствието на всички гости .
42014011	Защото всеки , който величае себе си , ще бъде смирен , а всеки , който смирява себе си , ще бъде възвеличан . “
42014012	Тогава Исус каза на фарисея , който го беше поканил : „ Когато даваш обяд или вечеря , не кани приятелите , братята , роднините и богатите си съседи , защото и те на свой ред ще те поканят .
42014013	Вместо това покани бедните , сакатите , недъгавите и слепите
42014014	и ще бъдеш благословен , понеже тези хора нямат с какво да ти се отплатят , но Бог ще те възнагради , когато праведните хора възкръснат от мъртвите . “
42014015	Като чу това , един от седящите на масата заедно с Исус му каза : „ Благословен е всеки , който участва в празненството в Божието царство ! “
42014016	Исус му отговори : „ Един човек устроил голямо празненство , на което поканил много гости .
42014017	Когато дошъл уреченият час , човекът изпратил слугата си да каже на поканените : « Елате , всичко е готово . »
42014018	Но всички поканени започнали да се извиняват . Първият казал : « Току-що си купих нива и трябва да отида да я огледам . Моля те , приеми моите извинения . »
42014019	Друг се заоправдавал : « Току-що си купих пет чифта волове и отивам да ги изпробвам . Моля те , приеми моите извинения . »
42014020	Трети казал : « Току-що се ожених и не мога да дойда . »
42014021	Слугата се върнал и разказал всичко на господаря си . Господарят се разгневил и му казал : « Бързо обиколи всички улици и пътеки на града и доведи тук бедните , сакатите , слепите и куците . »
42014022	Малко след това слугата казал : « Господарю , изпълних всичко , което ми нареди , но има още място . »
42014023	Тогава господарят казал на слугата си : « Тръгни по пътищата и покрай оградите и убеждавай всички , които срещнеш , да дойдат тук , за да се напълни къщата ми .
42014024	Казвам ти : нито един от онези , които първо бях поканил , няма да участва в празненството ми . » “
42014025	Заедно с Исус вървяха много хора . Обръщайки се към тях , той им каза :
42014026	„ Ако някой дойде при мен , но обича баща си и майка си , жена си и децата си , братята , сестрите си и даже собствения си живот повече от мен , не може да бъде мой ученик .
42014027	Който не носи кръста си и не ме следва , не може да бъде мой ученик .
42014028	Ако някой от вас иска да построи кула , няма ли първо да седне да си направи сметка за разходите , за да види има ли достатъчно средства да завърши работата ?
42014029	Иначе , ако положи основите , но не е в състояние да завърши строежа , тогава всички , които го гледат , ще му се присмеят
42014030	и ще кажат : « Този човек започна да строи , но не можа да завърши . »
42014031	Ако един цар има намерение да воюва срещу друг цар , нима няма първо да седне и прецени може ли с десет хиляди души да победи идващия срещу него с двадесет хиляди ?
42014032	Ако види , че не може , тогава много преди другият цар да се приближи , той ще изпрати посланици да преговарят за мир .
42014033	По същия начин всеки един от вас трябва да се откаже от всичко , което има , иначе не може да бъде мой ученик .
42014034	Солта е хубаво нещо , но дори тя , изгуби ли вкуса си , за нищо не става . Няма как да се направи отново солена .
42014035	Дори за почвата или за наторяване не може да се използва . Хората я изхвърлят . Който има уши да чува , да слуша ! “
42015001	Всички бирници и грешници се тълпяха да чуят Исус .
42015002	Тогава фарисеите и законоучителите започнаха да мърморят неодобрително : „ Този човек посреща с радост грешници и даже яде с тях ! “
42015003	Тогава Исус им разказа следната притча :
42015004	„ Ако някой от вас има сто овце и изгуби една от тях , няма ли да остави другите деветдесет и девет на пасището , за да тръгне след изгубената овца , докато я намери ?
42015005	Щом я намери , с радост ще я сложи на раменете си
42015006	и като пристигне у дома , ще събере съседите и приятелите си и ще им каже : « Радвайте се с мен , защото намерих изгубената си овца . »
42015007	Казвам ви : по същия начин и в небето ще има повече радост за един грешник , който се е покаял , отколкото за деветдесет и девет праведници , които нямат нужда от това .
42015008	Или ако една жена има десет сребърни монети и изгуби една от тях , няма ли да запали лампа , да премете къщата и да търси внимателно , докато не я намери ?
42015009	И щом я намери , тя ще събере съседите и приятелите си и ще им каже : « Радвайте се с мен , защото намерих изгубената си монета . »
42015010	По същия начин се радват Божиите ангели , когато един грешник се покае . “
42015011	След това Исус каза : „ Един човек имал двама сина .
42015012	По-малкият казал на баща си : « Татко , дай ми моя дял от имота . » И бащата разделил имота между синовете си .
42015013	Не след дълго по-малкият син си събрал нещата и заминал за далечна страна . Там прахосал всичките си пари в разгулен живот .
42015014	Скоро след като пропилял всичко , в страната настъпил глад и момъкът изпаднал в нужда .
42015015	Тогава се наел да работи при един от местните жители , който го изпратил да пасе свине в полята му .
42015016	Той така гладувал , че с радост би напълнил стомаха си дори с рожковите , с които хранели свинете , но никой нищо не му давал .
42015017	Накрая момчето се вразумило и си казало : « Всички слуги на баща ми имат храна в изобилие , а аз тук умирам от глад .
42015018	Ще стана , ще отида при баща ми и ще му кажа : « Татко , съгреших пред Бога и пред теб .
42015019	Не съм достоен да се наричам повече твой син . Позволи ми да бъда един от слугите ти . » “
42015020	И така , той станал и тръгнал към баща си . Баща му го зърнал още отдалеч и сърцето му се изпълнило с умиление . Той се затичал към сина си , прегърнал го и го разцелувал .
42015021	Синът казал : « Татко , съгреших пред Бога и пред теб . Не съм достоен да се наричам повече твой син . »
42015022	Но бащата казал на слугите си : « Бързо донесете най-хубавата дреха и го облечете . Сложете му пръстен на ръката и обувки на краката .
42015023	Изведете угоеното теле и го заколете , ще направим пиршество и ще празнуваме .
42015024	Този мой син беше мъртъв , а сега отново е жив . Беше изгубен , а сега се намери . » И започнали да се веселят .
42015025	През това време по-големият син бил на полето . Когато се приближил до къщата , той чул музика и танци .
42015026	Извикал един от слугите и го попитал какво означава всичко това .
42015027	Слугата отговорил : « Брат ти се върна . Баща ти закла угоеното теле за това , че си го получи обратно здрав и читав . »
42015028	По-големият брат се ядосал и отказал да влезе в къщата . Тогава баща му излязъл и започнал да го моли да влезе у дома .
42015029	Синът отговорил : « С години ти служих като роб , подчинявах се на всяка твоя заповед , а ти дори една коза не закла заради мен , за да се повеселя с приятели .
42015030	А когато се върна този твой син , който пропиля парите ти по жени , за него закла угоеното теле ! »
42015031	А бащата казал : « Синко , ти си винаги с мен . Всичко , което имам , е и твое .
42015032	Но сега трябваше да празнуваме и да се веселим , защото брат ти беше мъртъв , а сега е жив . Беше изгубен , а сега се намери . » “
42016001	Исус каза на учениците си : „ Един богаташ имал иконом , за когото му докладвали , че пилее парите му .
42016002	Той го извикал при себе си и му казал : « Какви са тези неща , които чувам за теб ? Направи ми отчет за своята работа , защото повече не можеш да останеш на тази длъжност . »
42016003	Икономът си помислил : « Какво да правя ? Господарят иска да ме уволни . Не съм достатъчно силен да отида да копая земята , а да прося ме е срам .
42016004	Знам какво ще направя , за да накарам хората да ме приемат в домовете си , след като изгубя работата си . »
42016005	Той повикал всички длъжници на своя господар и попитал първия : « Колко дължиш на господаря ми ? »
42016006	« Сто мерки зехтин » — отговорил той . Тогава икономът му казал : « Вземи си обратно разписката . Седни и бързо напиши петдесет ! »
42016007	След това попитал друг : « А ти колко дължиш ? » Човекът отговорил : « Сто крини жито . » Управителят му казал : « Вземи си разписката и напиши осемдесет . »
42016008	По-късно господарят похвалил недобросъвестния служител за неговата находчивост . Светските хора са по-находчиви със себеподобните си , отколкото духовните хора .
42016009	Казвам ви : спечелете си приятели чрез земното си богатство , така че когато то свърши , да ви приемат във вечните домове .
42016010	Който е верен в малките неща , верен е и в големите ; а който е нечестен в малките неща , ще бъде нечестен и в големите .
42016011	Затова , ако не могат да ви поверят земното богатство , кой тогава ще ви повери истинското ?
42016012	И щом като не може да ви се разчита за чуждия имот , кой ще ви даде вашия ?
42016013	Никой не може да бъде едновременно слуга на двама господари , защото или ще мрази единия и ще обича другия , или ще е предан на единия и ще презира другия . Не можете да служите и на Бога , и на Парите . “
42016014	Фарисеите , които обичаха парите , чуха всичко това и се присмяха на Исус .
42016015	Той им каза : „ Вие се правите на праведни пред хората , но Бог познава сърцата ви . Онова , което хората ценят , Бог презира .
42016016	До идването на Йоан бяха в сила законът на Моисей и писанията на пророците . След него се проповядва Благата вест за Божието царство и всеки се стреми да влезе в него .
42016017	Но по-лесно ще бъде небето и земята да преминат , отколкото дори една точка от закона да бъде променена .
42016018	Ако един мъж се разведе с жена си и се ожени за друга , извършва прелюбодейство . Всеки , който се жени за разведена жена , също извършва прелюбодейство . “
42016019	Исус каза : „ Живял един богаташ , който винаги се обличал в скъпи дрехи и всеки ден устройвал разточителни пиршества .
42016020	Пред вратата му често донасяли един бедняк на име Лазар , целия покрит с рани .
42016021	Той копнеел да се насити с трохите , които падали от масата на богатия . Даже кучетата идвали да ближат раните му .
42016022	След време беднякът умрял и ангелите го завели при Авраам . Богатият също умрял и го погребали .
42016023	В ада , където го измъчвали , богаташът вдигнал поглед и видял в далечината Авраам да държи Лазар в обятията си .
42016024	Богаташът извикал : « Отче Аврааме , смили се над мен ! Изпрати Лазар да натопи върха на пръста си във вода и да ми разхлади езика , защото страдам ужасно в този огън ! »
42016025	Но Авраам отговорил : « Синко , спомни си , че приживе ти получи само хубаво , а Лазар — само лошо . Сега той се утешава , а ти страдаш .
42016026	Освен това помежду ни зее пропаст , за да не може никой оттук да премине отсреща и никой оттам да не може да дойде тук при нас . »
42016027	Богатият казал : « Моля те тогава , отче , прати Лазар в бащината ми къща .
42016028	Аз имам петима братя . Нека ги предупреди , за да не дойдат и те в това място на страдания . »
42016029	А Авраам отговорил : « Те имат писаното от Моисей и пророците — да се вслушат в думите им . »
42016030	Но богаташът отвърнал : « Не , отче Аврааме , ако при тях дойде някой възкръснал от мъртвите , те ще повярват и ще се покаят . »
42016031	Авраам му отговорил : « Ако братята ти не слушат Моисей и пророците , даже и да възкръсне някой от мъртвите , пак няма да повярват . » “
42017001	Исус каза на учениците си : „ Неща , които изкушават хората да извършат грях , неизбежно ще дойдат , но горко на онзи , чрез когото дойдат .
42017002	За него би било по-добре да му окачат воденичен камък на шията и да го хвърлят в морето , отколкото да изкуши някого от тези малките да съгреши .
42017003	Затова внимавайте какво правите ! Ако брат ти съгреши , порицай го и ако съжали , прости му .
42017004	И ако в един ден ти причини зло седем пъти и след това седем пъти ти каже : « Съжалявам » , прости му . “
42017005	Тогава апостолите казаха на Господа : „ Дай ни повече вяра . “
42017006	Господ им отговори : „ Ако имате вяра колкото синапено зрънце , можете да заповядате на тази черница : « Изкорени се и се засади в морето ! » и тя ще ви се подчини .
42017007	Ако някой от вас има слуга , който му оре земята или пасе овцете , ще му каже ли веднага като се върне от полето : « Влизай и сядай да ядеш » ?
42017008	Не , разбира се ! По-скоро ще му каже : « Приготви ми вечерята , сложи си престилката и ми прислужвай , докато ям и пия . След това можеш и ти да ядеш и пиеш . »
42017009	Нима ще благодари на слугата за това , че е изпълнил заповедта му ?
42017010	Същото е и с вас . Когато изпълните всичко , което ви е било заповядано , кажете : « Ние сме само едни слуги . Не заслужаваме благодарност . Просто изпълнихме дълга си . » “
42017011	На път за Ерусалим Исус минаваше по границата между Самария и Галилея .
42017012	Когато влизаше в едно село , го срещнаха десет души , болни от проказа . Те стояха на разстояние
42017013	и викаха : „ Исусе ! Господарю ! Смили се над нас ! “
42017014	Когато ги видя , Исус им каза : „ Идете и се покажете на свещениците . “ Докато вървяха към свещениците , те оздравяха .
42017015	Но един от тях , веднага щом видя , че е излекуван , се върна при Исус , възхвалявайки Бога със силен глас ,
42017016	хвърли се в краката му и му благодари . Този човек беше самарянин .
42017017	Исус отговори : „ Десет души бяха излекувани . Къде са останалите девет ?
42017018	Единствено този чужденец ли се върна да благодари на Бога ? “
42017019	После му каза : „ Стани и си върви . Вярата ти те излекува . “
42017020	Веднъж фарисеите попитаха Исус : „ Кога ще дойде Божието царство ? “ Исус отговори : „ Божието царство не идва по видим начин .
42017021	Хората няма да кажат « Виж , тук е ! » или « Там е ! » , защото Божието царство е във вас . “
42017022	А на учениците си Исус каза : „ Ще дойде време , когато ще копнеете да видите поне един от дните на Човешкия Син , но няма да можете .
42017023	Хората ще ви казват : « Виж , там е ! » или « Виж , тук е ! » , но не отивайте и не ги следвайте .
42017024	Защото в деня на своето завръщане Човешкият Син ще бъде като светкавицата , която блясва и озарява небето от край до край .
42017025	Но преди това той трябва да понесе много страдания и да бъде отхвърлен от това поколение .
42017026	Когато дойде Човешкият Син , ще бъде както беше по времето на Ной :
42017027	хората ядяха , пиеха , женеха се и се омъжваха до деня , в който Ной влезе в кораба . После дойде потопът и унищожи всички .
42017028	Същото беше и по времето на Лот — хората ядяха и пиеха , купуваха и продаваха , засаждаха и строяха .
42017029	Но в деня , в който Лот напусна Содом , от небето се изсипа огън и жупел и погуби всички .
42017030	Така ще бъде и в деня , в който Човешкият Син дойде отново .
42017031	В онзи Ден , ако човек е на покрива на къщата си , не трябва да слиза , за да си прибере отвътре вещите . Който е на полето , не трябва да се връща —
42017032	спомнете си какво се случи с жената на Лот !
42017033	Който се опита да запази живота си , ще го изгуби , а който изгуби живота си , ще го съхрани .
42017034	Казвам ви , че тогава двама души ще споделят едно легло през нощта : единият ще бъде взет , а другият — оставен .
42017035	Две жени ще мелят зърно заедно : едната ще бъде взета , а другата — оставена . “
42017037	Учениците попитаха Исус : „ Къде ще стане това , Господи ? “ Той им отговори : „ Където е трупът , там ще се съберат и лешоядите . “
42018001	Тогава Исус разказа на учениците си притча , за да ги научи винаги да се молят и да не губят надежда :
42018002	„ Живеел в един град съдия , който нито се страхувал от Бога , нито уважавал хората .
42018003	В същия град живеела и една вдовица , която непрекъснато ходела при съдията и казвала : « Отсъди в моя полза срещу противника ми ! »
42018004	Но съдията не искал и да чуе за това . След време обаче си помислил : « Не ме е страх от Бога и не уважавам хората .
42018005	Но тъй като тази вдовица не ме оставя на мира , ще отсъдя в нейна полза , защото иначе ще ме умори с безкрайните си молби . » “
42018006	Тогава Господ каза : „ Обърнете внимание на думите на несправедливия съдия .
42018007	Нима Бог няма да отсъди в полза на своите избрани , които викат към него ден и нощ ? Нима ще се бави с отговора си ?
42018008	Казвам ви : Бог начаса ще отсъди в тяхна полза . Но когато Човешкият Син дойде , ще намери ли вяра на земята ? “
42018009	На тези , които бяха убедени в своята праведност и гледаха с презрение на всички останали , Исус разказа следната притча :
42018010	„ Двама души отишли в храма да се помолят . Единият бил фарисей , а другият — бирник .
42018011	Фарисеят застанал настрана и започнал да се моли : « О Боже , благодаря ти , че не съм като другите хора — крадци , измамници , прелюбодейци . Благодаря ти , че не съм като онзи бирник там .
42018012	Аз постя два пъти седмично и давам една десета от всичко , което спечеля . »
42018013	Бирникът стоял на разстояние и не смеел даже очите си да вдигне към небето . Удрял се в гърдите и се молел : « Боже , смили се над мен , грешника ! »
42018014	Казвам ви , че този човек , а не другият , след молитвата си се прибрал вкъщи оправдан пред Бога . Защото всеки , който величае себе си , ще бъде смирен , а всеки , който смирява себе си , ще бъде възвеличан . “
42018015	Някои хора водеха при Исус невръстните си дечица , за да ги докосне . Но когато видяха това , учениците им се скараха .
42018016	Исус обаче извика децата при себе си и каза на учениците си : „ Пуснете децата да дойдат при мен и не ги спирайте , защото Божието царство принадлежи на такива като тях .
42018017	Истина ви казвам : който не приеме Божието царство така , както го приема едно дете , никога няма да влезе в него . “
42018018	Един юдейски водач попита Исус : „ Добри ми Учителю , какво трябва да направя , за да наследя вечен живот ? “
42018019	Исус му отговори : „ Защо ме наричаш « добър » ? Никой не е добър освен един единствен — Бог .
42018020	Нали знаеш заповедите : « Не прелюбодействай , не убивай , не кради , не лъжесвидетелствай , уважавай баща си и майка си ! » “
42018021	Водачът отвърна : „ От дете спазвам тези заповеди . “
42018022	Като чу това , Исус му каза : „ Има само едно нещо , което ти липсва . Продай всичко , което имаш , раздай парите на бедните и ще имаш съкровище в небесата . След това ела и ме последвай . “
42018023	Но като чу това , човекът се натъжи , защото беше много богат .
42018024	Исус видя , че се е натъжил и каза : „ Колко трудно е за богатите да влязат в Божието царство !
42018025	По-лесно е камила да мине през иглено ухо , отколкото богат човек да влезе в Божието царство . “
42018026	Щом чуха това , хората попитаха : „ Кой тогава може да се спаси ? “
42018027	Исус отговори : „ Невъзможното за хората за Бога е възможно . “
42018028	Тогава Петър каза : „ Виж ! Ние оставихме всичко , което имахме , за да те последваме . “
42018029	Исус им каза : „ Истина ви казвам : всеки , който е оставил дом , жена , братя , родители или деца заради Божието царство ,
42018030	ще получи многократно повече в настоящето , а в бъдещия свят — вечен живот . “
42018031	Исус отведе настрана дванадесетте апостола и им каза : „ Чуйте ! Отиваме в Ерусалим и всичко писано от пророците за Човешкия Син ще се сбъдне .
42018032	Той ще бъде предаден на езичниците . Над него ще издевателстват , ще му се подиграват , ще го заплюват .
42018033	Ще го бият с камшик , а след това ще го убият . Но на третия ден след смъртта си той ще възкръсне . “
42018034	Апостолите , обаче , не разбраха нищо от думите на Исус . Смисълът им беше скрит от тях и те недоумяваха за какво говори той .
42018035	Когато се приближаваше до Ерихон , Исус видя един сляп човек , който бе седнал край пътя и просеше .
42018036	Като чу шума от минаващите край него хора , слепият попита какво става .
42018037	Отговориха му : „ Исус от Назарет минава . “
42018038	Тогава слепият завика : „ Исусе , Сине Давидов ! Смили се над мен ! “
42018039	Онези , които вървяха отпред , му казаха да мълчи , но слепият се развика още повече : „ Сине Давидов ! Смили се над мен ! “
42018040	Исус спря и нареди да доведат слепия . Когато човекът приближи , Исус го попита :
42018041	„ Какво искаш да направя за теб ? “ „ Господи , искам да прогледна “ — отвърна той .
42018042	Исус му каза : „ Прогледни ! Твоята вяра те излекува . “
42018043	И зрението му веднага се възвърна и той тръгна след Исус , славейки Бога . И всички видяха това и отдадоха хвала на Бога .
42019001	Исус минаваше през Ерихон .
42019002	В този град имаше един богат човек на име Закхей . Той беше началник на бирниците .
42019003	Закхей се опитваше да зърне Исус , но не можеше поради ниския си ръст и насъбралата се тълпа .
42019004	Затова изтича напред до място , откъдето Исус щеше да мине , и се покатери на едно смокиново дърво , за да го види .
42019005	Когато стигна до това място , Исус погледна нагоре , видя Закхей и му каза : „ Закхей , слизай бързо , защото днес трябва да отседна в дома ти . “
42019006	Закхей бързо слезе от дървото и с радост прие Исус в къщата си .
42019007	Всички хора видяха това и започнаха да роптаят : „ Вижте само къде ще отседне — при един грешник ! “
42019008	Тогава Закхей се изправи и каза на Господа : „ Ето , Господи ! Половината от имота си ще дам на бедните . Ако съм ограбил някого , ще му заплатя четирикратно . “
42019009	Исус му каза : „ Днес този дом получи спасение , понеже и този човек е син на Авраам .
42019010	Защото Човешкият Син дойде да търси и спаси изгубеното . “
42019011	Исус наближаваше Ерусалим . Някои хора мислеха , че Божието царство ще настъпи веднага .
42019012	Затова Исус им разказа следната притча : „ Един благородник отишъл в далечна страна , за да бъде коронясан за цар , след което да се върне и управлява народа си .
42019013	Той извикал десет от слугите си , дал им десет мнаси и им заръчал : « Търгувайте с парите , докато се върна . »
42019014	Гражданите мразели този човек и изпратили след него пратеници да кажат , че не го искат за цар .
42019015	Но той станал цар , върнал се в страната си и повикал слугите си , на които бил дал пари , за да узнае кой какво е спечелил .
42019016	Дошъл първият слуга и казал : « С твоята мнаса , господарю , спечелих още десет . »
42019017	« Браво ! » — отговорил царят . « Ти си добър слуга . И понеже си бил верен в малкото , поверявам ти управлението на десет града . »
42019018	Тогава дошъл вторият слуга и казал : « С твоята мнаса , господарю , спечелих още пет . »
42019019	« Поверявам ти управлението на пет града » — отвърнал царят .
42019020	Дошъл и третият слуга и казал : « Господарю , ето твоята мнаса . Аз я увих в кърпа и я скрих ,
42019021	защото се страхувах от теб . Знаех , че си суров човек и взимаш каквото не си спечелил , и жънеш каквото не си сял . »
42019022	Тогава царят му отговорил : « Със собствените ти думи ще те съдя . Ти си зъл слуга ! Казваш , че си знаел , че съм суров , че взимам каквото не съм спечелил и жъна каквото не съм сял .
42019023	Защо тогава не вложи парите ми в банката , за да си ги получа сега с лихвите ? »
42019024	А на стоящите наоколо хора царят казал : « Вземете му мнасата и я дайте на онзи слуга , който е спечелил десет мнаси . »
42019025	Те му казали : « Но , господарю , той вече има десет мнаси . »
42019026	Царят отвърнал : « Казвам ви : всеки , който има , ще получи още , а на онзи , който няма , ще се отнеме и малкото , което има .
42019027	А сега , къде са хората , които не ме искаха за цар ? Доведете ги и ги убийте пред очите ми ! » “
42019028	След като каза тези неща , Исус тръгна напред , изкачвайки се към Ерусалим .
42019029	Когато наближи градовете Витфагия и Витания недалеч от хълма , наречен Елеонска планина , Исус изпрати напред двама от учениците си .
42019030	Той им каза : „ Идете в онова село отсреща . Като влезете в него , ще намерите едно вързано магаренце , което никой още не е възсядал . Отвържете го и го доведете тук .
42019031	Ако някой ви попита защо отвързвате магарето , отговорете така : « Господ има нужда от него . » “
42019032	Учениците влязоха в града и намериха всичко така , както им беше казал Исус .
42019033	Когато отвързваха магаренцето , стопаните му попитаха : „ Защо отвързвате магаренцето ? “
42019034	Тогава учениците отговориха : „ Господ има нужда от него . “
42019035	Те отведоха магаренцето при Исус , метнаха връхните си дрехи на гърба на животното и качиха Исус отгоре .
42019036	Докато той яздеше , хората постилаха пред него връхните си дрехи .
42019037	Виждайки го да се приближава , цялото множество ученици се събра в подножието на Елеонската планина и всички радостни започнаха гръмогласно да прославят Бога за всички чудеса , които бяха видели :
42019038	„ « Благословен да бъде царят , който идва в името на Господа ! » Мир на небето и слава във висините ! “
42019039	Някои от намиращите се сред тълпата фарисеи казаха на Исус : „ Учителю , заповядай на учениците си да престанат . “
42019040	А Исус им отговори : „ Казвам ви : ако те млъкнат , камъните ще завикат ! “
42019041	Когато наближи и видя града , Исус заплака за него
42019042	и каза : „ Как бих искал днес да узнаеш какво ще ти донесе мир ! Но сега това е скрито от очите ти .
42019043	Ще дойдат дни , когато враговете ти ще издигнат стена около теб и ще те обградят от всички страни .
42019044	Те ще те сринат до основи и ще избият жителите ти . Камък върху камък няма да остане , защото не позна времето , когато Бог те посети . “
42019045	Исус влезе в храма и започна да гони хората , които търгуваха вътре .
42019046	Той каза : „ Писано е : « Моят дом ще бъде дом на молитва » , а вие го превърнахте в « свърталище на разбойници » . “
42019047	Всеки ден Исус поучаваше в храма . Главните свещеници , законоучителите и водачите на народа търсеха начин да го убият ,
42019048	но не знаеха как да го направят , защото хората възторжено поглъщаха всяка негова дума .
42020001	Един ден Исус беше в храма , поучаваше хората и им съобщаваше Благата вест за Божието царство . Главните свещеници заедно със законоучителите и старейшините дойдоха при него
42020002	и го попитаха : „ Кажи ни , с чия власт вършиш всичко това ? Кой ти я даде ? “
42020003	Исус им отговори : „ Аз също ще ви задам един въпрос . Кажете ми :
42020004	Йоановото кръщение от Бога ли беше или от хората ? “
42020005	Те започнаха да обсъждат помежду си : „ Ако отговорим : « От Бога » , той ще каже : « Защо тогава не му повярвахте ? »
42020006	Ако пък кажем : « От хората » , целият народ ще ни убие с камъни , защото вярва , че Йоан е пророк . “
42020007	Затова отговориха : „ Не знаем . “
42020008	Тогава Исус им каза : „ И аз няма да ви кажа с чия власт върша всичко това . “
42020009	После Исус започна да разказва следната притча : „ Един човек засадил лозе , дал го под наем на лозари и заминал за дълго .
42020010	Когато дошло време за гроздобер , той изпратил един от слугите си при лозарите , за да получи своя дял от реколтата . Но те го набили и го изгонили с празни ръце .
42020011	Тогава изпратил друг слуга . Но и към него лозарите се отнесли грубо , набили го и го изгонили с празни ръце .
42020012	Изпратил трети слуга , когото лозарите също наранили и изхвърлили .
42020013	Тогава стопанинът на лозето си казал : « Какво да правя ? Ще изпратя своя любим син . Може би към него ще се отнесат с уважение . »
42020014	Но когато видели сина му , лозарите си казали : « Това е наследникът . Да го убием , за да стане лозето наше ! »
42020015	И те изхвърлили сина от лозето и го убили . След всичко това какво ще направи с тях собственикът на лозето ?
42020016	Ще дойде и ще убие тези лозари , а след това ще даде лозето на други . “ Като чуха това , хората казаха : „ Дано това никога да не се случи ! “
42020017	Но Исус ги погледна и каза : „ Какво тогава означава Писанието : « Камъкът , който зидарите отхвърлиха , стана крайъгълен камък » ?
42020018	Който падне върху този камък , ще се разбие на парчета и ако този камък падне върху някого , ще го смаже . “
42020019	Законоучителите и главните свещеници искаха да хванат Исус още в този момент , защото разбраха , че тази притча се отнася за тях , но се страхуваха от народа .
42020020	Затова изчакваха удобен момент да го заловят . Те изпратиха при него шпиони , които се преструваха на искрени , за да се хванат за някоя негова дума и да го предадат на пълномощията и властта на губернатора .
42020021	И така , тези хора попитаха Исус : „ Учителю , знаем , че това , което казваш и поучаваш , е правилно , че си безпристрастен към хората и вярно поучаваш истината за Божия път .
42020022	Кажи ни , редно ли е да плащаме данък на цезаря или не ? “
42020023	Но Исус знаеше , че се опитват да го подведат и им каза :
42020024	„ Дайте ми един динарий . Чии са това изображение и това име ? “ Те отговориха : „ На цезаря . “
42020025	Исус им каза : „ Тогава давайте цезаровото на цезаря , а Божието — на Бога . “
42020026	Те не можаха с хитрост да накарат Исус да каже нещо пред хората , което би могло да се използва против него , и смаяни от отговора му , млъкнаха .
42020027	Няколко садукеи ( садукеите отричат възкресението ) дойдоха при Исус и го попитаха :
42020028	„ Учителю , Моисей е написал , че ако женен мъж умре , без да е имал деца , тогава брат му трябва да се ожени за вдовицата и те трябва да имат деца , за да продължат рода на умрелия брат .
42020029	Имало седем братя . Първият се оженил , но умрял бездетен .
42020030	След това вторият ,
42020031	после третият от братята се оженили за тази жена . Същото се случило и с останалите — всички те умрели , без да оставят деца .
42020032	Последна умряла жената .
42020033	Всеки един от седемте братя бил женен за нея . Тогава , чия жена ще бъде тя след възкръсението ? “
42020034	Исус им отговори : „ В този свят хората се женят и омъжват .
42020035	Но онези , които бъдат счетени за достойни да възкръснат от мъртвите и да живеят в онзи свят , няма да се женят или омъжват .
42020036	Те ще бъдат като ангели и за тях вече няма да има смърт . Те са деца на Бога , защото са били възкресени от мъртвите .
42020037	А че мъртвите възкръсват , го каза ясно още Моисей , когато говореше за горящия храст и нарече Господа « Бога на Авраам , Бога на Исаак и Бога на Яков » .
42020038	Той не е Бог на мъртвите , а на живите , защото всички хора , които принадлежат на Бога , са живи . “
42020039	Някои от законоучителите казаха : „ Добре отговори , Учителю . “
42020040	Оттогава никой вече не се осмели да му задава други въпроси .
42020041	Тогава Исус каза : „ Защо хората говорят , че Месията е Давидов син ?
42020042	Самият Давид казва в книгата на Псалмите : « Господ каза на моя Господ : Седни от дясната ми страна ,
42020043	докато подчиня твоите врагове на властта ти . »
42020044	И тъй , Давид го нарича « Господ » . Тогава как може Месията да е негов син ? “
42020045	Докато всички хора го слушаха , Исус каза на учениците си :
42020046	„ Пазете се от законоучителите ! Те обичат да се разхождат пременени с дългите си роби , за да изглеждат важни . Обичат да ги поздравяват по пазарите , да заемат най-предните столове в синагогите и най-почетните места при празненствата .
42020047	Отнемат имуществото на вдовици , а после за пред хората казват дълги молитви . Те ще получат по-сурово наказание . “
42021001	След това Исус се огледа и като наблюдаваше как богатите пускат даренията си в кутията за събиране на пари ,
42021002	той видя една бедна вдовица , която пусна в нея две лепти .
42021003	Исус каза : „ Истина ви казвам : тази бедна вдовица даде повече от другите .
42021004	Всички останали дадоха даренията си от парите , които не им бяха нужни , а тя в немотията си даде всичко , което имаше , за да преживее . “
42021005	Някои от учениците разговаряха за храма : „ Този храм е красив , построен е от най-добрия камък и е украсен с много дарове , принесени на Бога . “ Но Исус им каза :
42021006	„ Ще дойде време , когато всичко , което виждате тук , ще бъде разрушено . Камък върху камък няма да остане . “
42021007	„ Учителю , кога ще се случат тези неща ? “ — попитаха те . „ И какъв ще бъде знакът , че те предстоят ? “
42021008	Исус отговори : „ Внимавайте ! Не се оставяйте да ви заблудят , защото много хора ще дойдат , използвайки името ми , и ще ви кажат : « Аз съм Месията ! » и « Времето дойде ! » Но не ги следвайте !
42021009	Не се плашете , когато чуете за войни и бунтове . Тези неща трябва да се случат първо , но краят няма да последва веднага . “
42021010	Тогава Исус им каза : „ Ще се изправят народ срещу народ и царство срещу царство .
42021011	Ще има големи земетресения , глад и епидемии на различни места . Ще се случат ужасни неща , а от небето ще дойдат велики знамения .
42021012	Но преди да се случи всичко това , ще ви заловят и ще ви преследват . Ще ви отведат на съд в синагогите и ще ви хвърлят в затвори . Ще ви изправят пред царе и управници заради моето име .
42021013	Но това ще ви даде възможност да свидетелствате за мен .
42021014	Решете в себе си да не се тревожите предварително как ще се защитите .
42021015	Ще ви дам мъдрост да говорите така , че всичките ви противници да бъдат безсилни да ви противостоят или опровергаят .
42021016	Ще ви предават даже вашите родители , братя , роднини и приятели . Някои от вас ще бъдат убити .
42021017	Всички ще ви мразят , защото сте мои последователи .
42021018	Но дори и косъм няма да падне от главите ви .
42021019	Останете твърди и ще се спасите .
42021020	Когато видите Ерусалим обсаден от войски , ще знаете , че неговото унищожение наближава .
42021021	Тогава онези , които са в Юдея , да бягат в планините , онези , които са в града , да го напуснат , а намиращите се наоколо да не влизат в него .
42021022	Защото това са дни на наказание , за да се изпълни всичко , което е било писано .
42021023	Горко на бременните и кърмещите през онези дни , защото на земята ще има голямо бедствие и гняв върху този народ .
42021024	Някои ще загинат , посечени от меч , други ще бъдат отведени в плен по всички народи . Езичници ще тъпчат Ерусалим , докато не изтече времето им .
42021025	Знамения ще се случат със слънцето , луната и звездите . Народите по земята ще изпаднат в отчаяние и недоумение от грохота и вълнението на морето .
42021026	Те ще припадат от страх и ужас пред онова , което ще сполети света , защото небесните сили ще се разклатят .
42021027	И тогава ще видят Човешкия Син да идва в облак със сила и славно величие .
42021028	Когато всичко това започне да се случва , изправете се и вдигнете главите си , защото освобождението ви наближава . “
42021029	Тогава Исус им разказа следната притча : „ Погледнете смокинята и другите дървета .
42021030	Когато се раззеленят , знаете , че лятото наближава .
42021031	Така ще бъде и с нещата , за които ви говорих : щом видите , че се сбъдват , ще знаете , че Божието царство е близо .
42021032	Истина ви казвам : това поколение няма да премине , докато всичко не се сбъдне .
42021033	Небето и земята ще преминат , но моите думи никога няма да преминат .
42021034	Бъдете внимателни ! Не притъпявайте ума си с пиянство , гуляи и житейски грижи , да не би онзи Ден да ви изненада внезапно
42021035	като клопка . А той ще дойде за всички хора навсякъде по земята .
42021036	Затова винаги бъдете нащрек и се молете да можете да избегнете всичко , което ще се случи , и да застанете пред Човешкия Син . “
42021037	Всеки ден Исус поучаваше в храма , а вечер излизаше да пренощува на хълма , наречен Елеонска планина .
42021038	И още призори всички хора отиваха в храма , за да го слушат .
42022001	Наближаваше празникът на безквасните хлябове , наречен Пасха .
42022002	Главните свещеници и законоучителите търсеха някакъв начин да убият Исус , защото се страхуваха от народа .
42022003	Тогава Сатана влезе в един от дванадесетте апостола , който се казваше Юда Искариотски .
42022004	Юда отиде при главните свещеници и храмовата стража , за да се уговори с тях как да им предаде Исус .
42022005	Те бяха много доволни и обещаха да му дадат за това пари .
42022006	Той се съгласи и зачака удобен момент да им предаде Исус , когато наоколо няма хора .
42022007	Дойде денят на безквасните хлябове , когато трябваше да се принесе в жертва пасхално агне .
42022008	Исус каза на Петър и Йоан : „ Идете и пригответе за нас пасхалната вечеря . “
42022009	„ Къде искаш да я приготвим ? “ — попитаха те .
42022010	Исус им отговори : „ Чуйте ! Щом влезете в града , ще ви срещне човек , който носи стомна с вода . Тръгнете след него и в която къща влезе , влезте и вие .
42022011	Кажете на стопанина : « Учителят те пита : Къде е стаята , където ще ям пасхалната вечеря с учениците си ? »
42022012	Тогава той ще ви покаже голяма подредена стая на горния етаж . Там я пригответе . “
42022013	Петър и Йоан тръгнаха и намериха всичко така , както им беше казал Исус , и приготвиха пасхалната вечеря .
42022014	Когато настъпи часът , Исус седна на масата заедно с апостолите
42022015	и им каза : „ От сърце желаех да ям с вас тази пасхална вечеря , преди да умра !
42022016	Казвам ви : вече няма да я вкуся , докато пълният й смисъл не се открие в Божието царство . “
42022017	После Исус взе чаша вино и като благодари на Бога , каза : „ Вземете тази чаша и я разделете помежду си .
42022018	Отсега нататък няма да пия вино , докато не дойде Божието царство . “
42022019	После взе хляб и като благодари на Бога , го разчупи , раздаде го на всички и каза : „ Това е моето тяло , което се дава за вас . Правете това , за да ме помните . “
42022020	По същия начин след вечерята Исус взе чашата и каза : „ Тази чаша е новият завет , запечатан с кръвта ми , която се пролива за вас .
42022021	Но вижте ! Един от вас скоро ще ме предаде . Ръката му е на масата до моята ръка .
42022022	Човешкият Син ще извърви пътя , който му е определен , но горко на онзи , който го предаде . “
42022023	Тогава апостолите започнаха да се питат : „ Кой от нас би могъл да стори това ? “
42022024	После апостолите започнаха да спорят кой от тях трябва да бъде считан за най-велик .
42022025	А Исус им каза : „ Царете на езичниците господстват над тях , а управниците им ги принуждават да ги наричат « благодетели на народа » .
42022026	Но вие не бъдете като тях . Напротив , най-великият сред вас трябва да стане като най-малкия , а този , който управлява — като този , който служи .
42022027	Кой е по-велик — този , който е седнал на масата , или този , който прислужва ? Този , който е седнал на масата , нали ? Но сред вас аз съм като този , който прислужва .
42022028	Вие бяхте до мен по време на изпитанията ми .
42022029	Също както моят Баща ми даде царска власт , така и аз ви я давам ,
42022030	за да ядете и пиете на моята маса в царството ми , да седите на престоли и да съдите дванадесетте племена на Израел .
42022031	Симоне , Симоне , слушай ! Сатана поиска разрешение да ви пресее всички като жито .
42022032	Но аз се молих за теб да не загубиш вярата си . И когато се върнеш при мен , укрепвай братята си . “
42022033	А Петър отговори : „ Господи , готов съм да ида с теб и в затвора , и на смърт ! “
42022034	Но Исус му каза : „ Казвам ти , Петре : преди петелът да пропее днес , ти три пъти ще отречеш , че ме познаваш . “
42022035	Тогава Исус им каза : „ Когато ви изпратих без кесия , без торба , без обувки , липсваше ли ви нещо ? “ „ Не “ — отговориха апостолите .
42022036	Исус им каза : „ Сега обаче , ако имате пари или торба , носете ги със себе си . Който няма нож , да продаде връхната си дреха и да си купи .
42022037	Писано е : « Поставиха го наравно с престъпниците . » Казвам ви , че това трябва да се изпълни в мен . Всичко , което е писано за мен , сега се изпълнява . “
42022038	Учениците му казаха : „ Ето , Господи , два ножа . “ „ Достатъчно ! “ — отговори Исус .
42022039	Той излезе от Ерусалим и отиде , както обикновено , на Елеонската планина . Учениците му отидоха с него .
42022040	Когато стигна до мястото , той им каза : „ Молете се да не бъдете изкушени . “
42022041	След това се отдалечи на разстояние от около един хвърлей камък , коленичи и започна да се моли :
42022042	„ Отче , ако желаеш , махни тази чаша от мен ! Но нека бъде твоята воля , а не моята . “
42022043	Тогава се появи ангел от небето , изпратен да вдъхне сила на Исус .
42022044	Изпълнен с терзания , Исус се молеше още по-усърдно . Потта му се стичаше на земята като капки кръв .
42022045	Като свърши молитвата си , Исус отиде при своите ученици и ги завари заспали , изтощени от печал .
42022046	„ Защо спите ? “ — попита ги той . „ Станете и се молете да не бъдете изкушени . “
42022047	Исус още не беше свършил да говори , когато се появи тълпа от хора . Водеше ги Юда , един от дванадесетте апостола . Той се приближи към Исус , за да го целуне .
42022048	Но Исус му каза : „ Юда , нима с целувка искаш да предадеш Човешкия Син на враговете му ? “
42022049	Учениците на Исус , които бяха около него , видяха какво щеше да стане и казаха : „ Господи , да използваме ли ножовете си ? “
42022050	И един от тях удари слугата на първосвещеника и отряза дясното му ухо .
42022051	Но Исус каза : „ Спрете ! Достатъчно ! “ После докосна ухото на слугата и го излекува .
42022052	След това каза на главните свещеници , храмовата стража и старейшините , които бяха дошли да го заловят : „ Защо сте излезли срещу мен с ножове и тояги , сякаш съм престъпник ?
42022053	Всеки ден бях с вас в храма . Защо не ме арестувахте тогава ? Но сега е вашият час , когато царува мракът . “
42022054	Те хванаха Исус и го отведоха под стража . Докараха го в къщата на първосвещеника . Петър ги следваше на разстояние .
42022055	Запалиха огън в средата на двора и насядаха около него . Петър седна с тях .
42022056	Една слугиня го видя в светлината на огъня и взирайки се в него , каза : „ Този човек също беше с него . “
42022057	Но Петър отрече : „ Жено , не го познавам . “
42022058	Малко след това друг човек видя Петър и каза : „ И ти си един от тях . “ „ Човече , не съм “ — отвърна му Петър .
42022059	След около час един друг започна да настоява : „ Със сигурност този човек е бил с него , защото също е галилеец . “
42022060	Но Петър каза : „ Човече , не зная за какво говориш . “ В този миг , докато той още говореше , пропя петел .
42022061	Господ се обърна и погледна Петър . И тогава Петър си спомни думите му : „ Преди да пропее днес петелът , ти ще се отречеш от мен три пъти “ ,
42022062	излезе навън и горчиво заплака .
42022063	Хората , които държаха Исус , започнаха да му се подиграват и да го бият .
42022064	Те завързаха очите му и му казваха : „ Нали си пророк ! Познай кой те удари ! “
42022065	И го обиждаха по много други начини .
42022066	На другия ден народните старейшини , главните свещеници и законоучителите се събраха и отведоха Исус в Синедриона ,
42022067	където му казаха : „ Ако ти си Месията , кажи ни . “ Исус им отговори : „ Ако ви кажа , няма да ми повярвате
42022068	и ако ви попитам , няма да ми отговорите .
42022069	Но от днес нататък Човешкият Син ще седи отдясно на Всемогъщия Бог . “
42022070	Те всички казаха : „ Значи ти си Божият Син , така ли ? “ Исус отговори : „ Вие сами казвате , че съм . “
42022071	Тогава те казаха : „ Нима ни е нужно друго свидетелство ? Сами го чухме от устата му ! “
42023001	Тогава всички станаха и отведоха Исус при Пилат .
42023002	Там започнаха да го обвиняват : „ Хванахме този човек да заблуждава народа ни , като му казва да не плаща данък на цезаря и нарича себе си Месията , цар . “
42023003	Тогава Пилат го попита : „ Ти ли си царят на юдеите ? “ Исус отговори : „ Сам го казваш . “
42023004	Пилат се обърна към главните свещеници и тълпите : „ Не виждам нищо лошо в този човек . “
42023005	Но те продължиха да настояват , като казваха : „ С учението си той всява смут сред народа на цяла Юдея . Започна в Галилея , а сега дойде и тук . “
42023006	Като чу това , Пилат попита дали този човек е от Галилея .
42023007	Щом научи , че е от областта на Ирод , той го изпрати при Ирод , който също беше в Ерусалим по това време .
42023008	Като видя Исус , Ирод много се зарадва . Той беше чувал за него и от дълго време искаше да го види , защото се надяваше Исус да извърши някакво чудо пред очите му .
42023009	Ирод му задаваше много въпроси , но Исус мълчеше .
42023010	Главните свещеници и законоучителите стояха наоколо и яростно сипеха обвинения срещу него .
42023011	Ирод и войниците му също се отнасяха към Исус с презрение и му се подиграваха . Те го облякоха в царска мантия и го изпратиха обратно при Пилат .
42023012	В този ден Ирод и Пилат , които преди бяха врагове , станаха приятели .
42023013	Пилат събра главните свещеници , водачите и народа
42023014	и им каза : „ Доведохте този човек при мен с обвинения , че заблуждава народа . Аз го разпитах тук , във ваше присъствие , и не открих никакви основания за обвиненията ви срещу него .
42023015	Ирод също го счита за невинен , защото го изпрати обратно при нас . Както виждате , той не е извършил нищо , което да заслужава смъртно наказание .
42023016	Затова ще го накажа и ще го пусна на свобода . “
42023018	Но всички в един глас се развикаха : „ Убий го ! Освободи ни Варава ! “
42023019	( Варава беше хвърлен в затвора за повдигане на бунт в града и за убийство . )
42023020	Пилат още веднъж се обърна към тях , защото искаше да освободи Исус .
42023021	Но те продължаваха да крещят : „ Разпъни го на кръст ! Разпъни го на кръст ! “
42023022	За трети път Пилат им каза : „ Какво престъпление е извършил ? Не намирам никакво основание да го убия . Ще го накажа и после ще го освободя . “
42023023	Но хората продължиха да викат силно и да настояват Исус да бъде разпънат на кръст . Виковете им надделяха
42023024	и Пилат реши да изпълни молбата им .
42023025	Той освободи човека , когото искаха — този , който бе хвърлен в затвора за повдигане на бунт и за убийство — и им даде Исус да постъпят с него както намерят за добре .
42023026	Докато водеха Исус , войниците видяха един човек от Киринея на име Симон , който се връщаше от полето . Те го хванаха , сложиха кръста на гърба му и го накараха да го носи зад Исус .
42023027	След него вървеше голяма тълпа , сред която имаше жени , които се удряха в гърдите и го оплакваха .
42023028	Исус се обърна и им каза : „ Не плачете за мен , дъщери на Ерусалим ! Плачете за себе си и за децата си ,
42023029	защото идва времето , когато хората ще кажат : « Благословени са тези , които не са раждали , и тези , които не са кърмили ! »
42023030	След това ще кажат на планините : « Сринете се над нас ! » , а на хълмовете : « Скрийте ни ! »
42023031	Щом хората постъпват така , когато живеят добре , какво ли ще стане , когато настъпят трудни дни ? “
42023032	Изведоха и двама престъпници , които щяха да бъдат убити с Исус .
42023033	Когато стигнаха мястото , наречено Лобно , войниците го разпънаха заедно с престъпниците . Единия изправиха от дясната , а другия — от лявата му страна .
42023034	Исус каза : „ Отче , прости им , защото не знаят какво вършат . “ А войниците хвърлиха жребий , за да си разделят дрехите му .
42023035	Хората стояха и гледаха , а водачите се подиграваха на Исус , като казваха : „ Нали спасяваше другите ! Нека спаси и себе си , ако е Месията , Божият избраник ! “
42023036	Войниците също му се присмиваха . Приближиха се към него , предложиха му винен оцет
42023037	и казаха : „ Ако ти си царят на юдеите , спаси себе се ! “
42023038	А над него имаше надпис : „ това е царят на юдеите . “
42023039	Единият от престъпниците , увиснали на кръста , го обиждаше : „ Нали си Месията ? Спаси себе си и нас ! “
42023040	Но другият го смъмри и каза : „ Страх от Бога нямаш ли ! Та ти си със същата присъда .
42023041	Ние обаче сме наказани справедливо и си получаваме заслуженото , а той не е направил нищо лошо . “
42023042	А после се обърна към Исус : „ Исусе , спомни си за мен , когато започнеш да царуваш ! “
42023043	Исус му каза : „ Истина ти казвам : днес ще бъдеш с мен в рая . “
42023044	Беше около пладне , но мрак покри цялата земя до три часа следобед .
42023045	Слънцето спря да свети . Завесата в храма се раздра на две .
42023046	Исус извика високо : „ Отче , в твоите ръце предавам духа си ! “ и издъхна .
42023047	Когато стотникът видя станалото , прослави Бога и каза : „ Този човек наистина бе праведен ! “
42023048	А всички хора , струпали се да наблюдават зрелището , видяха какво стана и започнаха да се разотиват покрусени .
42023049	Всички познати на Исус , както и жените , които го следваха от Галилея , стояха на разстояние и наблюдаваха .
42023050	Там беше и един човек от юдейския град Ариматея , който се казваше Йосиф . Той беше добър и благочестив човек , който очакваше Божието царство . Йосиф беше член на Съвета , но не беше съгласен с тяхното решение и действие .
42023051	
42023052	Той отиде при Пилат и поиска тялото на Исус .
42023053	Свали го от кръста , пови го в ленено платно и го положи в една гробница , изсечена в скала , където още никой не беше погребван .
42023054	Това стана в Подготвителния ден и съботата наближаваше .
42023055	Жените , които бяха дошли с Исус от Галилея , тръгнаха след Йосиф . Те видяха гроба и как беше положено тялото .
42023056	След това си отидоха и приготвиха благоухания и миро . В събота почиваха според заповедта .
42024001	Рано сутринта в първия ден на седмицата жените донесоха при гробницата благоуханията , които бяха приготвили .
42024002	Те видяха , че камъкът е отместен от гробницата ,
42024003	и влязоха , но не намериха тялото на Господ Исус .
42024004	Докато стояха там озадачени , изведнъж до тях се изправиха двама мъже в ослепителни дрехи .
42024005	Обзети от страх , жените сведоха лица до земята , а мъжете им казаха : „ Защо търсите живия сред мъртвите ?
42024006	Той не е тук , той възкръсна ! Спомнете си какво ви говореше , докато беше още в Галилея :
42024007	« Човешкият Син ще бъде предаден в ръцете на грешници , ще бъде разпънат на кръст , а на третия ден ще възкръсне . » “
42024008	И тогава жените си спомниха думите на Исус .
42024009	Те се върнаха от гробницата и разказаха всичко това на единадесетте апостола и на всички останали .
42024010	Тези жени бяха Мария Магдалина , Йоана и Мария — майката на Яков . Заедно с другите жени те разказваха на апостолите за случилото се ,
42024011	а те сметнаха думите им за празни приказки и не им повярваха .
42024012	Петър обаче стана и хукна към гробницата . Той погледна вътре , но там бяха само ленените платна за повиване на тялото . После си тръгна , като се чудеше на станалото .
42024013	Същия ден двама от учениците отиваха към Емаус — село на около дванадесет километра от Ерусалим .
42024014	Те си говореха помежду си за всичко , което бе станало .
42024015	И както си говореха и обсъждаха тези неща , самият Исус се приближи и тръгна заедно с тях .
42024016	Те го видяха , но не можаха да го разпознаят .
42024017	Той им каза : „ За какво си говорите , докато вървите ? “ Двамата спряха с натъжени лица .
42024018	Този , който се казваше Клеопа , отговори : „ Ти трябва да си единственият посетител в Ерусалим , който не знае какво се случи там тези дни . “
42024019	Исус попита : „ Какво ? “ „ Това с Исус от Назарет — казаха те . — Той беше човек , който чрез делата и думите си показа , че е велик пророк пред Бога и хората .
42024020	Но нашите главни свещеници и водачи го предадоха , за да бъде осъден на смърт , и го разпънаха на кръст .
42024021	А ние се надявахме , че той е този , който ще освободи Израел ! И отгоре на всичко сега има и още нещо : изминаха три дни , откакто го разпънаха ,
42024022	а днес няколко жени от нашата група ни разказаха нещо удивително : рано тази сутрин отишли при гробницата ,
42024023	но не намерили тялото му . Върнаха се и ни разказаха как им се явили ангели , които им казали , че той е жив .
42024024	Тогава някои от нас също отидоха на гробницата и намериха всичко точно така , както бяха казали жените , но него не видели . “
42024025	Тогава Исус им каза : „ Колко сте глупави и колко трудно ви е да повярвате на всичко , което са говорили пророците !
42024026	Нали Месията трябваше да мине през всички тези страдания , преди да влезе в славата си ! “
42024027	И като започна от Моисей и продължи с всичките пророци , Исус им обясни казаното за него в цялото Писание .
42024028	Когато наближиха селото , където отиваха , Исус даде вид , че ще продължи нататък .
42024029	Те настойчиво го замолиха : „ Остани с нас ! Вечерта наближава и денят вече свърши . “ И той влезе , за да остане с тях .
42024030	Исус седна с тях на масата , взе хляба и като благодари на Бога , разчупи го и им го даде .
42024031	Тогава очите им се отвориха и те го познаха , но той изчезна от погледа им .
42024032	Те си казаха : „ Нима не горяха сърцата ни , когато той ни говореше по пътя и ни обясняваше Писанията ? “
42024033	И двамата веднага станаха и се върнаха в Ерусалим . Там намериха единадесетте апостола и останалите , събрани заедно ,
42024034	които им казаха : „ Господ наистина е възкръснал ! Той се е явил на Симон . “
42024035	Тогава двамата разказаха за случилото им се по пътя и как са разбрали , че това е той , когато разчупил хляба .
42024036	Докато двамата още говореха , Исус се изправи сред тях и им каза : „ Мир на вас ! “
42024037	Те се стреснаха и се изплашиха , защото помислиха , че виждат дух .
42024038	Но Исус им каза : „ Защо се плашите ? И защо се прокрадват съмнения в ума ви ?
42024039	Погледнете ръцете и нозете ми — това наистина съм аз . Докоснете ме и ще се уверите . Нима духът има плът и кости , както виждате , че имам аз ? “
42024040	Като каза това , Исус им показа ръцете и нозете си .
42024041	Но учениците му от радост и изумление още не можеха да повярват . Затова Исус ги попита : „ Имате ли нещо за ядене ? “
42024042	Дадоха му парче печена риба .
42024043	Той я взе и я изяде пред тях .
42024044	После им каза : „ Още когато бях с вас , ви говорех , че трябва да се сбъдне всичко писано за мен в закона на Моисей , книгите на пророците и псалмите . “
42024045	И той им отвори умовете да разберат Писанията .
42024046	След това им каза : „ Писано е , че Месията трябва да страда и да възкръсне от мъртвите на третия ден .
42024047	Вие трябва да проповядвате на всички хора в моето име , започвайки от Ерусалим . Кажете им , че трябва да се покаят и Бог ще прости греховете им .
42024048	Вие сте свидетели на тези неща .
42024049	Чуйте ! Аз ще ви пратя това , което моят Баща обеща . Останете в града , докато получите тази сила от горе . “
42024050	Исус изведе учениците си от Ерусалим почти до Витания , вдигна ръце и ги благослови .
42024051	И докато ги благославяше , се отдели от тях и се възнесе в небето .
42024052	Те му се поклониха и после с огромна радост се върнаха в Ерусалим .
42024053	И бяха постоянно в храма , възхвалявайки Бога .
43001001	В началото беше Словото . И Словото беше с Бога . Това , което бе Бог , беше Словото .
43001002	Словото беше с Бога в началото .
43001003	Всичко бе създадено чрез него и нищо не бе създадено без него .
43001004	В него бе животът и този живот донесе светлина на хората .
43001005	Светлината свети в тъмнината и тъмнината не можа да я угаси .
43001006	Бог изпрати човек на име Йоан .
43001007	Той дойде като свидетел да изяви кой е светлината , за да могат всички да повярват чрез неговото послание .
43001008	Самият той не беше светлината , но дойде , за да свидетелства за светлината .
43001009	В света идваше истинската светлина , която осветлява всеки човек .
43001010	Той бе в света и светът бе създаден чрез него , но светът не го позна .
43001011	Той дойде в собствения си свят , но народът му не го прие .
43001012	На тези обаче , които го приеха и повярваха в него , той даде правото да станат Божии деца —
43001013	деца , родени не по естествения начин , нито по човешко желание или съпружеска воля , а родени от Бога .
43001014	Словото стана човек и живя между нас . И видяхме славата му — слава на единствения син на Отца . Той бе пълен с благодат и истина .
43001015	За него свидетелства Йоан , като провъзгласяваше : „ Ето този , за когото казвах : « Този , който идва след мен , ме превъзхожда във всичко , защото е съществувал преди мен . » “
43001016	Поради всичко , което е Синът , ние всички получихме от него благословение след благословение .
43001017	Законът беше даден чрез Моисей , но благодатта и истината дойдоха чрез Исус Христос .
43001018	Никой никога не е виждал Бога . Единственият Син , който е Бог и е най-близо до Отца , ни го разкри .
43001019	Ето какво бе свидетелството на Йоан , когато юдейските водачи в Ерусалим изпратиха при него няколко свещеници и левити да го попитат : „ Кой си ти ? “
43001020	Той им отговори открито , без да се отклонява от въпроса : „ Аз не съм Месията . “
43001021	„ Тогава кой си ? — попитаха те . — Илия ? “ „ Не “ — отговори той . „ Пророкът , когото очакваме ? “ „ Не “ — отвърна Йоан .
43001022	Тогава те го попитаха : „ Кой си ти ? Отговори ни , за да кажем на онези , които ни изпратиха . Как ще наречеш себе си ? “
43001023	Йоан им отвърна с думите на пророк Исая : „ Аз съм гласът на човек , който вика в пустинята : « Прокарайте прав път за Господа ! » “
43001024	Тези хора бяха изпратени от фарисеите .
43001025	Те го попитаха : „ Ако не си Месията , Илия или Пророкът , когото очакваме , защо тогава кръщаваш хората ? “
43001026	Йоан отговори : „ Аз кръщавам с вода , но сред вас има Един , когото не познавате .
43001027	Той идва след мен и аз не съм достоен дори връзките на сандалите му да развържа . “
43001028	Това се случи във Витания , на другия бряг на река Йордан , където Йоан кръщаваше .
43001029	На следващия ден Йоан видя запътилия се към него Исус и каза : „ Вижте , това е Божието Агне , което премахва греховете на света !
43001030	За него говорих , когато казах : « След мен ще дойде човек , който ме превъзхожда във всичко , защото е съществувал преди мен . »
43001031	Самият аз не знаех кой е , но дойдох да кръщавам с вода , за да може Израел да го познае . “
43001032	Тогава Йоан даде това свидетелство : „ Видях Духа да се спуска от небето като гълъб и да остава върху него .
43001033	Самият аз все още не знаех кой е той , но Онзи , който ме изпрати да кръщавам с вода , ми каза : « Ще видиш Духа да се спуска и да остава върху някого . Той е този , който кръщава със Святия Дух . »
43001034	Аз видях това и свидетелствам , че той е Божият Син . “
43001035	На следващия ден Йоан отново беше там с двама от учениците си .
43001036	Когато видя Исус да минава , той каза : „ Вижте ! Това е Божието Агне . “
43001037	Двамата ученика чуха думите му и тръгнаха след Исус .
43001038	Исус се обърна , видя ги как вървят след него и ги попита : „ Какво търсите ? “ Те му казаха : „ Рави ( което в превод означава „ Учителю “ ) , къде живееш ? “
43001039	„ Елате и ще видите “ — отговори им той . Беше около четири часа . Те тръгнаха с Исус , видяха къде живее и останаха с него през този ден .
43001040	Единият от двамата мъже , които чуха думите на Йоан и последваха Исус , беше Андрей , братът на Симон Петър .
43001041	Той веднага намери брат си Симон и му каза : „ Намерихме Месията . “ ( което в превод означава „ Христос “ )
43001042	След това доведе Симон при Исус , който го погледна и каза : „ Ти си Симон , синът на Йоан . Ще се наричаш Кифа . “ ( което в превод означава „ Петър “ )
43001043	На следващия ден Исус реши да отиде в Галилея . Намери Филип и му каза : „ Последвай ме ! “
43001044	Филип беше от Витсаида , града , в който бяха родени Андрей и Петър .
43001045	Филип откри Натанаил и му каза : „ Намерихме онзи , за когото Моисей пише в закона и за когото са писали пророците . Това е Исус от Назарет , синът на Йосиф . “
43001046	Натанаил попита : „ Нима може нещо добро да дойде от Назарет ? “ Филип отговори : „ Ела и сам ще видиш . “
43001047	Исус видя запътилия се към него Натанаил и каза за него : „ Този човек е истински израелтянин и може да му се вярва . “
43001048	Натанаил попита : „ Откъде ме познаваш ? “ Исус отговори : „ Видях те , когато беше под смокиновото дърво , преди Филип да те повика . “
43001049	Тогава Натанаил каза : „ Учителю , ти си Божият Син . Ти си царят на Израел . “
43001050	Исус отговори : „ Ти повярва , само защото ти казах , че съм те видял под смокиновото дърво ? Ще видиш още по-удивителни неща от това ! “
43001051	После добави : „ Уверявам ви : ще видите небето да се разтваря и Божиите ангели да се издигат и спускат върху Човешкия Син . “
43002001	Два дни по-късно в галилейския град Кана имаше сватба . И майката на Исус беше там .
43002002	Исус и учениците му също бяха поканени на сватбата .
43002003	Когато виното се свърши , майката на Исус му каза : „ Нямат повече вино . “
43002004	Исус й отговори : „ Мила жено , защо ми казваш това ? Моето време още не е настъпило . “
43002005	Майка му каза на слугите : „ Направете каквото той ви каже . “
43002006	Там имаше шест каменни делви с вода , подобни на тези , използвани от юдеите за обредното измиване . Всяка от тях побираше от осемдесет до сто и двадесет литра .
43002007	Исус каза на слугите : „ Напълнете тези делви с вода . “ И те ги напълниха догоре .
43002008	След това им каза : „ Сега гребнете малко и занесете на този , който отговаря за празненството . “ И те занесоха .
43002009	Управителят опита водата , превърнала се във вино . ( Той не знаеше откъде е дошло виното , но слугите , които бяха наливали водата , знаеха . ) Управителят извика младоженеца
43002010	и му каза : „ Всеки дава на гостите си първо най-хубавото вино . По-късно , когато те се напият , се сипва по-евтиното , а ти си запазил най-хубавото вино досега . “
43002011	Това беше първото от знаменията , които Исус извърши и то стана в галилейския град Кана . Така той изяви славата си и учениците му повярваха в него .
43002012	След това заедно с майка си , братята си и учениците си той отиде в Капернаум , където остана няколко дни .
43002013	Тъй като наближаваше юдейският празник Пасха , Исус отиде в Ерусалим .
43002014	В храма той намери хора , които продаваха добитък , овце и гълъби , а други , седнали на маси , обменяха пари .
43002015	Исус сплете камшик от няколко въжета и изпъди от храма всички , заедно с овцете и добитъка . Преобърна масите на сарафите и разпиля парите им .
43002016	След това каза на продавачите на гълъби : „ Изнесете ги вън оттук ! Не превръщайте дома на моя Баща в пазар ! “
43002017	Когато се случи това , учениците на Исус си спомниха записаното в Писанията : „ Ревността за твоя дом ще ме изяде . “
43002018	Някои юдеи на свой ред попитаха : „ Какво знамение ще ни покажеш , за да докажеш , че имаш право да вършиш тези неща ? “
43002019	Исус отвърна : „ Разрушете този храм и аз ще го издигна отново за три дни . “
43002020	Юдеите казаха : „ Ще го издигнеш отново за три дни ? Та този храм е строен четиридесет и шест години ! “
43002021	( Но храмът , за който Исус говореше , бе тялото му .
43002022	След като възкръсна от мъртвите , учениците му си спомниха , че беше казал това , и повярваха на Писанието и на думите на Исус . )
43002023	Докато беше в Ерусалим за празника Пасха , много хора повярваха в него , защото виждаха знаменията , които вършеше .
43002024	Но Исус не им се доверяваше , защото познаваше хората .
43002025	Не беше нужно някой да му казва за природата на човека , защото сам знаеше кой какво таи в ума си .
43003001	Сред фарисеите имаше един човек на име Никодим , който беше юдейски водач .
43003002	Една нощ Никодим дойде при Исус и му каза : „ Рави , знаем , че Бог те е изпратил да ни учиш , защото никой не би могъл да извърши знаменията , които ти вършиш , ако Бог не е с него . “
43003003	Исус отговори : „ Уверявам те : само този , който се роди отново , може да види Божието царство . “
43003004	Никодим му каза : „ Как е възможно да се роди човек , който е стар ? Нима може втори път да влезе в утробата на майка си и отново да се роди ? “
43003005	Исус отговори : „ Уверявам те : ако човек не се роди от вода и Дух , не може да влезе в Божието царство .
43003006	Това , което се ражда от плътта , е плът , а това , което се ражда от Духа , е дух .
43003007	Не се учудвай , че ти казах : « Трябва да се родите отново . »
43003008	Вятърът духа където си иска . Можеш да го чуеш , но не знаеш откъде идва и къде отива . Същото е с всеки , който е роден от Духа . “
43003009	„ Как е възможно всичко това ? “ — попита Никодим .
43003010	Исус отговори : „ Ти си учител на Божия народ и не знаеш това ?
43003011	Уверявам те : ние говорим каквото знаем и разказваме каквото сме видели . Но вие не приемате нашето свидетелство .
43003012	Разказах ви за земни неща , но вие не ми вярвате . Как тогава ще ми повярвате , ако ви разкажа за небесни неща ?
43003013	Никой не се е издигнал на небето освен Този , който слезе от небето — Човешкият Син .
43003014	Както Моисей издигна змията в пустинята , точно така трябва да бъде издигнат Човешкият Син ,
43003015	за да може всеки , който вярва в него , да има вечен живот .
43003016	Защото Бог толкова обикна света , че даде своя единствен Син , за да може всеки , който повярва в него , да не умре , а да има вечен живот .
43003017	Бог не изпрати Сина в света да съди света , а да спаси света чрез него .
43003018	Който повярва в Божия Син , не е осъден , но който не повярва , е вече осъден , защото не е повярвал в единствения Божий Син .
43003019	Хората ще бъдат съдени за това , че светлината дойде на света , но те предпочетоха тъмнината пред светлината , защото делата им бяха зли .
43003020	Всеки , който върши зло , мрази светлината и я избягва , за да не излязат наяве постъпките му .
43003021	Но този , който следва истината , се стреми към светлината , за да покаже , че делата му са извършени в покорство към Бога . “
43003022	След това Исус отиде с учениците си в областта Юдея , където остана известно време с тях и кръщаваше .
43003023	Йоан пък кръщаваше в Енон , близо до Салим , защото там имаше много вода . Хората отиваха при него и се кръщаваха .
43003024	( Това стана преди Йоан да бъде хвърлен в затвора . )
43003025	Някои от Йоановите ученици завързаха спор с един от юдеите относно обредното измиване .
43003026	Те отидоха при Йоан и му казаха : „ Учителю , помниш ли човека , който беше с теб на другия бряг на Йордан , този , за когото свидетелства ? Сега той кръщава и всички отиват при него . “
43003027	Йоан отговори : „ Човек има само това , което Бог му дава .
43003028	Вие сами сте свидетели , че казах : « Аз не съм Месията , а само изпратеният да подготви пътя за него . »
43003029	Младоженецът е този , на когото принадлежи невестата , а приятелят на младоженеца стои редом , слуша и се радва , когато чуе гласа на младоженеца . По същия начин и моята радост сега е пълна .
43003030	Той трябва да расте , а аз — да се смалявам .
43003031	Този , който идва от горе , превъзхожда всички останали . Който е от земята , е земен и говори за земни неща . Но Този , който идва от небето , превъзхожда всички останали .
43003032	Той свидетелства за това , което е видял и чул , но никой не иска да приеме неговото свидетелство .
43003033	Който приема свидетелството му , потвърждава , че Бог е истинен .
43003034	Този , когото Бог е изпратил , говори Божиите думи и Бог му дава Духа неограничено .
43003035	Отец обича Сина и му е дал власт над всичко .
43003036	Който повярва в Сина , има вечен живот , а който отхвърли Сина , никога няма да има този живот и Божият гняв ще тегне върху него . “
43004001	Фарисеите узнаха , че Исус приобщава към себе си и кръщава повече ученици от Йоан .
43004002	( Въпреки че в действителност не самият Исус , а учениците му кръщаваха . ) Когато чу какво се говори ,
43004003	Исус напусна Юдея и отново се върна в Галилея .
43004004	На път за там трябваше да мине през Самария .
43004005	И така , той пристигна в един град в Самария на име Сихар , близо до нивата , която Яков беше дал на сина си Йосиф .
43004006	Там се намираше кладенецът на Яков и Исус , уморен от пътуването , седна край него . Беше около обяд .
43004007	Една самарянка дойде на кладенеца да извади вода . Исус й каза : „ Дай ми да пийна малко вода ! “
43004008	( В същото време учениците му бяха отишли в града да купят храна . )
43004009	Самарянката го попита : „ Как така ти , който си юдеин , искаш вода от мен , самарянката ? “ ( Юдеите не общуват със самаряните . )
43004010	Исус й отговори : „ Ако знаеше какво дава Бог и кой те моли за малко вода , щеше да поискаш от него и той щеше да ти даде жива вода . “
43004011	Жената каза : „ Господине , откъде ще вземеш тази жива вода ? Кладенецът е дълбок , а ти нямаш дори ведро .
43004012	Нима си по-велик от Яков , нашия праотец , който ни е дал този кладенец ? Самият той е пил от него , синовете и животните му — също ! “
43004013	Исус й отговори : „ Всеки , който пие от тази вода , ще ожаднее отново .
43004014	Но този , който пие от водата , която аз ще му дам , никога повече няма да е жаден . Водата , която аз ще му дам , ще се превърне вътре в него в извор , от който ще блика вечен живот . “
43004015	Жената му каза : „ Господине , дай ми тази вода , за да не изпитвам никога повече жажда и за да не трябва да идвам тук за вода . “
43004016	Той й каза : „ Иди , извикай съпруга си и се върни тук . “
43004017	Жената отговори : „ Аз нямам съпруг . “ Исус й каза : „ Права си , като казваш , че нямаш съпруг .
43004018	Пет пъти си се омъжвала , а мъжът , с когото живееш сега , дори не ти е съпруг . Това , което каза , е истина . “
43004019	Жената отвърна : „ Господине , виждам , че си пророк .
43004020	Нашите деди са се покланяли на Бога на този хълм , а вие , юдеите , твърдите , че трябва да се покланяме в Ерусалим . “
43004021	„ Повярвай ми , жено ! — каза й Исус . — Идва времето , когато няма да е необходимо да сте на този хълм или в Ерусалим , за да се покланяте на Отца .
43004022	Вие , самаряните , се покланяте на нещо , което не разбирате . Ние , юдеите , разбираме на какво се покланяме , защото спасението идва от юдеите .
43004023	Но идва времето — то вече е настъпило — когато истинските поклонници ще се покланят на Отца в дух и в истина . Именно такива хора Отец иска да му се покланят .
43004024	Бог е дух и тези , които му се покланят , трябва да се покланят в дух и в истина . “
43004025	Жената каза : „ Зная , че Месията ще дойде , този , когото наричат Христос . Когато дойде , той ще ни обясни всичко . “
43004026	„ Аз съм този — каза й Исус . — Аз , който разговарям сега с теб . “
43004027	В този момент учениците на Исус се върнаха от града и се учудиха , че той говори с жена . Но нито един от тях не го попита : „ Какво искаш ? “ или „ Защо говориш с нея ? “
43004028	Жената остави стомната си , върна се в града и каза на хората :
43004029	„ Елате да видите един човек , който ми каза всичко , което съм извършила през живота си . Да не би той да е Месията ? “
43004030	И хората излязоха от града и отидоха при него .
43004031	В същото време учениците на Исус го молеха : „ Учителю , хапни нещо ! “
43004032	Но той отговори : „ Аз имам храна да ям , за която вие не знаете . “
43004033	Тогава учениците му започнаха да се питат : „ Дали някой не му е донесъл нещо за ядене ? “
43004034	Исус им каза : „ Храната ми е това да изпълнявам волята на Онзи , който ме е изпратил , и да завърша делото , което ми е дал .
43004035	Вие често казвате : « Още четири месеца и после — жътва . » А аз ви казвам : отворете очите си и погледнете полята . Те са узрели за жътва .
43004036	Този , който жъне , вече е възнаграден и събира реколта за вечен живот , така че сеячът може да се радва заедно с жътваря .
43004037	Има истина в поговорката : « Един сее , а друг прибира плодовете . »
43004038	Аз ви изпратих да прибирате плодове , за които не сте се трудили . Други хора се трудиха , а вие се облагодетелствате от техния труд . “
43004039	Много от самаряните в този град повярваха в Исус заради думите на жената , която свидетелстваше за него : „ Той ми каза всичко , което съм извършила . “
43004040	Те отидоха при Исус и го помолиха да остане с тях . И той остана там два дни
43004041	и много други хора повярваха , като чуха думите му .
43004042	Те казаха на жената : „ В началото повярвахме заради твоите думи , но сега вярваме , защото сами го чухме и знаем , че този човек наистина е спасителят на света . “
43004043	След като прекара там два дни , Исус напусна това място и отиде в Галилея .
43004044	( Защото той самият беше казал , че пророкът не е почитан в своята страна . )
43004045	Когато пристигна в Галилея , хората там го посрещнаха с радост , защото бяха видели всичко , което извърши на празника в Ерусалим , където те също бяха ходили .
43004046	Исус отново отиде в галилейския град Кана , където беше превърнал водата във вино . В Капернаум живееше един царски служител , чийто син беше болен .
43004047	Когато този човек чу , че от Юдея Исус е дошъл в Галилея , той отиде при него и го помоли да слезе в Капернаум и да излекува сина му , който е на смъртно легло .
43004048	Исус му каза : „ Докато не видите знамения и чудеса , няма да повярвате . “
43004049	Царският служител му каза : „ Господине , ела , преди детето ми да умре ! “
43004050	Исус отговори : „ Върви си . Синът ти ще живее . “ Човекът повярва на това , което Исус му каза , и си отиде у дома .
43004051	По пътя към къщи слугите му го посрещнаха и му казаха , че синът му е добре .
43004052	Човекът попита : „ По кое време синът ми започна да се чувства по-добре ? “ Слугите отговориха : „ Треската му премина вчера около един часа . “
43004053	Бащата разбра , че това е времето , по което Исус беше казал : „ Синът ти ще живее . “ И той , и всички хора в дома му повярваха .
43004054	Това беше второто знамение , което Исус извърши , след като дойде от Юдея в Галилея .
43005001	После настъпи юдейски празник и Исус отиде в Ерусалим .
43005002	В Ерусалим до Овчата порта имаше къпалня с пет покрити предверия , наречена на арамейски Витезда .
43005003	Под колоните на тези предверия лежаха много болни . Едни бяха слепи , други — сакати , а някои — парализирани .
43005005	Там имаше и един човек , който беше болен от тридесет и осем години .
43005006	Когато го видя да лежи и разбра , че е болен от толкова дълго време , Исус го попита : „ Искаш ли да оздравееш ? “
43005007	Болният отговори : „ Господине , няма кой да ми помогне да вляза във водата , когато тя се раздвижи . Всеки път , когато се опитам да стигна пръв , някой друг ме изпреварва . “
43005008	Тогава Исус му каза : „ Стани ! Вземи си постелката и ходи . “
43005009	В същия миг човекът беше излекуван ; взе постелката си и започна да ходи . Денят , в който се случи това , беше събота .
43005010	Тогава някои юдеи казаха на излекувания : „ Днес е събота , законът не разрешава да носиш постелката си . “
43005011	А той им отговори : „ Човекът , който ме излекува , ми каза : « Вземи си постелката и ходи . » “
43005012	Юдеите попитаха : „ Кой е този , който ти каза да си вземеш постелката и да ходиш ? “
43005013	Но излекуваният не знаеше кой беше той , тъй като там имаше много хора и Исус незабелязано си беше отишъл .
43005014	По-късно Исус го намери в храма и му каза : „ Ето , сега си здрав . Затова престани да съгрешаваш , за да не ти се случи нещо по-лошо . “
43005015	Човекът се върна при юдеите и им каза , че Исус е този , който го е излекувал .
43005016	Исус вършеше тези неща в събота и поради тази причина юдеите започнаха да го преследват .
43005017	Но той им каза : „ Моят Баща винаги работи , затова аз също работя . “
43005018	Този отговор затвърди решението на юдеите да го убият — той не само нарушаваше закона за съботата , но и наричаше Бога свой Баща , приравнявайки се по този начин с Бога !
43005019	Но Исус отговори : „ Уверявам ви : Синът не може да извърши нищо сам , а само това , което вижда , че прави Отец . Това , което върши Отец , върши и Синът .
43005020	Отец обича Сина и му показва всичко , което прави . Той ще му покаже още по-велики неща от тези и вие ще се удивлявате .
43005021	Както Отец възкресява мъртви и им вдъхва живот , така и Синът дава живот на този , на когото пожелае .
43005022	Отец не съди никого , но е дал пълната власт на Сина да съди ,
43005023	за да могат всички да почитат Сина така , както почитат Отца . Който не почита Сина , не почита Отца , който го е изпратил .
43005024	Уверявам ви : който чуе думите ми и повярва в Онзи , който ме е изпратил , има вечен живот и няма да бъде съден . Той вече е преминал от смърт към живот .
43005025	Уверявам ви : идва времето — и то вече е тук — когато мъртвите ще чуят гласа на Божия Син и всички , които го чуят , ще живеят .
43005026	Както Отец е източникът на живот , така той е направил Сина източник на живот
43005027	и му е дал власт да съди , защото той е Човешкият Син .
43005028	Не се учудвайте на това , защото идва времето , когато всички мъртви в гробовете ще чуят неговия глас
43005029	и ще излязат . Тези , които са вършили добро , ще възкръснат и ще живеят , а тези , които са вършили зло , ще възкръснат и ще бъдат осъдени .
43005030	Нищо не мога да извърша сам . Съдя само така , както Отец ми казва . Моята присъда е правилна , защото не се опитвам да върша онова , което аз искам , а онова , което Онзи , който ме е изпратил , иска .
43005031	Ако сам свидетелствам за себе си , свидетелството ми би било недействително .
43005032	Но има друг , който свидетелства за мен , и зная , че това , което той свидетелства за мен , е истина .
43005033	Изпратихте хора при Йоан и той потвърди истината .
43005034	Нямам нужда от човек , който да свидетелства за мен ; казвам ви това , за да можете да се спасите .
43005035	Йоан беше като лампа , която гори и дава светлина , и вие с радост приемахте светлината му за известно време .
43005036	Но аз имам доказателство за себе си , което е по-силно от това на Йоан , защото делото , което Отец ми е дал да извърша и което върша сега , свидетелства за това , че Отец ме е изпратил .
43005037	Дори моят Баща , който ме изпрати , свидетелства в моя полза . Вие никога не сте чували гласа му , нито сте виждали как изглежда
43005038	и не пазите посланието му в сърцата си , защото не вярвате в този , когото той изпрати .
43005039	Изучавате внимателно Писанията и мислите , че чрез тях ще намерите вечен живот , но те самите свидетелстват за мен !
43005040	И въпреки това вие отказвате да дойдете при мен , за да имате живот .
43005041	Не търся похвала от хората .
43005042	Но аз ви познавам и зная , че в сърцата ви няма любов към Бога !
43005043	Дойдох в името на моя Баща и въпреки това вие не ме приемате . Но дойде ли някой друг от свое име , него ще приемете !
43005044	Как можете да повярвате , след като търсите похвала един от друг , а не се стремите да получите похвала от единствения Бог ?
43005045	Не мислете , че аз ще ви обвиня пред Отца . Този , който ви обвинява , е Моисей , в когото сте положили надеждите си .
43005046	Ако наистина вярвахте на Моисей , щяхте да повярвате и на мен , защото той за мен писа .
43005047	Но ако не вярвате на това , което той писа , как тогава ще повярвате на това , което аз казвам ? “
43006001	След това Исус премина на другия бряг на Галилейското езеро ( или Тивериадското езеро )
43006002	и много хора го последваха , защото бяха видели знаменията над болни хора , които бе извършил .
43006003	Исус се изкачи на хълма и седна там с учениците си .
43006004	Наближаваше юдейският празник Пасха .
43006005	Исус вдигна поглед и като видя , че към него идват много хора , каза на Филип : „ Къде можем да купим достатъчно хляб , за да нахраним всички тези хора ? “
43006006	( Той каза това само за да изпита Филип , защото вече знаеше какво ще направи . )
43006007	Филип отговори : „ И с двеста динария пак няма да можем да купим достатъчно хляб , за да нахраним тези хора — всеки ще получи само по един залък . “
43006008	Друг ученик на Исус ( Андрей — братът на Симон Петър ) му каза :
43006009	„ Едно момченце тук има пет ечемичени хляба и две риби , но какво е това за толкова много народ ? “
43006010	Исус отговори : „ Кажете на хората да седнат . “ ( На това място имаше много трева . ) Всички насядаха . ( Мъжете бяха около пет хиляди . )
43006011	Тогава Исус взе хлябовете , благодари на Бога и раздаде на седналите на тревата , като всеки взе колкото искаше . Същото направи и с рибата .
43006012	Когато всички се нахраниха , Исус каза на учениците си : „ Съберете останалите парчета , за да не се хвърли нищо ! “
43006013	И учениците събраха останалото от петте ечемичени хляба и напълниха дванадесет големи кошници с къшеи , след като всички бяха яли .
43006014	Когато видяха знамението , което Исус извърши , хората започнаха да говорят : „ Този човек наистина е Пророкът , който трябваше да дойде в света . “
43006015	Исус разбра , че искат насила да го заставят да стане цар и затова отново отиде на хълма сам .
43006016	Привечер учениците му слязоха до езерото .
43006017	Вече беше тъмно , а Исус още не се беше върнал . Те се качиха на една лодка и се отправиха през езерото към Капернаум .
43006018	Духаше силен вятър и вълните ставаха все по-големи .
43006019	Бяха гребали пет-шест километра , когато видяха Исус да върви по водата , приближавайки се към лодката , и се изплашиха .
43006020	Но той им каза : „ Не се страхувайте ! Аз съм ! “
43006021	Тогава учениците с радост го взеха в лодката и тя веднага стигна до мястото , към което бяха тръгнали .
43006022	На следващия ден множеството , което беше останало на другия бряг на езерото и знаеше , че там има само една лодка , разбра , че Исус не се е качил на нея с учениците си и че те са заминали сами .
43006023	Тогава от Тивериада дойдоха няколко лодки и спряха на брега близо до мястото , където хората бяха яли хляба , след като Господ беше казал благодарствена молитва .
43006024	И като видяха , че нито Исус , нито учениците му са там , хората се качиха в лодките и отидоха в Капернаум да го търсят .
43006025	Когато го намериха на другия бряг на езерото , го попитаха : „ Учителю , кога дойде тук ? “
43006026	Исус отговори : „ Уверявам ви : търсите ме не заради знаменията , които видяхте да върша , а защото ядохте хляб и се наситихте .
43006027	Трудете се не за нетрайната храна , а за храната , която трае вечно и носи вечен живот . Човешкият Син ще ви даде тази храна , защото върху него Бог Отец е положил своя печат на одобрение . “
43006028	Хората го попитаха : „ Какво трябва да правим , за да вършим делата , които Бог изисква ? “
43006029	Исус отговори : „ Това , което Бог иска от вас , е да вярвате в Онзи , когото той изпрати . “
43006030	А хората попитаха : „ Какво знамение ще извършиш , за да видим и да ти повярваме ? Какво ще направиш ?
43006031	Нашите предци ядоха манна в пустинята , както е казано в Писанията : « Даде им да ядат хляб от небето . » “
43006032	Тогава Исус им отговори : „ Уверявам ви : не Моисей ви даде хляб от небето , а моят Баща ви дава истинския хляб от небето ,
43006033	защото Божият хляб е Този , който слиза от небето и дава живот на света . “
43006034	Те му казаха : „ Господине , давай ни винаги този хляб . “
43006035	Исус им каза : „ Аз съм хлябът , който дава живот . Който дойде при мен , никога няма да огладнее , и който повярва в мен , никога няма да ожаднее .
43006036	Но и по-рано ви казах , че ме видяхте , и пак не вярвате .
43006037	Всеки , който Отец ми дава , ще дойде при мен и който дойде при мен , никога няма да го отпратя ,
43006038	защото слязох от небето не да върша каквото аз искам , а каквото Онзи , който ме е изпратил , иска .
43006039	Това е волята на Онзи , който ме изпрати : да не загубя нито един от тези , които той ми е дал , а да възкреся всички в последния ден .
43006040	Това е волята на моя Баща : всеки , който види Сина и повярва в него , да има вечен живот и аз ще го възкреся в последния ден . “
43006041	Тогава някои юдеи започнаха да негодуват против него , защото той каза : „ Аз съм хлябът , слязъл от небето . “
43006042	„ Това не е ли Исус , синът на Йосиф ? Ние познаваме баща му и майка му ! Как може сега да казва , че е слязъл от небето ? “ — говореха те .
43006043	Исус им отвърна : „ Престанете да негодувате помежду си .
43006044	Никой не може да дойде при мен , освен ако Отец , който ме изпрати , не го привлече . И аз ще го възкреся в последния ден .
43006045	Пророците писаха : « И всички ще бъдат научени от Бога . » Всеки , който слуша Отца и се учи от него , идва при мен .
43006046	Но никой не е видял Отца , освен Онзи , който е дошъл от Бога . Той е единственият , който е видял Отца .
43006047	Уверявам ви : който вярва , има вечен живот .
43006048	Аз съм хлябът , който дава живот .
43006049	Вашите предци ядоха манна в пустинята , но и те умряха .
43006050	Аз съм хлябът , който слиза от небето , и който яде от него , никога няма да умре .
43006051	Аз съм живият хляб , слязъл от небето , и който яде този хляб , ще живее вечно . И хлябът , който ще дам , е моята плът , която ще дам , за да живее светът . “
43006052	Тогава юдеите започнаха да спорят помежду си : „ Как може да ни даде да ядем плътта му ? “
43006053	Исус им каза : „ Уверявам ви : ако не ядете плътта на Човешкия Син и не пиете кръвта му , няма да имате живот в себе си .
43006054	Който яде плътта ми и пие кръвта ми , има вечен живот и аз ще го възкреся в последния ден .
43006055	Плътта ми е истинската храна , а кръвта ми — истинското питие .
43006056	Който яде плътта ми и пие кръвта ми , живее в мен и аз живея в него .
43006057	Както Отец , който дава живот , ме изпрати и аз живея поради Отца , така също и този , който яде от мен , ще живее поради мен .
43006058	Вашите предци ядоха манна , но умряха , а това е хлябът , слязъл от небето , и който яде този хляб , ще живее вечно . “
43006059	Исус каза това , докато поучаваше в синагогата в Капернаум .
43006060	Като чуха това , много от учениците му казаха : „ Трудно е това учение . Кой може да го приеме ? “
43006061	Исус знаеше , че учениците му се оплакват за това и им каза : „ Тревожи ли ви това учение ?
43006062	Ами ако видите Човешкият Син да се връща там , където е бил преди ?
43006063	Не плътта дава живот , а духът . Думите , които ви говорих , са дух и те дават живот ,
43006064	но някои от вас не вярват . “ ( Защото още от самото начало Исус знаеше кои са хората , които не вярват , както и кой е този , който щеше да го предаде . )
43006065	Той добави : „ Заради това ви казах , че никой не може да дойде при мен , докато Отец не направи това възможно за него . “
43006066	Оттогава много от учениците му се върнаха назад и престанаха да го следват .
43006067	Исус попита дванадесетте : „ И вие ли искате да си тръгнете ? “
43006068	Симон Петър отговори : „ Господи , при кого да отидем ? Ти имаш думи , които дават вечен живот .
43006069	Ние вярваме и знаем , че ти си Святият на Бога . “
43006070	Тогава Исус отвърна : „ Не ви ли избрах аз вас дванадесетте ? Но един от вас е дявол . “
43006071	( Той говореше за Юда , сина на Симон Искариот , защото Юда щеше да го предаде , макар че бе един от дванадесетте . )
43007001	След това Исус тръгна из Галилея . Той не искаше да пътува из Юдея , защото юдейските водачи там се опитваха да го убият .
43007002	Наближаваше юдейският празник на шатрите .
43007003	Братята на Исус му казаха : „ Трябва да напуснеш това място и да отидеш в Юдея , за да могат учениците ти там да видят делата , които вършиш .
43007004	Когато някой иска хората да знаят за него , той не крие това , което прави . След като вършиш тези неща , покажи се на света . “
43007005	( Дори братята му не вярваха в него . )
43007006	Исус им каза : „ Все още не е дошло времето ми , но за вас всяко време е подходящо .
43007007	Вас светът не може да мрази , той мрази мен , защото непрекъснато му говоря , че делата му са зли .
43007008	Вие идете на празника . Аз няма да отида на този празник , защото времето ми още не е дошло . “
43007009	И като каза това , той остана в Галилея .
43007010	След като братята му заминаха за празника , Исус също се отправи натам , без никой да знае .
43007011	На празника юдейските водачи го търсеха и се питаха : „ Къде е онзи човек ? “
43007012	И сред народа много се говореше за Исус . Някои казваха : „ Той е добър човек . “ А други казваха : „ Не , той заблуждава народа . “
43007013	Но никой не се осмеляваше да говори открито за него , защото се страхуваха от юдейските водачи .
43007014	Около средата на празника Исус отиде в храма и започна да поучава .
43007015	Юдеите бяха удивени и казаха : „ Как е научил толкова много този човек , без да е ходил на училище ? “
43007016	Исус отговори : „ Това , което поучавам , не е мое , а идва от Онзи , който ме изпрати .
43007017	Ако човек иска да върши волята на Бога , той ще знае дали това , което поучавам , идва от Бога или говоря от свое име .
43007018	Който говори от свое име , се опитва да спечели слава за себе си . Но който иска да прослави онзи , който го е изпратил , е искрен и в него няма никакво двуличие .
43007019	Нима Моисей не ви даде закона ? Но никой от вас не се подчинява на този закон . Защо се опитвате да ме убиете ? “
43007020	Хората отговориха : „ В теб се е вселил демон . Кой се опитва да те убие ? “
43007021	Исус им каза : „ Извърших чудо и вие всички сте удивени .
43007022	Моисей ви даде закона за обрязването , въпреки че то всъщност идва не от Моисей , а от предците ви , и вие обрязвате дори в съботен ден .
43007023	След като човек може да бъде обрязан в събота , за да се спази Моисеевия закон , защо тогава ми се гневите за това , че съм излекувал цялото тяло на човек в събота ?
43007024	Спрете да съдите по външния вид , съдете справедливо . “
43007025	Тогава някои от хората , които живееха в Ерусалим , казаха : „ Не е ли това човекът , когото се опитват да убият ?
43007026	Но той поучава там , където всеки може да го види и чуе , и никой не му казва нищо . Възможно ли е водачите да са решили , че той наистина е Месията ?
43007027	Но ние знаем къде е домът на този човек , а когато истинският Месия дойде , никой няма да знае откъде е дошъл . “
43007028	Когато поучаваше в храма , Исус каза високо : „ Сигурни ли сте , че ме познавате и знаете откъде съм ? Но аз не съм дошъл от себе си и Онзи , който ме изпрати , е истинен . Вие не го познавате ,
43007029	но аз го познавам , защото идвам от него и той ме изпрати . “
43007030	Тогава те се опитаха да го хванат , ала никой не можа да го докосне , защото времето му още не бе дошло .
43007031	Но много от хората повярваха в него и казваха : „ Когато дойде Месията , нима ще извърши повече знамения , отколкото този човек ? “
43007032	Фарисеите чуха какво си шушукат хората за него и заедно с главните свещеници изпратиха стражи да го арестуват .
43007033	Тогава Исус каза : „ Ще бъда с вас още малко време , а след това ще се върна при Онзи , който ме изпрати .
43007034	Ще ме търсите , но няма да ме намерите , защото не можете да дойдете там , където ще бъда . “
43007035	Юдейските водачи започнаха да говорят помежду си : „ Къде ли смята да отиде , че да не го намерим ? Може ли да отиде при нашите хора в гръцките градове и да поучава там гърците ?
43007036	Какво означават думите му : « Ще ме търсите , но няма да ме намерите » и « Не можете да дойдете там , където ще бъда » ? “
43007037	През последния , най-важен ден на празника Исус се изправи и каза високо : „ Който е жаден , нека дойде при мен и пие .
43007038	Както казва Писанието , реки от жива вода ще бликнат от сърцето на този , който вярва в мен . “
43007039	Той говореше за Духа , който щяха да получат тези , които вярваха в него . Духът още не беше даден , защото Исус още не беше издигнат в слава .
43007040	Като чуха тези думи , някои от хората казаха : „ Този човек наистина е Пророкът . “
43007041	Други говореха : „ Той е Месията . “ Трети казваха : „ Месията няма да дойде от Галилея !
43007042	Писанието казва , че Месията ще бъде от рода на Давид и ще дойде от Витлеем — града , в който е живял Давид . “
43007043	И така , между хората имаше разногласие относно Исус .
43007044	Някои от тях искаха да го арестуват , но никой не можа да го направи .
43007045	Стражите се върнаха при главните свещеници и фарисеите . Те ги попитаха : „ Защо не го доведохте ? “
43007046	Стражите отвърнаха : „ Никой не е говорил така , както този човек ! “
43007047	Тогава фарисеите им казаха : „ И вас ли ви заблуди ?
43007048	Някой от водачите или фарисеите да е повярвал в него ?
43007049	Какво ли разбира това простолюдие от закона ! Те са прокълнати от Бога . “
43007050	Но един от тях , Никодим , който беше ходил при Исус по-рано , им каза :
43007051	„ Нима нашият закон ще ни позволи да осъдим човек , без да го изслушаме и разберем какво е направил ? “
43007052	Те му отговориха : „ Явно и ти си от Галилея ! Изследвай Писанията и ще видиш , че няма нищо относно пророк , който да идва от Галилея . “
43007053	И хората се разотидоха по домовете си .
43008001	Исус отиде на Елеонската планина .
43008002	Рано сутринта той се върна в храма . Всички хора се събраха около него и той седна и започна да ги учи .
43008003	Законоучителите и фарисеите доведоха една жена , която беше уличена в съпружеска изневяра , изправиха я пред множеството
43008004	и казаха на Исус : „ Учителю , тази жена беше заловена на местопрестъплението , тя изневери на съпруга си .
43008005	Законът на Моисей ни заповядва да пребием с камъни такава жена . Ти какво казваш ? “
43008006	( Те използваха този въпрос , за да намерят повод да го обвинят в нещо . ) Но Исус се наведе и започна да пише с пръст на земята .
43008007	Те обаче продължиха да го питат и той се изправи и им каза : „ Нека онзи от вас , който е безгрешен , пръв хвърли камък по нея . “
43008008	След това отново се наведе и започна да пише на земята .
43008009	Когато чуха това , хората започнаха да си тръгват един по един , като първи си тръгнаха по-възрастните , и Исус остана сам с жената , която все още стоеше там .
43008010	Той се изправи и я попита : „ Жено , къде са хората ? Нито един от тях ли не те осъди ? “
43008011	Тя отговори : „ Нито един , господине . “ Тогава Исус каза : „ Аз също не те осъждам . Върви си и отсега нататък не съгрешавай отново . “
43008012	По-късно Исус пак им говореше и им каза : „ Аз съм светлината за света . Който ме последва , никога няма да ходи в тъмнина , а ще има светлината , която носи живот . “
43008013	Тогава фарисеите му казаха : „ Ти сам свидетелстваш за себе си и свидетелството ти не е валидно . “
43008014	Исус отговори : „ Въпреки че сам свидетелствам за себе си , свидетелството ми е вярно , защото зная откъде съм дошъл и къде отивам . А вие не знаете откъде идвам и накъде отивам .
43008015	Вие съдите по човешки критерии . Аз не съдя никого .
43008016	Но ако съдя , присъдата ми е вярна , защото не съдя сам , а заедно с Отца , който ме изпрати .
43008017	Вашият закон казва , че ако двама свидетели твърдят едно и също , трябва да приемете това , което казват .
43008018	Аз свидетелствам за себе си , а другият ми свидетел е Отец , който ме изпрати . “
43008019	Тогава го попитаха : „ Къде е твоят Баща ? “ Исус отговори : „ Нито мен познавате , нито моя Баща . Ако познавахте мен , щяхте да познавате и моя Баща . “
43008020	Исус каза тези неща , когато поучаваше в храма , близо до кутията за събиране на дарения , но никой не го арестува , защото времето му още не беше дошло .
43008021	И отново Исус им каза : „ Аз си отивам и вие ще ме търсите , но ще умрете с греха си . Не можете да дойдете там , където отивам . “
43008022	А юдейските водачи започнаха да се питат : „ Нима ще се самоубие ? Дали това имаше предвид , когато каза : « Не можете да дойдете там , където отивам » ? “
43008023	Исус им отговори : „ Вие сте оттук — от долу . Аз дойдох от горе . Вие принадлежите на този свят , а аз не принадлежа на този свят .
43008024	Затова ви казах , че ще умрете с греха си . Да , с греха си ще умрете , ако не повярвате , че АЗ СЪМ . “
43008025	Тогава го попитаха : „ Кой си ти ? “ Исус отговори : „ Аз съм това , което ви говорих от самото начало .
43008026	Имам много неща да кажа за вас и мога да ви съдя . Но аз говоря на света само това , което съм чул от Онзи , който ме е изпратил , а той казва истината . “
43008027	( Те не разбраха , че той им говори за Отца . )
43008028	Исус продължи : „ Когато издигнете Човешкия Син , ще разберете , че АЗ СЪМ и че не върша нищо от себе си , а говоря само това , което Отец ме е научил .
43008029	Онзи , който ме изпрати , не ме е оставил сам . Той е с мен , защото аз винаги върша това , което го радва . “
43008030	Докато Исус говореше за тези неща , много хора повярваха в него .
43008031	И Исус започна да говори на юдеите , които бяха повярвали в него : „ Ако продължите да спазвате моето учение , вие наистина сте мои ученици .
43008032	Тогава ще познаете истината и истината ще ви освободи . “
43008033	Юдеите отговориха : „ Ние сме потомци на Авраам и никога не сме били роби на никого . Защо казваш , че ще бъдем освободени ? “
43008034	Исус отговори : „ Уверявам ви : всеки , който върши грях , е роб на греха .
43008035	Робът не остава завинаги в семейството на господаря , а синът ще бъде там завинаги .
43008036	Ако Синът ви освободи , ще бъдете наистина свободни .
43008037	Зная , че сте потомци на Авраам , но се опитвате да ме убиете , защото не желаете да приемете моето учение .
43008038	Аз ви говоря това , което съм видял от моя Баща , а вие вършите онова , което сте чули от вашия баща . “
43008039	Казаха му : „ Нашият баща е Авраам . “ Исус отговори : „ Ако наистина бяхте деца на Авраам , щяхте да вършите делата , които Авраам вършеше .
43008040	Аз съм човек , който ви казва истината , която е чул от Бога , а вие се опитвате да ме убиете . Авраам не вършеше такива неща .
43008041	Вие постъпвате както баща си . “ Тогава те му казаха : „ Ние не сме незаконнородени . Имаме един баща : Бог . “
43008042	Исус им отговори : „ Ако Бог наистина беше ваш Баща , вие щяхте да ме обичате , защото аз от Бога дойдох и сега съм тук . Не дойдох от себе си : той ме изпрати .
43008043	Защо не разбирате това , което ви говоря ? Защото не можете да приемете моето учение .
43008044	Вашият баща е дяволът и вие искате да следвате желанията на баща си . Дяволът бе убиец от самото начало и никога не е стоял на страната на истината , защото в него няма никаква истина . Когато говори лъжи , той открива истинската си същност , защото е лъжец и баща на лъжите .
43008045	Но понеже аз говоря истината , вие не ми вярвате .
43008046	Може ли някой от вас да ме уличи в грях ? Ако говоря истината , защо не ми вярвате ?
43008047	Който принадлежи на Бога , приема Божиите думи . Вие затова не слушате , защото не принадлежите на Бога . “
43008048	Юдеите му отговориха : „ Ние казваме , че си самарянин и че в теб се е вселил демон . Не сме ли прави ? “
43008049	Исус отвърна : „ В мен няма демон . Аз почитам своя Баща , но вие не ме почитате .
43008050	Аз не се опитвам да спечеля слава за себе си . Има друг , който иска тази слава за мен , и той е съдията .
43008051	Уверявам ви : ако човек спазва моето учение , никога няма да умре . “
43008052	Юдеите казаха на Исус : „ Сега със сигурност знаем , че в теб се е вселил демон ! Авраам и пророците умряха , а ти казваш : « Ако човек спазва моето учение , никога няма да умре . »
43008053	Нима твърдиш , че си по-велик от нашия баща Авраам ? Той умря , умряха и пророците . Ти за кого се мислиш ? “
43008054	Исус отговори : „ Ако търся слава сам за себе си , тази слава нищо не значи . Мен ме прославя моят Баща , когото наричате свой Бог ,
43008055	ала никога не сте го познавали , докато аз го познавам . Ако кажа , че не го познавам , ще бъда лъжец като вас . Но аз го познавам и изпълнявам това , което той казва .
43008056	Вашият праотец Авраам се радваше , че ще види деня , в който ще дойда . Той видя този ден и беше щастлив . “
43008057	Тогава юдеите казаха на Исус : „ Как може да си виждал Авраам ? Та ти нямаш и петдесет години ! “
43008058	Исус им отговори : „ Уверявам ви : преди да се роди Авраам , АЗ СЪМ ! “
43008059	След което те взеха камъни , за да ги хвърлят по него , но Исус се скри и напусна храма .
43009001	По пътя Исус видя един слепец по рождение .
43009002	Учениците му го попитаха : „ Учителю , заради чий грях този човек се е родил сляп — негов или на родителите му ? “
43009003	Исус отговори : „ Нито той , нито родителите му са извършили грях . Родил се е сляп , за да може да се изяви действието на Божията сила .
43009004	Докато е още ден , трябва да продължим да вършим делата на Онзи , който ме изпрати . Никой не може да работи , когато настъпи нощта .
43009005	Докато съм в света , аз съм светлина за света . “
43009006	След като каза това , Исус плю на земята , направи кал от слюнката и намаза с нея очите на слепеца .
43009007	После му каза : „ Иди и се измий в къпалнята Силоам . “ ( което означава „ изпратен “ ) Човекът отиде в къпалнята , изми се и се върна прогледнал .
43009008	Съседите му и онези , които бяха свикнали да го виждат да проси , казаха : „ Това не е ли същият човек , който преди седеше и просеше ? “
43009009	Някои казаха : „ Да , той е . “ Други не се съгласиха : „ Не , не е той . Този само прилича на него . “ Тогава човекът каза : „ Аз съм този , който преди беше сляп . “
43009010	Хората го попитаха : „ Как прогледна ? “
43009011	Той отговори : „ Човекът , наречен Исус , направи малко кал и намаза очите ми с нея . След това ми каза да отида в Силоам и да се измия . И аз отидох , измих се и прогледнах . “
43009012	Хората попитаха : „ Къде е той ? “ Човекът отвърна : „ Не зная . “
43009013	Тогава отведоха при фарисеите човека , който преди това беше сляп .
43009014	( А денят , в който Исус направи калта и върна зрението на слепия , беше събота . )
43009015	И така , фарисеите отново започнаха да го разпитват как е прогледнал . Човекът им каза : „ Той намаза очите ми с кал , аз се измих и сега виждам . “
43009016	Някои от фарисеите казваха : „ Този човек не е от Бога , защото не спазва съботния ден . “ Други пък питаха : „ Но как може един грешен човек да извърши такива знамения ? “ И между тях възникна спор .
43009017	Те отново попитаха прогледналия слепец : „ Какво ще кажеш за него , след като те излекува и сега виждаш ? “ Човекът отговори : „ Той е пророк . “
43009018	Но юдейските водачи все още не можеха да повярват , че човекът е бил сляп и е прогледнал . Те извикаха родителите му
43009019	и ги попитаха : „ Това ли е вашият син , за когото казвате , че е роден сляп ? Тогава как така сега може да вижда ? “
43009020	Родителите му отговориха : „ Знаем , че това е нашият син и че е роден сляп .
43009021	Но как може да вижда сега и кой е върнал зрението му , не знаем . Него питайте ! Той е достатъчно голям , за да отговори сам . “
43009022	( Родителите му казаха това , защото се страхуваха от юдейските водачи , които вече бяха решили да отлъчат от синагогата всеки , който признае Исус за Месията .
43009023	По тази причина те казаха : „ Той е достатъчно голям . Него питайте ! “ )
43009024	Юдейските водачи за втори път извикаха прогледналия слепец и му казаха : „ Отдай слава на Бога , като кажеш истината ! Ние знаем , че този човек е грешник . “
43009025	Той отговори : „ Дали е грешник , не зная . Едно зная : че бях сляп , а сега виждам . “
43009026	Те го попитаха : „ Какво ти направи той ? Как ти върна зрението ? “
43009027	Човекът отговори : „ Вече ви казах , но вие не желаете да ме чуете . Защо искате да ви го повторя ? Да не би и вие да искате да станете негови ученици ? “
43009028	Тогава юдейските водачи го наругаха : „ Ти си негов ученик , а ние сме ученици на Моисей .
43009029	Знаем , че Бог е говорил на Моисей , а този човек не знаем дори откъде идва . “
43009030	Човекът каза : „ Странно е , че не знаете откъде идва , а той ми върна зрението .
43009031	Всички знаем , че Бог не слуша грешните . Той слуша само онзи , който е благочестив и постъпва според волята му .
43009032	Никой досега не е излекувал слепец по рождение .
43009033	Ако този човек не беше от Бога , не би могъл да извърши нищо . “
43009034	Юдейските водачи му отговориха : „ Ти си роден потънал в грях ! Нас ли се опитваш да учиш ? “ И го изгониха навън .
43009035	Исус чу , че юдейските водачи са го изгонили , намери го и му каза : „ Вярваш ли в Човешкия Син ? “
43009036	Човекът попита : „ Кой е той , господине ? Кажи ми , за да повярвам в него . “
43009037	Исус му каза : „ Ти вече си го видял . Той е този , който разговаря с теб сега . “
43009038	Човекът отговори : „ Вярвам , Господи ! “ и му се поклони .
43009039	Исус каза : „ Да съдя дойдох на този свят , за да могат тези , които не виждат , да прогледнат , а тези , които виждат , да ослепеят . “
43009040	Някои от намиращите се наблизо фарисеи чуха това и го попитаха : „ Нима искаш да кажеш , че ние също сме слепи ? “
43009041	Исус им каза : „ Ако наистина бяхте слепи , нямаше да сте виновни в грях , но вие твърдите : « Виждаме ! » — затова грехът ви остава .
43010001	Уверявам ви : този , който не влиза в кошарата през вратата , а се покатерва от друго място , е крадец и разбойник .
43010002	А този , който влиза през вратата , е пастирът на стадото .
43010003	На него пазачът отваря вратата и овцете чуват гласа му . Той вика своите овце по име и ги извежда .
43010004	И когато ги изведе всичките , тръгва пред тях и те го следват , защото познават гласа му .
43010005	Те никога няма да тръгнат след непознат човек , а ще избягат от него , защото не познават гласа му . “
43010006	Исус им разказа тази притча , но те не разбраха смисъла й .
43010007	Затова Исус каза отново : „ Уверявам ви : аз съм вратата за овцете .
43010008	Всички , които дойдоха преди мен , са крадци и разбойници и овцете не ги послушаха .
43010009	Аз съм вратата : който влезе през мен , ще бъде спасен . Ще може да влиза и да излиза , и ще намира всичко , от което се нуждае .
43010010	Крадецът идва единствено да краде , да убива и да руши , а аз дойдох , за да дам живот — живот в цялата му пълнота .
43010011	Аз съм добрият пастир . Добрият пастир живота си дава за овцете .
43010012	Наемният работник не е като пастира , защото не е стопанин на овцете и щом види , че идва вълк , ги изоставя и избягва . Тогава вълкът напада овцете и те се пръсват на разни страни .
43010013	Наемният работник побягва , защото само са го наели и той не милее за овцете .
43010014	Аз съм добрият пастир . Аз познавам овцете си и овцете ми ме познават ,
43010015	също както Отец ме познава и аз познавам Отца . Аз давам живота си за тези овце .
43010016	Имам и други овце , които не са в това стадо . Трябва и тях да доведа . Те ще слушат гласа ми и ще станат едно стадо с един пастир .
43010017	Отец ме обича , защото давам живота си , за да го получа отново .
43010018	Никой не ми го отнема , аз го давам по собствена воля . Имам право да го дам и имам право отново да го получа . Това ми заповяда моят Баща . “
43010019	Тези думи отново предизвикаха спорове сред юдеите .
43010020	Много от тях казваха : „ В него се е вселил демон и той е полудял . Защо го слушате ? “
43010021	Други говореха : „ Това не са думи на човек , в който се е вселил демон . Нима демон може да върне зрението на слепец ? “
43010022	В Ерусалим дойде време за празника Освещение . Беше зима .
43010023	Исус се намираше в двора на храма при Соломоновия портик .
43010024	Юдейските водачи се събраха около него и казаха : „ Колко време ще ни държиш в недоумение ? Ако ти си Месията , кажи ни го ясно . “
43010025	Исус отговори : „ Вече ви казах , но вие не вярвате . Делата , които върша в името на моя Баща , показват кой съм .
43010026	Но вие не вярвате , защото не сте от моето стадо .
43010027	Моите овце слушат гласа ми . Аз ги познавам и те ме следват .
43010028	Аз им давам вечен живот . Те никога няма да умрат и никой не може да ги грабне от ръката ми .
43010029	Моят Баща , който ми ги е дал , е по-велик от всичко и никой не може да ги грабне от ръката на Отца .
43010030	Аз и Отец сме едно . “
43010031	Юдеите отново взеха камъни , за да го убият .
43010032	Исус им каза : „ Аз извърших за вас много добри дела според заповедта на Отца . За кое от тях искате да ме убиете с камъни ? “
43010033	Юдеите отвърнаха : „ Искаме да те убием с камъни не заради добро , което си извършил , а защото богохулстваш и макар че си простосмъртен , се представяш за Бог . “
43010034	Исус попита : „ Не е ли написано във вашия закон : « Казах , че сте богове » ?
43010035	Той нарича богове хората , на които е дадено Божието послание , а Писанията не могат да бъдат отменени .
43010036	Защо тогава казвате , че богохулствам , когато казах : « Аз съм Божият Син » ? Аз съм този , когото Отец избра и изпрати в света .
43010037	Ако не върша делата на моя Баща , не ми вярвайте .
43010038	Но ако ги върша , дори и да не вярвате на мен , трябва да вярвате на делата ми и тогава ще знаете и ще разберете , че Отец е в мен и аз съм в Отца . “
43010039	Тогава юдеите отново се опитаха да го хванат , но той се изплъзна от ръцете им .
43010040	След това пак се върна на другия бряг на река Йордан , на мястото , където Йоан беше кръщавал по-рано , и остана там .
43010041	Много хора дойдоха при него и казваха : „ Йоан никога не извърши знамение , но всичко , което каза за този човек , е вярно . “
43010042	И мнозина там повярваха в Исус .
43011001	Във Витания , където живееха Мария и сестра й Марта , имаше един болен човек на име Лазар .
43011002	( Мария беше същата тази жена , която помаза Господа с миро и избърса краката му с косата си . Болният Лазар беше неин брат . )
43011003	Затова сестрите изпратиха човек да каже на Исус : „ Господи , твоят скъп приятел е болен . “
43011004	Като чу това , Исус каза : „ Тази болест не е смъртоносна , а е за слава на Бога , за да може Божият Син да се прослави чрез нея . “
43011005	( Исус обичаше Марта и сестра й , и Лазар . )
43011006	Като чу , че Лазар е болен , той остана още два дни на мястото , където беше .
43011007	След това каза на учениците си : „ Да се върнем в Юдея . “
43011008	Учениците отговориха : „ Учителю , недей ! Неотдавна юдеите се опитваха да те убият с камъни . Нима искаш пак да се върнеш там ? “
43011009	Исус отговори : „ Нали денят има дванадесет часа ? Ако човек върви през деня , няма да се спъне , защото вижда светлината на този свят .
43011010	Но когато върви през нощта , той се спъва , защото я няма светлината да му помага . “
43011011	Като каза това , Исус продължи : „ Нашият приятел Лазар е заспал , но аз отивам да го събудя . “
43011012	Учениците отговориха : „ Господи , щом спи , значи ще се оправи ! “
43011013	Исус говореше за смъртта на Лазар , но те помислиха , че има предвид естествения сън .
43011014	Затова Исус ясно им каза : „ Лазар е мъртъв .
43011015	Заради вас се радвам , че не бях там , защото сега ще повярвате . Но нека отидем при него . “
43011016	Тогава Тома ( наречен Близнак ) каза на другите ученици : „ Да отидем и ние , за да умрем с Исус . “
43011017	Когато Исус пристигна във Витания , тялото на Лазар вече четири дни лежеше в гробницата .
43011018	А Витания се намираше само на около три километра от Ерусалим ,
43011019	така че много юдеи бяха дошли при Марта и Мария да ги утешават за загубата на брат им .
43011020	Марта чу , че Исус идва , и отиде да го посрещне , а Мария остана у дома .
43011021	Тогава Марта каза на Исус : „ Господи , ако ти беше тук , брат ми нямаше да умре .
43011022	Но аз зная , че и сега Бог ще ти даде всичко , което поискаш от него . “
43011023	Исус й каза : „ Брат ти ще възкръсне . “
43011024	Марта отговори : „ Зная , че ще възкръсне при възкресението в последния ден . “
43011025	Исус й каза : „ Аз съм възкресението и животът . Който вярва в мен , макар и да умре — ще живее ,
43011026	и всеки , който живее и вярва в мен , никога няма да умре . Вярваш ли в това ? “
43011027	„ Да , Господи ! — отвърна тя . — Вярвам , че ти си Месията , Божият Син , който трябваше да дойде в света . “
43011028	След като каза това , Марта се върна , извика сестра си Мария и когато бяха сами , й каза : „ Учителят е тук и те вика . “
43011029	Щом чу това , Мария бързо стана и отиде при него .
43011030	( Исус още не беше влязъл в селото , а стоеше там , където го беше посрещнала Марта . )
43011031	Юдеите , които бяха в къщата заедно с нея и я утешаваха , видяха , че Мария става и забързано излиза навън . Те я последваха , мислейки , че тя отива да скърби при гробницата .
43011032	Когато Мария пристигна на мястото , където беше Исус , и го видя , падна в краката му и каза : „ Господи , ако ти беше тук , брат ми нямаше да умре . “
43011033	Исус я видя как плаче и как плачат юдеите , дошли с нея , и дълбоко се нажали и развълнува .
43011034	„ Къде го погребахте ? “ — попита той . Казаха му : „ Господи , ела да видиш . “
43011035	Исус се просълзи .
43011036	Тогава юдеите казаха : „ Виж колко го е обичал ! “
43011037	А някои попитаха : „ Нима този човек , който върна зрението на слепеца , не можеше да спаси Лазар от смърт ? “
43011038	Исус отново се натъжи и отиде при гробницата , която беше една пещера , затворена с голям камък .
43011039	Исус каза : „ Отместете камъка ! “ Марта , сестрата на починалия , отвърна : „ Но Господи , тялото сигурно вече се е вмирисало , тъй като Лазар е мъртъв от четири дни ! “
43011040	Исус й отговори : „ Не ти ли казах , че ако повярваш , ще видиш Божията слава ? “
43011041	Тогава отместиха камъка . Исус вдигна поглед и каза : „ Отче , благодаря ти , че ме чу .
43011042	Зная , че винаги ме чуваш , но казвам това заради хората наоколо , за да повярват , че ти ме изпрати . “
43011043	След това извика със силен глас : „ Лазаре , излез ! “
43011044	Мъртвият излезе навън . Ръцете и краката му бяха обвити в платно , а лицето му беше покрито с кърпа . Исус им каза : „ Разповийте го и го оставете да си върви . “
43011045	Тогава много от юдеите , които бяха дошли при Мария и видяха какво направи Исус , повярваха в него .
43011046	Но някои от тях отидоха при фарисеите и им разказаха какво е извършил Исус .
43011047	Тогава главните свещеници и фарисеите събраха Синедриона и казаха : „ Какво да правим ? Този човек върши много знамения .
43011048	Ако го оставим да продължава така , всички ще повярват в него . Тогава ще дойдат римляните , ще разрушат храма ни и ще унищожат народа ни . “
43011049	Но един от тях на име Каяфа , който беше първосвещеник през онази година , им каза : „ Вие не знаете нищо
43011050	и не разбирате , че е по-добре един човек да умре за хората , отколкото целият народ да бъде унищожен . “
43011051	Каяфа не каза това от себе си . Тъй като през онази година беше първосвещеник , той пророкува , че Исус ще умре за хората ,
43011052	и не само за юдейския народ , а за да събере всички Божии деца , разпилени по света , и ги направи един народ .
43011053	От този ден юдейските водачи започнаха да кроят планове как да убият Исус .
43011054	Той престана да ходи открито сред юдеите , напусна Ерусалим и отиде на едно място близо до пустинята , в град Ефраим , където остана с учениците си .
43011055	Наближаваше юдейският празник Пасха и много хора от областта бяха дошли в Ерусалим преди празника , за да се пречистят .
43011056	Те търсеха Исус и в храма се питаха един друг : „ Как мислите , няма ли да дойде на празника ? “
43011057	Главните свещеници и фарисеите бяха издали заповед ако някой знае къде се намира Исус , да им съобщи , за да го арестуват .
43012001	Шест дни преди Пасхата Исус отиде във Витания , където живееше Лазар , когото той беше възкресил от мъртвите .
43012002	Там му приготвиха вечеря и Марта поднасяше храната . Лазар беше един от тези , които се хранеха заедно с Исус .
43012003	Тогава Мария донесе около една литра скъпо миро от чист нард и го изля върху нозете на Исус , а после ги избърса с косата си . Благоуханието на маслото изпълни цялата къща .
43012004	Един от учениците на Исус , Юда Искариотски , който по-късно щеше да го предаде , каза :
43012005	„ Това миро , което струва триста динария , трябваше да бъде продадено и парите да се дадат на бедните . “
43012006	( Той каза това не от загриженост за бедните , а защото беше крадец — държеше касата и често си взимаше пари оттам . )
43012007	Тогава Исус отговори : „ Не я спирай ! Нека направи това за деня на моето погребение .
43012008	Бедните винаги ще бъдат с вас , но аз няма винаги да съм с вас . “
43012009	Много от юдеите чуха , че Исус е във Витания и отидоха там не само заради него , а и за да видят Лазар , когото Исус беше възкресил от мъртвите .
43012010	Тогава главните свещеници решиха да убият и Лазар ,
43012011	защото заради него много юдеи ги оставяха и започваха да вярват в Исус .
43012012	На следващия ден многото хора , дошли в Ерусалим за Пасхата , чуха , че Исус ще пристигне в града .
43012013	Те взеха палмови клонки и излязоха да го посрещнат с възгласи : „ « Осанна ! Благословен да бъде този , който идва в името на Господа ! » Благословен да бъде царят на Израел ! “
43012014	Исус намери едно магаренце и се качи на него , както е казано в Писанието :
43012015	„ Не се страхувай , Сионе ! Виж ! Твоят цар идва , възседнал магаренце . “
43012016	( Първоначално учениците му не разбраха това , но когато Исус бе издигнат в слава , те си спомниха , че това бе писано за него и че те бяха направили тези неща за него . )
43012017	Тези , които бяха с Исус , когато възкреси Лазар от мъртвите и му заповяда да излезе от гробницата , започнаха да разказват на всички за станалото .
43012018	Затова и множеството бе излязло да го посрещне , защото бяха чули , че той е извършил това знамение .
43012019	Тогава фарисеите казаха помежду си : „ Вижте , че не постигаме нищо ! Ето , целият свят е тръгнал след него ! “
43012020	Сред дошлите в Ерусалим на поклонение за празника Пасха имаше и някои гърци .
43012021	Те отидоха при Филип , който беше от галилейския град Витсаида , и започнаха да го молят : „ Господине , искаме да видим Исус . “
43012022	Филип отиде и каза на Андрей , след което двамата отидоха и казаха на Исус .
43012023	Исус им отговори : „ Дойде времето Човешкият Син да се прослави .
43012024	Уверявам ви : ако пшениченото зърно не падне на земята и не умре , то си остава само едно , но ако умре , ражда много зърна .
43012025	Който обича живота си , ще го загуби , а който мрази живота си на този свят , ще го запази за вечен живот .
43012026	Който ми служи , трябва да ме следва . Където съм аз , там трябва да бъде и моят служител . Отец ще почете всеки , който ми служи .
43012027	Сега душата ми е развълнувана и не зная дали да кажа : « Отче , избави ме от това страдание ! » Но нали затова съм дошъл на този свят , за да страдам !
43012028	Отче , прослави името си ! “ Тогава от небето се разнесе глас : „ Прославил съм го и пак ще го прославя ! “
43012029	Хората , които бяха там и чуха , помислиха , че това е гръм . Други пък казаха : „ Ангел му говори . “
43012030	В отговор Исус им каза : „ Не заради мен дойде този глас , а заради вас .
43012031	Настъпи часът този свят да бъде съден . Сега управителят на този свят ще бъде изгонен .
43012032	Когато бъда издигнат от земята , ще привлека всички хора към себе си . “
43012033	( Той каза това , за да посочи с каква смърт ще умре . )
43012034	Хората му отговориха : „ Но от закона знаем , че Месията ще живее вечно . Защо казваш , че Човешкият Син трябва да бъде издигнат ? Кой е този Човешки Син ? “
43012035	Тогава Исус им каза : „ Светлината ще бъде сред вас още малко . Затова вървете , докато имате светлината , за да не ви погълне мракът . Който върви в тъмнина , не знае къде отива .
43012036	Доверете се на светлината , докато все още я имате , за да станете хора , които принадлежат на светлината . “ Като каза това , Исус си тръгна и се скри от тях .
43012037	Въпреки че беше извършил тези знамения пред очите им , те не повярваха в него ,
43012038	за да се изпълни казаното от пророк Исая : „ Господи , кой повярва на посланието ни ? И на кого Господ разкри силата си ? “
43012039	Затова те не можеха да повярват , защото Исая беше казал още :
43012040	„ Бог заслепи очите им и вкамени сърцата им , за да не видят с очите си , нито да разберат със сърцата си , и се обърнат към мен , за да ги излекувам . “
43012041	Исая каза това , защото видя славата на Исус и говори за него .
43012042	Дори и сред юдейските водачи имаше много хора , които бяха повярвали в Исус , но поради страх от фарисеите не признаваха това открито , за да не бъдат отлъчени от синагогата .
43012043	Те обичаха хорските хвалби повече , отколкото похвалите от Бога .
43012044	Исус каза високо : „ Който вярва в мен , вярва не само в мен , но и в Онзи , който ме изпрати .
43012045	И който вижда мен , вижда Онзи , който ме изпрати .
43012046	Дойдох на света като светлина , за да не може никой , който вярва в мен , да остане в тъмнина .
43012047	Ако някой чуе думите ми и не им се подчинява , аз няма да го съдя , защото не съм дошъл , за да съдя света , а за да го спася .
43012048	Има кой да съди този , който ме отхвърля и не приема думите ми . Словото , което съм говорил , ще го съди в последния ден .
43012049	Защото аз говорех не от себе си , а самият Отец , който ме изпрати , ми заповяда какво да говоря и да поучавам .
43012050	Аз зная , че неговата заповед носи вечен живот . Така че това , което говоря , е същото , което Отец ми каза . “
43013001	Беше преди празника Пасха и Исус знаеше , че е дошло времето да напусне този свят и да отиде при Отца . Той винаги бе обичал онези в света , които бяха негови , и сега им показа цялата си любов .
43013002	Бяха седнали да вечерят . Дяволът вече беше вложил в сърцето на Юда , сина на Симон Искариот , мисълта да предаде Исус .
43013003	Но Исус знаеше , че Отец е предал всичко в ръцете му и че той от Бога е дошъл и при Бога ще се върне .
43013004	Той стана от масата и свали горната си дреха , взе една кърпа и я завърза на кръста си .
43013005	След това наля вода в един леген и започна да мие краката на учениците и да ги бърше с кърпата , завързана на кръста му .
43013006	Той стигна до Симон Петър , който му каза : „ Господи , нима ти ще измиеш краката ми ? “
43013007	Исус отговори : „ Сега не разбираш какво правя , но по-късно ще разбереш . “
43013008	Петър му каза : „ Никога няма да позволя да измиеш краката ми ! “ А Исус отвърна : „ Ако не те измия , няма да бъдеш един от онези , които ми принадлежат . “
43013009	Тогава Симон Петър му каза : „ Господи , измий не само краката ми , а и ръцете и главата ми ! “
43013010	Исус каза : „ Когато човек се е изкъпал , цялото му тяло е чисто и трябва да измие само краката си . Вие сте чисти , но не всички . “
43013011	( Исус знаеше кой ще го предаде и затова каза : „ Не всички сте чисти . “ )
43013012	След като изми краката им , той отново облече горната си дреха , върна се на мястото си и им каза : „ Разбирате ли какво направих за вас ?
43013013	Вие ме наричате « Учител » и « Господ » и сте прави , защото наистина съм такъв .
43013014	Както аз , вашият Учител и Господ , измих краката ви , така и вие един на друг трябва да миете краката си .
43013015	Дадох ви пример , за да вършите за другите това , което аз направих за вас .
43013016	Уверявам ви : слугата не стои по-високо от своя господар , нито пратеникът е по-велик от този , който го изпраща .
43013017	Като знаете тези неща и ги изпълнявате , ще бъдете благословени .
43013018	Не говоря за всички вас . Познавам тези , които съм избрал , но трябва да се сбъдне казаното в Писанието : « Човекът , с когото разделих хляба си , се обърна срещу мен . »
43013019	Казвам ви това сега , преди то да се е случило , така че когато се случи , да повярвате , че АЗ СЪМ .
43013020	Уверявам ви : който приеме изпратения от мен , приема мен , а който приеме мен , приема Онзи , който ме изпрати . “
43013021	След като изрече това , Исус дълбоко се развълнува и открито заяви : „ Уверявам ви : един от вас ще ме предаде . “
43013022	Учениците му започнаха да се споглеждат в недоумение за кого говори .
43013023	Един от учениците , този , когото Исус обичаше , седеше до Исус .
43013024	Тогава Симон Петър му направи знак да попита Исус кого има предвид .
43013025	И той се облегна назад върху гърдите на Исус и попита : „ Господи , кой е той ? “
43013026	Исус отговори : „ Това ще бъде онзи , за когото натопя залъка хляб и му го дам . “ След това натопи залъка и го подаде на Юда , сина на Симон Искариот .
43013027	В момента , в който Юда взе хляба , Сатана влезе в него . Тогава Исус му каза : „ Направи бързо това , което възнамеряваш да извършиш . “
43013028	Никой от седящите на масата не разбра защо Исус му казва това .
43013029	Някои помислиха , че понеже Юда държи касата , Исус го праща да купи нещо необходимо за празника или да даде нещо на бедните .
43013030	Юда взе залъка и веднага излезе . Беше нощ .
43013031	След като той излезе , Исус каза : „ Сега Човешкият Син се прославя и Бог се прославя чрез него .
43013032	Щом Бог се прославя чрез него , то и Бог ще го прослави чрез себе си и ще направи това много скоро .
43013033	Дечица , няма да бъда с вас много дълго . Ще ме търсите и това , което казах на юдейските водачи , казвам и на вас сега : « Не можете да дойдете там , където отивам . »
43013034	Нова заповед ви давам : Обичайте се един друг ! Както аз ви обикнах , така и вие трябва да се обичате един друг .
43013035	Ако имате любов един към друг , всички ще знаят , че сте мои ученици . “
43013036	Симон Петър го попита : „ Господи , къде отиваш ? “ Исус отговори : „ Там , където отивам , ти не можеш да ме последваш сега , но по-късно ще дойдеш . “
43013037	Петър попита : „ Господи , защо не мога да те последвам сега ? Живота си бих дал за теб ! “
43013038	Исус отговори : „ Наистина ли ще дадеш живота си за мен ? Уверявам те : петелът няма да е пропял , преди да си се отрекъл от мен три пъти .
43014001	Нека сърцата ви не се тревожат . Вярвайте в Бога и в мен вярвайте .
43014002	В дома на моя Баща има много стаи ; нямаше да ви го казвам , ако не беше така . Отивам да приготвя място за вас
43014003	и след като отида и ви приготвя място , ще се върна отново и ще ви взема при себе си , за да бъдете и вие там , където съм аз .
43014004	И вие знаете пътя до мястото , където отивам . “
43014005	Тома каза : „ Господи , ние не знаем къде отиваш . Как бихме могли да знаем пътя ? “
43014006	Исус отговори : „ Аз съм пътят , истината и животът . Само чрез мен се стига до Отца .
43014007	Ако бяхте познали мен , щяхте да познаете също и моя Баща . Отсега нататък го познавате и сте го видели . “
43014008	Филип му каза : „ Господи , покажи ни Отца и това ще ни е достатъчно . “
43014009	Исус отговори : „ Филипе , аз съм с вас толкова време , все още ли не ме познаваш ? Който е видял мен , е видял Отца . Как можеш да кажеш « Покажи ни Отца » ?
43014010	Нима не вярваш , че аз съм в Отца и Отец е в мен ? Думите , които ви говоря , не идват от мен , а Отец , който живее в мен , върши своите дела .
43014011	Вярвайте ми , когато казвам , че съм в Отца и Отец е в мен . Ако не , тогава вярвайте заради самите дела .
43014012	Уверявам ви : който вярва в мен , също ще върши делата , които аз върша . Той ще върши дори и по-велики неща , защото аз отивам при Отца .
43014013	И ще направя всичко , което поискате в мое име , така че Отец да се прослави чрез Сина .
43014014	Ако ме помолите нещо в мое име , ще го изпълня .
43014015	Ако ме обичате , ще се подчинявате на заповедите ми .
43014016	Аз ще помоля Отца и той ще ви даде друг Защитник , който да е с вас завинаги —
43014017	Духа на истината , когото светът не може да приеме , защото не го вижда и не го познава . Но вие го познавате , защото той живее с вас и ще бъде във вас .
43014018	Няма да ви оставя сираци . Ще се върна при вас .
43014019	Не след дълго светът вече няма да ме вижда , но вие ще ме виждате и ще живеете , защото аз живея .
43014020	В онзи ден ще разберете , че аз съм в Отца , вие сте в мен и аз съм във вас .
43014021	Който приема моите заповеди и ги изпълнява , ме обича . А който ме обича , ще бъде обикнат от моя Баща и аз също ще го обикна и ще му се открия . “
43014022	Тогава Юда ( не Юда Искариотски ) го попита : „ Господи , а защо ще се откриеш само на нас , но не и на света ? “
43014023	Исус му отговори : „ Ако някой ме обича , ще постъпва според учението ми . Моят Баща ще го обикне и ние ще дойдем при него и ще живеем с него .
43014024	Който не ме обича , не постъпва според моите учения , въпреки че учението , което чувате , не идва от мен , а от Отца , който ме изпрати .
43014025	Казах ви всичко това , докато все още съм с вас ,
43014026	но Защитникът , Святият Дух , когото Отец ще изпрати в мое име , ще ви научи на всичко и ще ви припомни всичко , което съм ви казвал .
43014027	Мир ви оставям . Моят мир ви давам . Не ви го давам както дава светът . Не допускайте в сърцата си тревога и страх .
43014028	Чухте ме да ви казвам , че си отивам , но ще се върна при вас . Ако ме обичате , ще се радвате , че отивам при Отца , защото той е по-велик от мен .
43014029	Ето , казвам ви го преди да се е случило , така че когато се случи , да повярвате .
43014030	Няма да говоря още дълго с вас , защото управителят на този свят идва . Той няма власт над мен ,
43014031	но всичко това става , за да види светът , че обичам Отца и постъпвам така , както Отец ми е заповядал . Сега станете ! Да напуснем това място .
43015001	Аз съм истинската лоза , а моят Баща е лозарят .
43015002	Той отрязва онези мои пръчки , които не дават плод , и подрязва и почиства онези , които дават , за да носят още повече плод .
43015003	Вие вече сте чисти поради учението , което ви дадох .
43015004	Останете в мен и аз ще остана във вас . Лозовата пръчка сама по себе си не може да дава плод , тя трябва да остане на лозата . Така и вие не можете да дадете плод , ако не останете в мен .
43015005	Аз съм лозата , а вие сте пръчките . Който остане в мен и аз — в него , ще даде много плод , защото без мен не можете да направите нищо .
43015006	Ако някой не остане в мен , ще бъде изхвърлен като отрязана пръчка и ще изсъхне . Такива пръчки се събират и се хвърлят в огъня , където изгарят .
43015007	Ако останете в мен и моите учения останат във вас , каквото и да желаете , поискайте го и ще го имате .
43015008	Моят Баща ще се прослави , когато давате много плод . Така ще докажете , че сте мои ученици .
43015009	Обичам ви така , както Отец обича мен : Останете в моята любов .
43015010	Ако изпълнявате заповедите ми , ще останете в любовта ми , така както аз изпълних заповедите на своя Баща и оставам в любовта му .
43015011	Казах ви тези неща , за да бъде радостта ми във вас и вашата радост да бъде пълна .
43015012	Ето моята заповед : Обичайте се един друг така , както аз ви обикнах .
43015013	Няма по-голяма любов от това да дадеш живота си за приятелите си .
43015014	Вие сте мои приятели , ако вършите това , което ви заповядвам .
43015015	Вече не ви наричам « слуги » , защото слугата не знае какво прави господарят му . Наричам ви « приятели » , защото ви известих всичко , което чух от своя Баща .
43015016	Не вие избрахте мен , а аз избрах вас и ви определих да отивате и да давате плод , и искам плодът ви да е траен . Тогава Отец ще ви даде каквото и да поискате в мое име .
43015017	Това ви заповядвам : Обичайте се един друг !
43015018	Ако светът ви мрази , помнете , че първо е намразил мен .
43015019	Ако принадлежахте на света , той щеше да ви обича като свои . Но вие не принадлежите на света , защото аз ви избрах и отделих от него : затова светът ви мрази .
43015020	Помнете думите , които ви казах : « Слугата не е по-велик от своя господар . » След като преследваха мен , ще преследват и вас . След като се подчиниха на моето учение , ще се подчинят и на вашето .
43015021	Но те ще се отнесат с вас така заради мен , защото не познават Онзи , който ме изпрати .
43015022	Ако не бях дошъл и не бях им говорил , нямаше да имат грях , но сега нямат оправдание за греха си .
43015023	Който мрази мен , мрази и моя Баща .
43015024	Ако не бях извършил сред тях делата , които никой друг не е извършвал , нямаше да имат грях . Но сега видяха делата ми и въпреки това намразиха и мен , и моя Баща .
43015025	Но това стана , за да се сбъдне писаното в закона им : « Намразиха ме без причина . »
43015026	Когато дойде Защитникът , когото ще ви изпратя от Отца , Духът на истината , който идва от Отца , той ще свидетелства за мен .
43015027	Вие също ще свидетелствате , защото бяхте с мен от самото начало .
43016001	Казах ви тези неща , за да не загубите вярата си .
43016002	Ще ви изхвърлят от синагогите . Ще дойде време , когато ще ви убиват с мисълта , че служат на Бога .
43016003	Ще постъпват така , защото не познават нито Отца , нито мен .
43016004	Казвам ви тези неща сега , така че когато дойде времето да се случат , да си спомните , че съм ви предупредил . Не ви казах това в началото , защото тогава бях с вас .
43016005	Сега обаче се връщам при Онзи , който ме изпрати , но никой от вас вече не ме пита къде отивам .
43016006	Сега , понеже ви казах тези неща , сърцата ви се изпълниха с печал .
43016007	Но истината ви казвам : за вас е по-добре да си отида , защото ако не си отида , Защитникът няма да дойде при вас . Но ако си отида , ще ви го изпратя .
43016008	И когато дойде , той ще докаже , че светът греши относно греха , праведността и съда :
43016009	относно греха , защото не вярват в мен ,
43016010	относно праведността , защото отивам при Отца и няма да ме видите вече
43016011	и относно съда , защото управителят на този свят вече е осъден .
43016012	Имам да ви казвам още много неща , но те са повече от това , което можете да понесете сега .
43016013	Но когато дойде Духът на истината , той ще ви води към цялата истина , защото няма да говори от себе си , а ще говори това , което чува , и ще ви известява какво предстои да се случи .
43016014	Той ще ме прослави , защото ще ви известява това , което вземе от мен .
43016015	Всичко , което Отец има , е мое и затова казах , че Духът ще взима от това , което е мое , и ще ви го известява .
43016016	Скоро вече няма да ме виждате , но скоро след това ще ме видите . “
43016017	Някои от учениците казаха помежду си : „ Какво означават думите му : « Скоро вече няма да ме виждате , но скоро след това ще ме видите » и « Защото аз отивам при Отца » ? “
43016018	Питаха се също : „ Какво означава « скоро » ? Не разбираме за какво говори . “
43016019	Исус знаеше , че искат да го питат за това и им каза : „ Питате се един друг за значението на думите : « Скоро вече няма да ме виждате , но скоро след това ще ме видите » , нали ?
43016020	Уверявам ви : ще плачете и ще ридаете , а светът ще се радва . Вие ще скърбите , но скръбта ви ще се превърне в радост .
43016021	Когато жената ражда , тя страда , защото времето й е дошло , но щом детето се роди , забравя болката заради щастието , че човек се е родил на света !
43016022	Така и вие сега сте натъжени , но аз ще ви видя отново и сърцата ви ще се изпълнят с радост , и никой няма да отнеме радостта ви .
43016023	В онзи ден няма да ме питате нищо . Уверявам ви : Отец ще ви даде каквото и да му поискате в мое име .
43016024	Досега не сте искали нищо в мое име . Искайте и ще получите , за да бъде радостта ви пълна .
43016025	Обясних ви тези неща с примери , но идва времето , когато няма да използвам примери , а ще ви говоря ясно за Отца .
43016026	Когато дойде онзи ден , вие ще искате в мое име . Не казвам , че аз ще моля Отца заради вас ,
43016027	защото той самият ви обича , понеже ме обикнахте и повярвахте , че дойдох от Бога .
43016028	Аз дойдох от Отца в света и сега напускам света и се връщам при Отца . “
43016029	Тогава учениците му казаха : „ Ето , сега ни говориш ясно и без примери .
43016030	Сега виждаме , че знаеш всичко и предварително ти е известно какво ще те попитат . Затова вярваме , че си дошъл от Бога . “
43016031	Исус им каза : „ Сега вярвате ли ?
43016032	Чуйте ! Идва такова време и то вече е настъпило , когато ще се разпръснете всеки по дома си и ще ме оставите сам . Но аз никога не съм сам , защото Отец е с мен .
43016033	Казах ви това , за да имате мир в мен . В този свят ще страдате , но бъдете смели ! Аз победих света ! “
43017001	След като каза това , Исус вдигна поглед към небето и се помоли : „ Отче , настъпи часът . Прослави Сина си , за да може и Синът ти да те прослави —
43017002	както му даде власт над всички хора , така и той да дари вечен живот на тези , които ти му даде .
43017003	Това е вечният живот : да познават теб — единствения истинен Бог и Исус Христос , когото ти изпрати .
43017004	Аз те прославих на земята и изпълних делото , което ми възложи .
43017005	Сега , Отче , прослави ме в своето присъствие със славата , която имах с теб преди светът да бъде сътворен .
43017006	Изявих името ти на хората , които избра от света и ми повери . Те ти принадлежаха , но ти ги даде на мен и те се подчиниха на словото ти .
43017007	Сега знаят , че всичко , което си ми дал , идва от теб .
43017008	Аз им предадох ученията , които ти ми даде . Те ги приеха и разбраха , че наистина дойдох от теб , и повярваха , че ти ме изпрати .
43017009	За тях се моля . Не се моля за света , а за тези , които ти ми даде , защото са твои .
43017010	Всичко мое принадлежи на теб и всичко твое принадлежи на мен , и аз се прославих чрез тях .
43017011	Аз няма да остана в света — ще дойда при теб , но те ще останат . Отче святи , пази ги чрез силата на името си , което си ми дал , така че те да бъдат едно , както сме ние .
43017012	Докато бях с тях , ги пазих чрез силата на името ти , което ми даде . Закрилях ги и нито един не бе изгубен , освен онзи , който сам избра да бъде изгубен . Всичко това стана , за да се изпълни Писанието .
43017013	Сега идвам при теб , но казвам тези неща , докато съм още в света , за да са те изпълнени с моята радост .
43017014	Аз им дадох твоето слово , но светът ги мразеше , защото не му принадлежаха , така както не му принадлежа и аз .
43017015	Не те моля да ги вземеш от света , а да ги пазиш от лукавия .
43017016	Те не принадлежат на света , така както и аз не му принадлежа .
43017017	Посвети ги да ти служат чрез истината . Твоето слово е истина .
43017018	Както ти изпрати мен в света , така и аз изпратих тях в света .
43017019	Аз се посвещавам да ти служа заради тях , за да могат и те също да се посветят да ти служат чрез истината .
43017020	Моля се не само за тях , но и за всички , които ще повярват в мен чрез тяхното послание ,
43017021	за да бъдат те едно цяло , както ти , Отче , си в мен и аз съм в теб . Моля се те също да бъдат в нас , за да повярва светът , че ти ме изпрати .
43017022	Дадох им славата , която ти ми даде , за да бъдат те едно , както ние сме едно .
43017023	Аз ще бъда в тях и ти — в мен , така че те да бъдат в съвършено единство и светът да разбере , че ти ме изпрати и че обикна тях така , както обикна мен .
43017024	Отче , искам хората , които ти ми даде , да бъдат с мен там , където съм аз , за да видят славата ми , която ти ми дари , защото ме обичаше преди още светът да бъде сътворен .
43017025	Отче праведни , светът не те познава , но аз те познавам и те знаят , че ти си ме изпратил .
43017026	Аз им показах кой си и ще продължавам да го правя , за да бъде в тях любовта , с която си ме обикнал , и за да бъда аз в тях . “
43018001	След като се помоли , Исус излезе заедно с учениците си и отиде на другия край на долината Кедрон . Там имаше градина , в която той и учениците му влязоха .
43018002	Юда , предателят , също знаеше това място , защото Исус често се срещаше там с учениците си .
43018003	Той отиде в градината , водейки след себе си група римски войници и стражи на храма , изпратени от главните свещеници и фарисеите . Те бяха въоръжени и носеха фенери и факли .
43018004	Исус предварително знаеше всичко , което щеше да му се случи . Той пристъпи напред и попита : „ Кого търсите ? “
43018005	Отговориха му : „ Исус от Назарет . “ Той им каза : „ Аз съм . “ ( Юда , предателят , стоеше сред тях . )
43018006	Когато Исус им каза „ Аз съм “ , те се отдръпнаха назад и паднаха на земята .
43018007	Той отново ги попита : „ Кого търсите ? “ „ Исус от Назарет “ — отвърнаха те .
43018008	Исус отговори : „ Казах ви , че това съм аз и след като търсите мен , оставете тези хора да си вървят . “
43018009	( Той каза това , за да се изпълнят думите му : „ Не изгубих нито един от онези , които ми даде . “ )
43018010	Тогава Симон Петър , който имаше нож , го извади , удари слугата на първосвещеника и отряза дясното му ухо . ( Името на слугата беше Малх . )
43018011	Исус каза на Петър : „ Прибери ножа си . Нима не трябва да изпия чашата , която Отец ми даде ? “
43018012	Тогава римските войници , хилядникът и юдейските стражи арестуваха Исус , вързаха го
43018013	и го отведоха първо при Анна — тъста на Каяфа . Каяфа беше първосвещеник онази година .
43018014	( Същият този Каяфа беше съветвал юдейските водачи , че е по-добре един човек да умре за целия народ . )
43018015	Симон Петър и още един ученик следваха Исус . Този ученик бе познат на първосвещеника и влезе заедно с Исус в двора на първосвещеника .
43018016	Петър остана навън до вратата . Тогава другият ученик , който беше познат на първосвещеника , излезе , поговори с прислужницата на вратата и въведе Петър вътре .
43018017	Тогава прислужницата попита Петър : „ Не си ли и ти един от учениците на този човек ? “ Той й отговори : „ Не , не съм ! “
43018018	Беше студено . Слугите и стражите от храма бяха запалили огън и се топлеха около него . Петър също стоеше с тях и се грееше .
43018019	Тогава първосвещеникът започна да разпитва Исус за учениците му и за неговото учение .
43018020	Исус му отговори : „ Говорил съм открито на всички , винаги съм проповядвал в синагогите и в храма , където се събират всички юдеи . Не съм казвал нищо тайно .
43018021	Защо разпитваш мен ? Разпитай онези , които са ме слушали . Те знаят какво съм говорил ! “
43018022	Когато каза това , един от стражите на храма , който стоеше наблизо , удари плесница на Исус и каза : „ Как смееш да отговаряш така на първосвещеника ! “
43018023	Исус отговори : „ Ако съм казал нещо невярно , кажи пред всички къде греша . Но ако съм прав , защо тогава ме удряш ? “
43018024	Тогава Анна го изпрати вързан при първосвещеника Каяфа .
43018025	Докато Симон Петър стоеше край огъня и се топлеше , другите го попитаха : „ Ти не си ли един от учениците на този човек ? “ Но той отрече с думите : „ Не , не съм ! “
43018026	Един от слугите на първосвещеника , роднина на човека , чието ухо Петър беше отрязал , му каза : „ Не те ли видях в градината с него ? “
43018027	Но Петър още веднъж отрече и в този момент пропя петел .
43018028	Тогава заведоха Исус от къщата на Каяфа в двореца на управителя . Беше рано сутринта . Юдеите там не искаха да влязат вътре , за да не се осквернят ритуално , иначе нямаше да могат да ядат пасхалната храна .
43018029	Затова Пилат излезе при тях и попита : „ В какво обвинявате този човек ? “
43018030	Те отговориха : „ Ако не беше престъпник , нямаше да го предадем на теб ! “
43018031	Тогава Пилат им каза : „ Вие го вземете и го съдете според вашия закон . “ Юдейските водачи отговориха : „ На нас не ни е позволено да наказваме със смърт . “
43018032	Това се случи , за да се изпълни казаното от Исус за начина , по който щеше да умре .
43018033	Тогава Пилат се върна в двореца , извика Исус и го попита : „ Ти ли си царят на юдеите ? “
43018034	Исус му каза : „ Ти ли ме питаш това или други хора ти казаха за мен ? “
43018035	Пилат отговори : „ Аз да не съм юдеин ! Твоите хора и главните свещеници те предадоха на мен . Какво си направил ? “
43018036	Исус отговори : „ Моето царство не принадлежи на този свят . Ако принадлежеше на този свят , слугите ми щяха да се борят да не бъда предаден на юдейските водачи . Но царството ми не е оттук . “
43018037	Тогава Пилат му каза : „ Значи все пак си цар ? “ Исус отговори : „ Сам казваш , че съм цар . Аз за това съм роден и за това дойдох в света : да свидетелствам за истината . Всеки , който е на страната на истината , слуша моя глас . “
43018038	Пилат попита : „ Какво е истина ? “ Като каза това , отново излезе при юдейските водачи и им каза : „ Не намирам причина да го осъдя .
43018039	Но вие имате традиция , според която по време на Пасхата винаги ви освобождавам някого . Искате ли да ви пусна « царя на юдеите » ? “
43018040	Но те отново закрещяха : „ Не ! Не този ! Освободи ни Варава ! “ ( А Варава беше един разбойник . )
43019001	Тогава Пилат заповяда да отведат Исус и да го бичуват .
43019002	Войниците сплетоха венец от тръни и го сложиха на главата му . Облякоха го в пурпурна мантия ,
43019003	идваха към него с възгласи : „ Да живее царят на юдеите ! “ и го биеха по лицето .
43019004	Пилат отново излезе и им каза : „ Ето , водя ви го , за да разберете , че не намирам причина да го осъдя . “
43019005	След това Исус излезе с венеца от тръни и пурпурната мантия и Пилат каза : „ Ето човека . “
43019006	Когато го видяха , главните свещеници и стражите завикаха : „ Разпъни го на кръст ! Разпъни го на кръст ! “ Пилат им каза : „ Вие го вземете и го разпънете на кръст ! Аз не намирам причина да го осъдя . “
43019007	Юдейските водачи отговориха : „ Ние имаме закон , според който той трябва да умре , защото твърди , че е Божият Син ! “
43019008	Когато чу това , Пилат много се изплаши .
43019009	Той отново влезе в двореца и попита Исус : „ Откъде си ? “ , но Исус не му отговори .
43019010	Тогава Пилат му каза : „ Нима отказваш да разговаряш с мен ? Не знаеш ли , че имам власт както да те пусна , така и да те разпъна на кръст ? “
43019011	Исус отговори : „ Нямаше да имаш никаква власт над мен , ако не ти беше дадена от Бога . Ето защо онзи , който ме предаде на теб , има по-голям грях . “
43019012	Когато чу това , Пилат се опита да освободи Исус , но юдейските водачи крещяха : „ Ако го освободиш , не си приятел на цезаря ! Всеки , който твърди , че е цар , е враг на цезаря ! “
43019013	Когато чу тези думи , Пилат изведе Исус и седна на съдийското кресло на мястото , наречено Каменния паваж ( „ Гавата “ на арамейски ) .
43019014	Беше около обяд в Подготвителния ден преди Пасхата . Пилат каза на юдеите : „ Ето вашия цар ! “
43019015	Те закрещяха : „ Отведи го ! Отведи го ! Разпъни го на кръст ! “ Пилат ги попита : „ Вие искате да разпъна на кръст вашия цар , така ли ? “ Главните свещеници отговориха : „ Ние нямаме друг цар освен цезаря . “
43019016	Тогава Пилат им предаде Исус , за да го разпънат на кръст . Отведоха Исус .
43019017	Носейки сам кръста си , той стигна до мястото , наречено Лобно ( „ Голгота “ на арамейски ) .
43019018	Там го разпънаха , а с него и още двама други мъже – по един от едната и от другата му страна , а той в средата .
43019019	Пилат нареди на кръста да поставят и надпис : „ исус от назарет , царят на юдеите . “
43019020	И тъй като мястото , където разпънаха Исус , беше близо до града , а надписът бе на арамейски , латински и гръцки , много юдеи го прочетоха .
43019021	Юдейските главни свещеници казаха на Пилат : „ Не пиши « Царят на юдеите » , а « Онзи каза : Аз съм Царят на юдеите . » “
43019022	Пилат отговори : „ Каквото съм написал , написал съм . “
43019023	След като разпънаха Исус , войниците взеха дрехите му и ги разделиха на четири — по една част за всеки . Взеха и туниката , но тя беше без шевове — изтъкана от горе до долу от едно парче .
43019024	Тогава войниците си казаха : „ По-добре да не я късаме , а да хвърлим жребий за нея и да видим на кого ще се падне . “ Това стана , за да се изпълни казаното в Писанието : „ Разделиха дрехите ми помежду си , а за облеклото ми хвърлиха жребий . “ Войниците така и направиха .
43019025	До кръста на Исус стояха майка му , сестра й , Мария — жената на Клопа — и Мария Магдалина .
43019026	Исус видя майка си и стоящия наблизо ученик , когото обичаше . Той каза на майка си : „ Жено , това е твоят син . “
43019027	След това каза на ученика : „ Това е твоята майка . “ И оттогава ученикът я взе в своя дом .
43019028	Сега вече Исус знаеше , че всичко е завършено и за да се изпълни Писанието , каза : „ Жаден съм . “
43019029	Там имаше съд с оцет . Напоиха в него гъба , сложиха я на прът от исоп и я повдигнаха до устата му .
43019030	След като вкуси от оцета , Исус каза : „ Свърши се . “ После отпусна глава и издъхна .
43019031	Всичко това стана в Подготвителния ден , а телата не трябваше да висят на кръстовете в събота , ( тъй като онази събота бе много голям празник ) . Затова юдейските водачи помолиха Пилат да нареди пищялите да се счупят и телата да се свалят от кръстовете .
43019032	Тогава войниците дойдоха и счупиха пищялите първо на единия , а после и на другия от разпънатите заедно с Исус .
43019033	Но когато стигнаха до Исус , видяха , че вече е мъртъв , и не му счупиха пищялите .
43019034	Вместо това един от войниците прободе ребрата му с копието си и от раната веднага бликнаха кръв и вода .
43019035	( А човекът , който беше очевидец , свидетелства за това и неговото свидетелство е достоверно . Той знае , че говори истината , за да повярвате и вие . )
43019036	Това се случи , за да се изпълни Писанието : „ Нито една негова кост няма да бъде счупена . “
43019037	А едно друго Писание казва : „ Ще гледат този , когото прободоха . “
43019038	След това Йосиф от Ариматея поиска разрешение от Пилат да свали тялото на Исус от кръста . Йосиф беше ученик на Исус , но поради страх от юдейските водачи пазеше това в тайна . Пилат му разреши и той дойде и прибра тялото на Исус .
43019039	С него беше и Никодим , който по-рано бе отишъл през нощта да говори с Исус . Той донесе около сто литри смес от смирна и алое .
43019040	Те взеха тялото на Исус и го повиха в ленено платно заедно с благоуханията , какъвто беше юдейският погребален обичай .
43019041	До мястото , където беше разпънат Исус , имаше овощна градина , а в нея — новоизсечена гробница , където още никой не беше погребван .
43019042	И понеже беше юдейският Подготвителен ден , а гробницата се оказа наблизо , те положиха Исус в нея .
43020001	Рано сутринта в първия ден на седмицата Мария Магдалина отиде на гробницата , когато още беше тъмно , и видя , че камъкът е отместен от нея .
43020002	Тогава тя се втурна и отиде при Симон Петър и другия ученик , когото Исус обичаше , и им каза : „ Взели са Господа от гробницата и не знаем къде са го положили ! “
43020003	Тогава Петър и другият ученик излязоха и се отправиха към гробницата .
43020004	И двамата тичаха , но другият ученик изпревари Петър и пръв стигна до гробницата .
43020005	Той надникна и видя , че ленените платна са там , но не влезе вътре .
43020006	Тогава Симон Петър , който го следваше , дойде и влезе в гробницата . Той видя ленените платна
43020007	и кърпата , с която беше повита главата на Исус , но тя не беше заедно с ленените платна , а свита на отделно място .
43020008	Другият ученик , който беше пристигнал пръв при гробницата , също влезе , видя и повярва .
43020009	( Защото те все още не разбираха Писанието , според което той трябваше да възкръсне от мъртвите . )
43020010	После учениците си отидоха по домовете .
43020011	Мария остана отвън при гробницата и плачеше . Както плачеше , тя се наведе да погледне в гробницата
43020012	и видя два ангела в бяло . Те седяха там , където по-рано беше лежало тялото на Исус , един откъм главата и един откъм краката му .
43020013	„ Жено , защо плачеш ? “ — попитаха я те . Мария отговори : „ Взели са моя Господ и не зная къде са го положили . “
43020014	Когато каза това , тя се обърна и видя Исус да стои там , но не знаеше , че е той .
43020015	Исус й каза : „ Жено , защо плачеш ? Кого търсиш ? “ Мария помисли , че това е градинарят , и му каза : „ Господине , ако ти си го отнесъл , кажи ми къде си го положил , за да отида да го взема . “
43020016	Исус й каза : „ Мария ! “ Тя се обърна и му каза на арамейски : „ Равуни ! “ ( което значи „ Учителю ! “ )
43020017	Исус й каза : „ Не се докосвай до мен , защото още не съм се възнесъл при Отца , но иди при братята ми и им кажи : « Аз отивам при моя Баща и вашия Баща , при моя Бог и вашия Бог . » “
43020018	Мария Магдалина отиде и каза на учениците : „ Видях Господа ! “ И им предаде думите му .
43020019	Вечерта на същия ден , който беше първият ден от седмицата , учениците бяха залостили вратите на къщата , в която бяха , защото се страхуваха от юдейските водачи . Тогава Исус дойде , застана сред тях и им каза : „ Мир на вас ! “
43020020	След тези думи той им показа ръцете и ребрата си и учениците се зарадваха , когато видяха Господа .
43020021	Тогава Исус отново им каза : „ Мир на вас ! Както Отец изпрати мен , така и аз изпращам вас . “
43020022	След тези думи той духна върху тях и им каза : „ Приемете Святия Дух .
43020023	На когото простите греховете , ще бъдат простени . На когото не простите греховете , ще останат непростени . “
43020024	Тома ( наречен Близнак ) , един от дванадесетте , не беше с тях , когато Исус дойде .
43020025	Другите ученици му казваха : „ Видяхме Господа ! “ Но той им отговори : „ Докато не видя белезите от пироните на ръцете му и не сложа пръст в раната на ребрата му , няма да повярвам ! “
43020026	Седмица по-късно учениците отново бяха в къщата и Тома беше с тях . Въпреки че вратите бяха залостени , Исус дойде , застана сред тях и каза : „ Мир на вас ! “
43020027	После се обърна към Тома : „ Сложи пръста си тук и погледни ръцете ми . Протегни ръка и я сложи на ребрата ми . Спри да се съмняваш и повярвай ! “
43020028	В отговор Тома му каза : „ Господ мой и Бог мой ! “
43020029	Исус му каза : „ Ти повярва , защото ме видя . Благословени са тези , които са повярвали , без да са видели . “
43020030	Исус извърши пред учениците си още много други знамения , които не са записани в тази книга .
43020031	Но тези неща бяха написани , за да повярвате , че Исус е Месията , Божият Син , и за да може като вярвате , да имате живот чрез неговото име .
43021001	След това Исус отново се яви на учениците си при Тивериадското езеро . Ето как стана това :
43021002	Симон Петър , Тома ( наречен Близнак ) , Натанаил ( от галилейския град Кана ) , синовете на Зеведей и още двама от учениците бяха заедно .
43021003	Симон Петър каза : „ Отивам за риба . “ Останалите отговориха : „ И ние идваме с теб ! “ Всички излязоха и се качиха на една лодка , но не можаха да уловят нищо онази нощ .
43021004	Вече се беше съмнало , когато Исус застана на брега , но учениците не знаеха , че е той .
43021005	Исус ги попита : „ Как е , приятели , уловихте ли нещо ? “ „ Не “ — отвърнаха те .
43021006	Той им каза : „ Хвърлете мрежата от дясната страна на лодката и ще уловите . “ И те хвърлиха мрежата , но тя беше толкова пълна с риба , че не можаха да я издърпат в лодката .
43021007	Тогава ученикът , когото Исус обичаше , каза на Петър : „ Това е Господ ! “ Когато чу , че това е Господ , Симон препаса около кръста горната си дреха ( защото се беше съблякъл ) и скочи във водата .
43021008	Другите ученици стигнаха до брега с лодката , теглейки мрежата с риба ( защото не бяха далеч , а само на стотина метра от брега ) .
43021009	Когато излязоха на брега , видяха жарава с риба върху нея и хляб .
43021010	Исус им каза : „ Донесете от рибата , която току-що уловихте . “
43021011	Симон Петър се качи в лодката и издърпа мрежата на сушата , която макар че беше пълна със сто петдесет и три едри риби , пак не се скъса .
43021012	Исус им каза : „ Елате да хапнете . “ И никой от учениците не посмя да го попита : „ Кой си ти ? “ , защото знаеха , че е Господ .
43021013	Исус отиде , взе хляба и им го раздаде , след което им даде и риба .
43021014	Това беше третият път , когато Исус се яви на учениците си , след като възкръсна от мъртвите .
43021015	Когато се нахраниха , Исус каза на Симон Петър : „ Симоне , сине Йоанов , обичаш ли ме повече , отколкото ме обичат тези другите ? “ Петър отговори : „ Да , Господи , знаеш , че те обичам . “ Исус му каза : „ Грижи се за агънцата ми . “
43021016	После още веднъж го попита : „ Симоне , сине Йоанов , обичаш ли ме ? “ Петър отговори : „ Да , Господи , знаеш , че те обичам . “ Исус му каза : „ Грижи се за овцете ми . “
43021017	Трети път го попита : „ Симоне , сине Йоанов , обичаш ли ме ? “ Петър се натъжи , че за трети път го пита дали го обича и отговори : „ Господи , ти знаеш всичко . Знаеш , че те обичам . “ Исус му каза : „ Грижи се за овцете ми .
43021018	Уверявам те : Когато беше млад , сам завързваше пояса си и отиваше където поискаш , но когато остарееш , ще протегнеш ръцете си и друг ще завърже пояса ти и ще те води не където искаш . “
43021019	( Исус каза това , за да покаже с каква смърт Петър ще прослави Бога . ) След като изрече това , Исус му каза : „ Следвай ме . “
43021020	Петър се обърна и видя ученика , когото Исус обичаше , да върви след тях . ( Това беше този ученик , който по време на вечерята се облегна назад върху гърдите на Исус и попита : „ Господи , кой е този , който ще те предаде ? “ )
43021021	И когато го видя , Петър каза на Исус : „ Господи , а с него какво ще стане ? “
43021022	Исус му каза : „ Ако искам той да остане , докато дойда , какво значение има това за теб ? Ти ме следвай ! “
43021023	Така между братята се разнесе мълвата , че този ученик няма да умре . Но Исус не каза , че няма да умре . Само каза : „ Ако искам той да остане , докато дойда , какво значение има това за теб ? “
43021024	Това е ученикът , който свидетелства за тези неща и който ги записа . И ние знаем , че казва истината .
43021025	Има и много други неща , които Исус извърши , но ако се записваха едно по едно , мисля , че целият свят нямаше да може да побере книгите , които щяха да се напишат .
44001001	В първата си книга , Теофиле , описах всичко , което Исус извърши и на което учеше хората .
44001002	Описах целия му живот до деня , когато се възнесе на небето , след като чрез Святия Дух даде напътствия на избраните от него апостоли .
44001003	След смъртта си Исус с убедителни доказателства им показа , че е жив . В течение на четиридесет дни им се явяваше и им говореше за Божието царство .
44001004	Веднъж , когато ядеше с тях , той им заповяда : „ Не напускайте Ерусалим ! Чакайте онова , което ви обеща Отец и за което сте слушали от мен .
44001005	Йоан кръщаваше с вода , а скоро вие ще бъдете кръстени със Святия Дух . “
44001006	Когато се събраха заедно , апостолите го попитаха : „ Господи , сега ли ще върнеш на Израел царството ? “
44001007	Той им каза : „ Вие не можете да знаете датите или времената , които само Отец има власт да определя .
44001008	Но ще получите сила , когато Святият Дух дойде върху вас , и ще свидетелствате за мен в Ерусалим и в цяла Юдея и Самария , и по всички краища на света . “
44001009	След като каза това , той се издигна пред очите им към небето и облак го скри от погледите им .
44001010	Те се взираха в небето , наблюдавайки как се възнася , когато до тях внезапно се изправиха двама мъже в бели дрехи .
44001011	„ Галилейци — казаха те , — защо стоите тук и се взирате в небето ? Този Исус , който се възнесе на небето , отделяйки се от вас , ще се върне по същия начин , както го видяхте да се издига . “
44001012	Това стана на Елеонската планина , намираща се на около един километър от Ерусалим , и оттам те се върнаха в Ерусалим .
44001013	Когато пристигнаха , се качиха в горната стая , където бяха отседнали : това бяха Петър , Йоан , Яков , Андрей , Филип и Тома , Вартоломей и Матей , Яков — синът на Алфей , Симон Зилотът и Юда — синът на Яков .
44001014	Всички бяха заедно и постоянно се молеха . С тях бяха и няколко жени , Мария — майката на Исус , и братята му .
44001015	След няколко дни вярващите се събраха ( бяха около сто и двадесет души ) и Петър стана и каза :
44001016	„ Братя , трябваше да се изпълни Писанието , в което Святият Дух предрече чрез думите на Давид , че Юда , който беше един от нас и служеше с нас на Бога , ще води онези , които арестуваха Исус . “
44001017	
44001018	( С парите , които получи за своята зла постъпка , Юда си купи нива , където падна на главата си , а тялото му се разпра и всичките му вътрешности се изсипаха .
44001019	За това научиха всички жители на Ерусалим и нарекоха нивата Акелдама , което на техния език означава „ Нива на кръв “ . )
44001020	„ Защото в книгата на Псалмите е написано : « Да запустее земята му и никой да не живее там ! » И още : « Мястото му сред водачите да се заеме от друг . »
44001021	Затова трябва да изберем за свидетел на възкресението на Исус един измежду тези , които ни придружаваха през цялото време , докато Господ Исус беше с нас — от Йоановото кръщение до деня , когато ни беше отнет и се възнесе на небето . “
44001022	
44001023	Предложиха двама : Йосиф , наречен Варсава ( наречен още и Юст ) , и Матия .
44001024	След това апостолите се помолиха , казвайки : „ Ти , Господи , който познаваш всяко сърце , покажи ни кого от тези двама души си избрал
44001025	да заеме мястото на апостол в това служение , което Юда изостави , за да отиде , където му се полага . “
44001026	След това хвърлиха жребий и той се падна на Матия . Така Матия стана апостол заедно с другите единадесет .
44002001	Когато дойде денят на Петдесятница , те всички бяха събрани заедно на едно място .
44002002	Внезапно от небето се разнесе звук , наподобяващ свистене на бурен вятър , и изпълни цялата къща , където седяха .
44002003	Пред очите им се появи нещо , подобно на огнени езици , които се разделиха и се спуснаха върху всеки един от тях .
44002004	Те всички се изпълниха със Святия Дух и започнаха да говорят на различни езици , както Духът им даде сила да говорят .
44002005	В Ерусалим живееха набожни юдеи от всеки народ по света .
44002006	Когато този звук се разнесе , се събра тълпа . Хората бяха озадачени , тъй като всеки чуваше апостолите да говорят на неговия роден език .
44002007	Поразени и недоумяващи , те се питаха един друг : „ Нали всички тези хора , които говорят , са галилейци ?
44002008	Тогава как става така , че всеки от нас ги чува да говорят на неговия роден език ?
44002009	Сред нас има хора от Партия , Мидия и Елам , жители на Месопотамия , Юдея , Кападокия , Понт и Азия ,
44002010	Фригия , Памфилия , Египет , Ливийските области близо до Киринея , посетители от Рим ,
44002011	юдеи по рождение и прозелити , критяни и араби . Тези хора тук разказват за чудните Божии дела и всеки от нас чува това на своя роден език ! “
44002012	Изумени и озадачени , те се питаха един друг : „ Какво ли значи това ? “
44002013	А други се присмиваха на апостолите и казваха : „ Напили са се със сладко вино . “
44002014	Тогава Петър се изправи с останалите единадесет апостола и високо заговори на множеството : „ Братя юдеи и всички вие , които живеете в Ерусалим ! Нека ви обясня какво означава това . Слушайте ме внимателно .
44002015	Тези хора не са пияни , както си мислите — та сега е само девет часа сутринта !
44002016	Това , което днес виждате , е предсказаното от пророк Йоил :
44002017	« Бог казва : В последните дни ще излея Духа си върху всеки човек . Синовете и дъщерите ви ще пророкуват и младежите ви ще имат видения , а старците ви ще сънуват особени сънища .
44002018	Да , в онези дни ще излея Духа си върху хората , които ми служат — мъже и жени , и те ще пророкуват .
44002019	Ще извърша чудеса горе в небето и знамения долу на земята . Ще има кръв , огън и облаци от дим .
44002020	Слънцето ще потъмнее , а луната ще стане кървавочервена , преди да настъпи великият и славен Господен Ден .
44002021	Тогава всеки , който призове името на Господа , ще бъде спасен . »
44002022	Израелтяни , чуйте тези думи : чрез Исус от Назарет Бог извърши пред вас могъщи чудеса и знамения и с това ви засвидетелства , че Исус е човекът , избран от него . Вие самите знаете това .
44002023	Този човек ви беше предаден според Божия установен план и предварително знание . С помощта на беззаконници вие го убихте , като го приковахте на кръст .
44002024	Но Бог го възкреси и го избави от смъртта , защото тя не можеше да има власт над него .
44002025	Давид говори за Исус : « Винаги виждах Господа пред себе си . Той е от дясната ми страна , за да ме закриля .
44002026	Затова сърцето ми е радостно и езикът ми ликува . Да , дори тялото ми ще живее с надежда ,
44002027	защото няма да изоставиш душата ми в света на мъртвите и няма да позволиш Святият ти да изтлее в гроба .
44002028	Ти ми разкри пътищата на живота . Твоето присъствие ще ме изпълва с радост . »
44002029	Братя , за нашия праотец Давид с увереност мога да ви кажа , че той умря и беше погребан , и гробницата му и до днес е при нас .
44002030	Но той беше пророк и знаеше , че Бог с клетва му обеща да възкачи един от неговите потомци на престола му .
44002031	Предвиждайки какво ще се случи , Давид говореше за възкресението на Месията , когато каза : « Той не бе изоставен в света на мъртвите , нито тялото му изтля в гроба . »
44002032	Бог възкреси този Исус и всички ние сме свидетели на това .
44002033	След като беше издигнат отдясно на Бога , Исус получи от Отца обещания Свят Дух , а после изля това , което вие виждате и чувате .
44002034	Защото не Давид беше възнесен в небесата . Самият той казва : « Господ каза на моя Господ : Седни от дясната ми страна ,
44002035	докато подчиня твоите врагове на властта ти . »
44002036	Нека цял Израел знае със сигурност , че този Исус , когото вие разпънахте на кръст , Бог направи и Господ , и Месия . “
44002037	Това , което чуха , жегна сърцата им и те попитаха Петър и другите апостоли : „ Какво да направим , братя ? “
44002038	Петър им каза : „ Покайте се ! Всеки един от вас трябва да се кръсти в името на Исус Христос , за да му се простят греховете , и ще получите дара на Святия Дух .
44002039	Защото обещанието е за вас , за децата ви и за всички , които са далеч — всички , които Господ , нашият Бог , призове при себе си . “
44002040	И с много други думи той ги предупреждаваше и умоляваше : „ Спасете се от това извратено поколение ! “
44002041	Онези , които приеха посланието му , се кръстиха и в този ден към вярващите се присъединиха около три хиляди души .
44002042	Вярващите постоянстваха в учението на апостолите , в общението , в разчупването на хляб и в молитвите .
44002043	Страхопочитание изпълни всеки , защото апостолите извършиха многобройни чудеса и знамения .
44002044	Всички вярващи живееха заедно и споделяха помежду си всичко , което имаха .
44002045	Продаваха земите и вещите си и разпределяха парите на всеки според нуждите му .
44002046	Срещаха се в храма всеки ден , обединени от общата цел ; разчупваха хляб по домовете си и ядяха заедно с весели и искрени сърца ;
44002047	възхваляваха Бога и се радваха на одобрението на хората . И всеки ден Господ добавяше към тях онези , които се спасяваха .
44003001	Един ден , когато беше време за следобедната молитва в три часа , Петър и Йоан се качваха към храма .
44003002	Пред храмовата врата , наречена „ Красива “ , имаше един човек , куц по рождение , когото носеха и оставяха всеки ден там , за да проси милостиня от влизащите в храма .
44003003	Когато видя Петър и Йоан пред входа на храма , човекът им поиска пари .
44003004	Те се вгледаха в него и Петър каза : „ Погледни ни ! “
44003005	Той ги погледна в очакване да получи нещо от тях .
44003006	Но Петър каза : „ Сребро и злато нямам , но каквото имам , това ти давам : В името на Исус Христос от Назарет стани и ходи ! “
44003007	Петър го подхвана за дясната ръка и му помогна да стане . Стъпалата и глезените му моментално заякнаха .
44003008	Човекът скочи на крака и започна да ходи , и влезе с тях в храма , като ходеше и подскачаше , и възхваляваше Бога .
44003009	Всички хора го видяха да ходи и да възхвалява Бога
44003010	и разбраха , че това е същият този човек , който преди седеше и просеше пред Красивата порта на храма . Те бяха изпълнени с изумление и удивление от това , което му се беше случило .
44003011	Излекуваният не се отделяше от Петър и Йоан , а в това време хората удивени се стичаха към тях в Соломоновия портал .
44003012	Като видя това , Петър им каза : „ Израелтяни , защо се чудите на станалото и сте се втренчили в нас така , като че ли ние с нашата сила и набожност излекувахме този човек и той проходи ?
44003013	Бог направи това : Богът на Авраам , Исаак и Яков , Богът на нашите предци прослави своя слуга Исус , когото вие предадохте на смърт и от когото се отрекохте пред Пилат , след като беше решил да го освободи .
44003014	Отрекохте се от Святия и Праведния и поискахте да ви бъде освободен един убиец .
44003015	Убихте Този , който дарява живот , но Бог го възкреси от мъртвите и ние сме свидетели на това .
44003016	И защото повярвахме в Исус , неговото име даде сила на този човек , когото виждате и познавате . Да , вярата , която бе пробудена чрез Исус , напълно излекува този човек пред очите ви .
44003017	И сега , братя , аз зная , че и вие , и водачите ви , постъпихте така от незнание .
44003018	Но по този начин се изпълни предреченото от Бога чрез думите на всички пророци — че неговият Месия ще страда и умре .
44003019	Затова покайте се и се върнете при Бога , за да бъдат заличени греховете ви ;
44003020	за да ви дари Господ времена на духовна отмора ; за да ви прати Исус — Този , когото той определи да бъде за вас Месия .
44003021	Той трябва да остане в небето , докато се възстанови всичко , за което Бог отдавна ни е известил чрез думите на святите си пророци .
44003022	Защото Моисей е казал : « Господ , вашият Бог , ще издигне от собствения ви народ пророк като мен . Слушайте го за всичко , което ще ви каже .
44003023	Всеки , който не се вслуша в думите на този пророк , ще бъде отделен от Божия народ и ще загине . »
44003024	Всички пророци , говорили някога — и Самуил , и другите след него — предизвестиха тези дни .
44003025	А вие сте наследници на пророците и на завета , който Бог сключи с предците ви . Той каза на Авраам : « Чрез твоето потомство ще са благословени всички народи по земята . »
44003026	Бог възкреси от мъртвите своя слуга и го изпрати най-напред при вас , за да ви благослови , като отклони всеки един от вас от злите му пътища . “
44004001	Докато Петър и Йоан говореха на народа , при тях дойдоха свещеници , началникът на храмовата стража и няколко садукеи .
44004002	Те бяха раздразнени , защото поучавайки за Исус , Петър и Йоан проповядваха възкресение от мъртвите .
44004003	Арестуваха ги и тъй като беше вече вечер , ги държаха затворени до сутринта .
44004004	Но много от хората , които чуха посланието , повярваха и броят на вярващите достигна пет хиляди .
44004005	На другия ден в Ерусалим се събраха юдейските водачи , старейшини и законоучители .
44004006	Там бяха и първосвещеникът Анна , Каяфа , Йоан , Александър и всички , които бяха от първосвещенически род .
44004007	Изправиха апостолите отпред и започнаха да ги разпитват : „ С каква власт и от чие име извършихте това ? “
44004008	Тогава Петър , изпълнен със Святия Дух , каза : „ Водачи на народа и старейшини !
44004009	Щом като вие днес ни разпитвате как сме извършили едно добро дело — как сме излекували сакат човек —
44004010	нека всички вие и целият израелски народ знае , че това стана в името на Исус Христос от Назарет , когото вие разпънахте на кръст и когото Бог възкреси от мъртвите . Чрез него този човек стои пред вас здрав .
44004011	Исус е « камъкът , който вие , зидари , отхвърлихте и който стана крайъгълен камък » .
44004012	Единствено в него можете да намерите спасение , защото няма друго име под небето , дадено на хората , чрез което трябва да се спасим ! “
44004013	Юдейските водачи разбраха , че Петър и Йоан са най-обикновени , необразовани хора , но като видяха смелостта , с която говореха , останаха поразени и разбраха , че са били с Исус .
44004014	Нищо не можаха да им възразят , тъй като заедно с Петър и Йоан пред очите на всички стоеше излекуваният .
44004015	Тогава им заповядаха да излязат от Синедриона и започнаха да се съветват помежду си :
44004016	„ Какво да правим с тези хора ? Всички жители на Ерусалим знаят , че извършиха изключително знамение и ние не можем да го отречем .
44004017	Но за да не продължи да се разпространява това учение сред народа , ще ги предупредим повече на никого да не говорят в това име . “
44004018	След това ги повикаха в Синедриона и им забраниха както да казват , така и да поучават нещо в името на Исус .
44004019	Но Петър и Йоан отговориха : „ Сами решете кое е справедливо пред Бога — вас или Бога да слушаме .
44004020	Защото ние не можем да не говорим за това , което сме видели и чули . “
44004021	И като ги заплашиха отново , юдейските водачи ги пуснаха . Нямаше как да ги накажат , защото хората прославяха Бога за случилото се .
44004022	Човекът , с когото се случи това знамение и който оздравя , беше на повече от четиридесет години .
44004023	След като бяха освободени , Петър и Йоан отидоха при своите и им съобщиха какво им бяха казали главните свещеници и старейшините .
44004024	След като ги изслушаха , всички вярващи заедно се помолиха на Бога и казаха : „ Господарю , ти сътвори небето , земята , морето и всичко в тях .
44004025	Твои са думите , които слугата ти Давид , нашият баща , изрече , воден от Святия Дух : « Защо беснееха народите ? Защо заговорничеха безсмислено ?
44004026	Земните царе се подготвиха за битка и всички владетели се събраха с една обща цел срещу Господа и неговия Месия . »
44004027	Всичко това наистина се случи в този град , когато Ирод и Пилат Понтийски се събраха с езичниците и народа на Израел срещу твоя свят слуга Исус , когото ти помаза ,
44004028	за да се изпълни онова , което ръката ти и волята ти бяха предопределили .
44004029	А сега , Господи , чуй заплахите им и дай възможност на слугите си да прогласят без страх словото ти ,
44004030	като ни покажеш силата на ръката си : болни да оздравяват , знамения и чудеса да стават чрез името на твоя свят слуга Исус ! “
44004031	В края на молитвата им мястото , където бяха събрани , се разтресе . Всички се изпълниха със Святия Дух и започнаха да говорят Божието слово без страх .
44004032	Всички вярващи бяха като едно цяло — с едно сърце и една душа . Никой не казваше за имота си , че е само негов , а всичко , което имаха , споделяха помежду си .
44004033	С голяма сила апостолите свидетелстваха за възкресението на Господ Исус и Бог изобилно благославяше всички тях .
44004034	Никой не живееше в лишение , защото онези , които имаха ниви или къщи , ги продаваха , донасяха парите от продажбата ,
44004035	слагаха ги в краката на апостолите и после те се раздаваха на всеки според нуждите му .
44004036	Така постъпи и Йосиф — левит , родом от Кипър , когото апостолите нарекоха Варнава , което в превод означава „ син на утешение “ .
44004037	Той имаше нива , която продаде , донесе парите и ги сложи в краката на апостолите .
44005001	Един човек на име Анания и жена му Сапфира продадоха част от имота си
44005002	и Анания със знанието на жена си задържа част от прихода , а останалото донесе и сложи в краката на апостолите .
44005003	Тогава Петър му каза : „ Анания , защо позволи на Сатана така да завладее сърцето ти , че да излъжеш Святия Дух и да задържиш част от парите от продажбата на земята ?
44005004	Нали тази земя беше твоя , преди да я продадеш ! След като я продаде , парите бяха твои да се разпореждаш с тях , както намериш за добре . Защо намисли да извършиш това нещо ? Ти излъга не хората , а Бога . “
44005005	Като чу тези думи , Анания се свлече на земята и издъхна . Всички , които научиха това , много се изплашиха .
44005006	Младежите станаха , покриха тялото му , после го изнесоха и го погребаха .
44005007	След около три часа влезе жената на Анания , която не знаеше какво се беше случило .
44005008	Петър я попита : „ Кажи ми , за толкова ли пари продадохте нивата си ? “ „ Да , за толкова я продадохме “ — отговори тя .
44005009	Тогава Петър й каза : „ Защо вие двамата сте се наговорили да подлагате на изпитание Духа на Господа ? Виж ! Онези , които погребаха мъжа ти , са стъпили вече на прага ; и теб така ще изнесат . “
44005010	В същия миг тя падна в краката му и издъхна . Когато младежите влязоха , я намериха мъртва , изнесоха я и я погребаха до мъжа й .
44005011	Тогава цялата църква и тези , които чуха това , много се изплашиха .
44005012	Апостолите извършиха много знамения и чудеса сред хората . Всички се събираха в Соломоновия портал , обединени от общата цел .
44005013	Никой от останалите не смееше да се присъедини към тях , но всички ги възхваляваха .
44005014	Все повече хора — и мъже , и жени — вярваха в Господа и бяха прибавяни към редиците на вярващите .
44005015	Хората изнасяха болните си на улиците и ги слагаха на легла и постелки с надеждата , че когато Петър мине покрай тях , сянката му може да докосне болните .
44005016	В Ерусалим идваха и много хора от околните градове . Те водеха болни и хора , измъчвани от зли духове , и всички оздравяваха .
44005017	Тогава първосвещеникът и всички , които бяха с него ( групата на садукеите ) , се изпълниха със завист .
44005018	Те хванаха апостолите и ги хвърлиха в затвора .
44005019	Но през нощта Господен ангел отвори вратите на затвора , изведе ги и им каза :
44005020	„ Идете в храма , изправете се пред народа и разкажете на хората всичко за този нов живот . “
44005021	Като чуха това , апостолите влязоха призори в храма и започнаха да поучават . Първосвещеникът и всички , които бяха с него , пристигнаха и свикаха Синедриона и целия съвет на старейшините на израелския народ . Те изпратиха хора да доведат от затвора апостолите .
44005022	Хората отидоха до затвора , но не ги намериха вътре . Те се върнаха и съобщиха за това с думите :
44005023	„ Намерихме затвора здраво залостен и стражата да пази отвън до вратите . Но когато отключихме , вътре нямаше никой . “
44005024	При тези думи началникът на храмовата стража и главните свещеници , озадачени , се зачудиха какво значи всичко това .
44005025	Тогава влезе някакъв човек и им каза : „ Хората , които затворихте , са в храма и поучават народа . “
44005026	Тогава началникът на храмовата стража отиде с войниците си и ги доведе , без да използва сила срещу тях , тъй като се страхуваше , че народът може да убие с камъни него и войниците му .
44005027	Доведоха ги в Синедриона и ги изправиха пред всички . Първосвещеникът започна да ги разпитва :
44005028	„ Нали строго ви забранихме да поучавате в това име ! Защо въпреки това изпълвате Ерусалим с вашето учение и искате върху нас да стоварите вината за смъртта на този човек ? “
44005029	Петър и другите апостоли отговориха : „ На Бога трябва да се подчиняваме , а не на хората .
44005030	Богът на нашите предци възкреси Исус , когото вие убихте , като го разпънахте на кръст .
44005031	Бог го издигна до дясната си страна като Водач и Спасител , за да може израелтяните да се покаят и Бог да прости греховете им .
44005032	Ние сме свидетели на тези неща , свидетел е и Святият Дух , който Бог е дал на онези , които му се подчиняват . “
44005033	Като чуха това , членовете на Синедриона страшно се разгневиха и искаха да ги убият .
44005034	Но тогава един от фарисеите в Синедриона на име Гамалиил , уважаван от целия народ законоучител , стана и заповяда да изведат за малко апостолите навън .
44005035	После каза на съвета : „ Израелтяни , внимавайте какво ще правите с тези хора !
44005036	Помните ли как преди време се появи Тевда , който твърдеше , че е велик ? Около него веднага се събраха четиристотин последователи , но когато го убиха , всички се разпръснаха и цялото нещо пропадна .
44005037	После , по времето на преброяването , се появи галилеецът Юда и увлече доста хора след себе си . Но той също беше убит и всичките му последователи се разпиляха .
44005038	Затова сега ви казвам — стойте настрана от тези хора и ги оставете на мира , защото ако този замисъл или това дело идва от човек , то ще се провали ;
44005039	но ако идва от Бога , няма да можете да ги унищожите и дори е възможно да се окаже , че се борите против Бога . “ Те послушаха съвета му
44005040	и извикаха апостолите . Заповядаха да ги набият с камшици , след това им забраниха да говорят повече за Исус и ги пуснаха .
44005041	Апостолите излязоха от Синедриона радостни , че са били счетени за достойни да понесат унижение заради името на Исус .
44005042	Всеки ден в храма и от къща на къща те не спираха да поучават и проповядват Благата вест , че Исус е Месията .
44006001	В онези дни , когато броят на последователите непрекъснато растеше , говорещите гръцки юдеи се оплакаха срещу говорещите арамейски юдеи , изтъквайки , че вдовиците им били пренебрегвани при ежедневното разпределение на храната .
44006002	Дванадесетте апостола събраха всички последователи и казаха : „ Не е редно да изоставим Божието слово , за да се занимаваме с осигуряването на храната .
44006003	Затова , братя , изберете между вас седем души с добра репутация , изпълнени с Духа и с мъдрост , които да поставим на тази служба .
44006004	А ние ще се отдадем на молитва и на делото на проповядването . “
44006005	Това предложение се хареса на всички . Те избраха Стефан ( мъж , изпълнен с вяра и със Святия Дух ) , Филип , Прохор , Никанор , Тимон , Пармен и Николай , прозелит от Антиохия .
44006006	Представиха ги на апостолите , които се помолиха и положиха ръцете си върху тях .
44006007	И така Божието слово се разпространяваше , броят на последователите в Ерусалим се увеличаваше все повече и много юдейски свещеници се подчиняваха на вярата .
44006008	Изпълнен с Божията благодат и сила , Стефан вършеше велики чудеса и знамения сред хората .
44006009	Но някои от така наречената синагога на либертинците се надигнаха срещу него . Това бяха юдеи от Киринея и Александрия , от Киликия и Азия . Те завързаха спор със Стефан ,
44006010	но бяха безсилни пред мъдростта и Духа , с които той говореше .
44006011	Тогава подкупиха няколко души да кажат : „ Чухме го да изрича богохулства срещу Моисей и Бога . “
44006012	По този начин те подтикнаха народа , старейшините и законоучителите , които дойдоха , заловиха го и го отведоха пред Синедриона .
44006013	Доведоха и лъжесвидетели , които казаха : „ Този човек непрестанно хули това свято място и закона .
44006014	Чухме го да казва , че онзи Исус от Назарет ще разруши този храм и ще промени обичаите , които Моисей ни предаде . “
44006015	Всички , които седяха в Синедриона , се вгледаха в него и видяха , че лицето му е като на ангел .
44007001	Тогава първосвещеникът го попита : „ Вярно ли е това ? “
44007002	Стефан отговори : „ Братя и бащи , чуйте ме ! Богът на славата се яви на баща ни Авраам в Месопотамия , когато той още не се беше заселил в Харан ,
44007003	и му каза : « Остави страната си и близките си и иди в земята , която ще ти покажа . »
44007004	И Авраам напусна Халдейските земи и се засели в Харан . След смъртта на баща му , Бог го накара да се пресели оттам в земята , където вие живеете сега .
44007005	Тук той не му остави дори една педя земя в наследство , но обеща в бъдеще той и потомците му след него да владеят тази земя , макар че Авраам тогава нямаше деца .
44007006	Ето какво му каза Бог : « Твоите потомци ще бъдат пришълци в чужда земя , ще бъдат поробени и четиристотин години ще бъдат угнетявани .
44007007	Но аз ще осъдя народа , на който ще робуват . » Бог каза : « И след това ще излязат от тази страна и тук на това място ще ми служат . »
44007008	И Бог даде на Авраам завета на обрязването . Авраам стана баща на Исаак и на осмия ден след раждането му го обряза ; Исаак стана баща на Яков и го обряза , а Яков обряза своите синове , които станаха дванадесетте патриарха .
44007009	Патриарсите завиждаха на Йосиф и го продадоха в робство в Египет , но Бог не го изостави
44007010	и го спаси от всичките му беди , дари му мъдрост и му помогна да спечели благоволението на фараона , царя на Египет . И фараонът го направи главен управител на Египет и на цялото си домакинство .
44007011	След това в цял Египет и Ханаан настъпи глад и причини голямо страдание . Прадедите ни не намираха храна .
44007012	Когато чу , че в Египет има жито , Яков изпрати там нашите прадеди . ( Това беше първото им пътуване до Египет . )
44007013	При второто им посещение Йосиф се разкри на братята си и фараонът научи за неговото потекло .
44007014	Тогава Йосиф повика баща си Яков и целия си род — общо седемдесет и пет души .
44007015	Яков отиде в Египет и там той и дедите ни живяха до смъртта си .
44007016	Пренесоха ги обратно в Сихем и ги положиха в гробницата , която Авраам беше купил със сребро от синовете на Хамор в Сихем .
44007017	Колкото повече наближаваше времето за изпълнение на обещанието , дадено на Авраам от Бога , толкова повече растеше броят на израелтяните в Египет ,
44007018	докато владетел на Египет стана друг цар , който не познаваше Йосиф .
44007019	Той хитро се възползва от нашия народ , беше жесток към предците ни и ги принуждаваше да оставят новородените си навън , за да умрат .
44007020	По това време се роди Моисей , който беше много красиво дете . Три месеца той расна в бащиния си дом .
44007021	Когато го оставиха навън , дъщерята на фараона го прибра и го отгледа като свой собствен син .
44007022	Моисей бе обучен в цялата египетска мъдрост и беше силен на думи и дела .
44007023	Когато стана на четиридесет години , той реши да посети братята си , израелтяните .
44007024	Моисей видя , че един от тях е малтретиран , защити го и отмъсти за малтретирания , като уби египтянина .
44007025	Той мислеше , че братята му ще разберат , че чрез него Бог им изпраща спасение , но те не разбраха .
44007026	На другия ден той видя двама от тях , които се биеха , и се опита да ги помири , като им каза : « Хора , нали сте братя , защо се отнасяте зле един към друг ? »
44007027	Човекът , който малтретираше ближния си , блъсна Моисей и каза : « Кой те постави да ни бъдеш водач и съдия ?
44007028	Да не искаш да ме убиеш , както вчера уби египтянина ? »
44007029	Като чу това , Моисей избяга и се засели в чуждите Мадиамски земи . Там му се родиха двама сина .
44007030	Четиридесет години по-късно в пламъците на един горящ храст в пустинята близо до планината Синай му се яви ангел .
44007031	Моисей беше удивен от това , което видя . Като се приближи да го разгледа , той чу гласа на Господа :
44007032	« Аз съм Богът на твоите предци , Богът на Авраам , Исаак и Яков . » Треперейки от страх , Моисей не смееше да погледне .
44007033	Тогава Господ му каза : « Събуй си сандалите , защото мястото , на което си стъпил , е свята земя .
44007034	Наистина видях как потискат народа ми в Египет , чух стенанията му и слязох да го освободя . Ела сега , ще те изпратя обратно в Египет . »
44007035	Това беше същият Моисей , когото израелтяните отхвърлиха с думите : « Кой те постави водач и съдия ? » Този Моисей Бог изпрати като водач и освободител ; изпрати го с помощта на ангела , който той видя в горящия храст .
44007036	Моисей ги изведе и четиридесет години вършеше чудеса и знамения в Египет , край Червено море и в пустинята .
44007037	Това е същият Моисей , който каза на израелтяните : « Бог ще издигне измежду братята ви пророк като мен . »
44007038	Той е този , който беше с народа на Израел , събрал се в пустинята ; той е този , на когото ангелът говори на планината Синай , и той бе с бащите ни ; той получи заповеди , които дават живот , за да ни ги предаде .
44007039	Но прадедите ни отказаха да му се подчинят . Отхвърлиха го и в сърцата си се обърнаха към Египет .
44007040	Те казаха на Аарон : « Направи ни някакви богове , които да вървят пред нас и да ни водят , защото с онзи Моисей , който ни изведе от Египет , не знаем какво е станало . »
44007041	И тогава направиха изображение на телец и на този идол принасяха жертва и празнуваха в чест на онова , което ръцете им бяха създали .
44007042	Но Бог се отвърна от тях и ги остави да се покланят на небесното войнство , както е писано в книгата на пророците : « Не на мен , израелтяни , принасяхте заклани животни и жертви четиридесет години в пустинята !
44007043	Вие носихте скинията на Молох и звездата на вашия бог Рефан : идолите , които сами създадохте , за да им се покланяте . Затова ще ви прогоня отвъд Вавилон . »
44007044	Прадедите ни в пустинята носеха Свещената скиния . Бог научи Моисей как да направи тази скиния по образеца , който му беше показан .
44007045	Прадедите ни , които наследиха скинията , я донесоха с Исус Навин , когато завладяха земите на други народи , които Бог беше прокудил от лицето им . Тя остана там до времето на Давид .
44007046	Бог прояви благоволение към Давид и той поиска позволение да построи дом за народа на Яков .
44007047	Ала Соломон бе този , който построи храма .
44007048	Но Всевишният не живее в храмове , изградени от човешка ръка , както казва пророкът :
44007049	« Господ казва : Небето е моят престол , а земята — място да отморя краката си . Какъв дом ще ми построите ? Кое е мястото , където да отдъхна ?
44007050	Нали аз съм сътворил всичко ! » “
44007051	Тогава Стефан им каза : „ Вие , твърдоглави хора , които не отдавате сърцата си на Бога и не се вслушвате в думите му ! Винаги сте против това , което ви казва Святият Дух . Правите също както правеха прадедите ви .
44007052	Има ли поне един пророк , когото прадедите ви да не преследваха ? Те дори убиха онези , които отдавна предизвестиха идването на Праведника , а сега вие станахте негови предатели и убийци .
44007053	Вие , които получихте закона , който Бог ви даде чрез ангелите си , но не го спазихте ! “
44007054	Като чуха тези думи , юдейските водачи побесняха и заскърцаха със зъби срещу него .
44007055	А Стефан , изпълнен със Святия Дух , погледна към небето и видя Божията слава и Исус , застанал отдясно на Бога ,
44007056	и каза : „ Ето ! Виждам небесата разтворени и Човешкия Син , застанал отдясно на Бога . “
44007057	При тези му думи те се развикаха силно и запушиха ушите си . После всички заедно се спуснаха към него ,
44007058	отведоха го извън града и започнаха да го замерват с камъни . Лъжесвидетелите оставиха наметките си в краката на един младеж на име Савел .
44007059	Докато хвърляха камъни по него , Стефан се молеше : „ Господи Исусе , приеми духа ми ! “
44007060	После коленичи и извика високо : „ Господи , не ги обвинявай за този грях ! “ След като каза това , умря .
44008001	Савел одобри убийството на Стефан . От този ден започна жестоко гонение срещу църквата в Ерусалим и всички , освен апостолите , се пръснаха из цяла Юдея и Самария .
44008002	Стефан беше погребан и оплакан от няколко благочестиви мъже .
44008003	Савел се опитваше да унищожи църквата , като ходеше от къща на къща , насила измъкваше мъже и жени и ги хвърляше в затвора .
44008004	Онези , които се разпръснаха , разнасяха Благата вест навсякъде , където отиваха .
44008005	Филип отиде в Самария и там проповядваше за Месията .
44008006	Когато хората го чуха и видяха знаменията , които вършеше , всички се вслушаха внимателно в това , което той им казваше .
44008007	В много случаи зли духове със силен вик излизаха от хората , които бяха обладани от тях . Много парализирани и сакати бяха излекувани .
44008008	Голяма радост настъпи в този град .
44008009	Там имаше един човек на име Симон , който от доста време се занимаваше с магии и смайваше с тях жителите на Самария . Той се хвалеше и наричаше себе си велик .
44008010	Всички го слушаха — от най-скромния до най-високопоставения — и казваха : „ В този човек е Божията сила , наречена « Велика сила » . “
44008011	Слушаха го , защото от доста време ги смайваше с магиите си .
44008012	Но когато повярваха на Филип , който проповядваше Благата вест за Божието царство и за силата на Исус Христос , мъже и жени се кръстиха .
44008013	Самият Симон също повярва , кръсти се и не се отделяше от Филип . Той видя великите знамения и чудеса , които се извършваха , и се смая .
44008014	Апостолите , които бяха в Ерусалим , чуха , че в Самария са приели Божието слово , и изпратиха там Петър и Йоан .
44008015	Щом пристигнаха , те се помолиха вярващите да получат Святия Дух ,
44008016	тъй като до този момент той все още не беше дошъл върху никого от тях — те се бяха кръстили само в името на Господ Исус .
44008017	Тогава двамата апостола започнаха да полагат ръцете си върху тях и те получаваха Святия Дух .
44008018	Когато Симон видя , че всеки , върху когото апостолите полагаха ръцете си , получаваше Духа , той им предложи пари
44008019	и каза : „ Дайте и на мен такава власт , за да може всеки , върху когото положа ръцете си , да получи Святия Дух . “
44008020	Петър му каза : „ Да загинеш и ти , и парите ти заедно с теб , понеже помисли , че можеш с пари да купиш Божия дар !
44008021	Не можеш да участваш в това дело , защото сърцето ти не е чисто пред Бога !
44008022	Така че покай се ! Отвърни се от злото си намерение и се моли на Господа . Може би ще получиш прошка за това , което си помисли .
44008023	Виждам , че те изпълва горчива завист и си пленник на греха . “
44008024	Тогава Симон отговори : „ Вие се молете за мен на Господа , за да не ми се случи нищо от това , което казахте . “
44008025	След като разказаха на хората за всичко , на което бяха свидетели , и съобщиха Божието послание , Петър и Йоан се върнаха в Ерусалим . По пътя те проповядваха Благата вест в много самарянски села .
44008026	Господен ангел каза на Филип : „ Приготви се и тръгни на юг по пътя , който води през пустинята от Ерусалим до Газа . “
44008027	Филип се приготви и тръгна . По пътя видя един етиопец — евнух , важен служител на Кандакия , Етиопската царица , и отговарящ за цялата й хазна . Той беше ходил на поклонение в Ерусалим
44008028	и сега се връщаше у дома си . Етиопецът седеше в колесницата си и четеше книгата на пророк Исая .
44008029	Тогава Духът каза на Филип : „ Иди до тази колесница и остани там . “
44008030	Като настигна колесницата , Филип чу етиопеца да чете от книгата на пророк Исая и го попита : „ Разбираш ли това , което четеш ? “
44008031	„ Как мога да го разбера , без някой да ми го обясни ? “ — отговори той и покани Филип да се качи и да седне до него .
44008032	Откъсът от Писанието , който той четеше , беше следният : „ Отведен бе , както водят овца в кланицата . И както агнето е безмълвно пред този , който го стриже , така и той дума не пророни .
44008033	Унизиха го и му отказаха справедливост . Кой ли някога ще разкаже за потомците му ? Защото животът му на земята свърши . “
44008034	Евнухът каза на Филип : „ Кажи ми , за кого говори пророкът — за себе си или за някой друг ? “
44008035	Тогава Филип заговори и като започна от това Писание , му разказа Благата вест за Исус .
44008036	По пътя стигнаха до едно място , където имаше вода и евнухът каза : „ Ето , тук има вода ! Какво ми пречи да се кръстя ? “
44008038	И той заповяда да спрат колесницата . После двамата с Филип влязоха във водата и Филип го кръсти .
44008039	След като излязоха от водата , Господният Дух грабна Филип и евнухът повече не го видя , но радостно продължи пътя си .
44008040	А Филип се озова в Азот и тръгна от град на град да проповядва Благата вест , докато пристигна в Кесария .
44009001	Междувременно Савел продължаваше да заплашва и да иска да убие последователите на Господа . Той отиде при първосвещеника
44009002	и му поиска писма до синагогите на Дамаск , даващи му право , ако открие там някакви последователи на Пътя — мъже или жени — да ги залови и доведе в Ерусалим .
44009003	Савел наближаваше Дамаск , когато внезапно , както си вървеше , край него проблясна светлина от небето .
44009004	Той падна на земята и чу глас да му казва : „ Савле , Савле , защо ме преследваш ? “
44009005	А Савел попита : „ Кой си ти , Господи ? “ Гласът отговори : „ Аз съм Исус , когото ти преследваш .
44009006	Сега стани и влез в града и там ще ти бъде казано какво трябва да направиш . “
44009007	Мъжете , които придружаваха Савел , стояха онемели , защото чуха гласа , но не видяха никого .
44009008	Савел стана от земята , но когато отвори очи , не виждаше нищо . Хванаха го за ръка и го отведоха в Дамаск .
44009009	Три дни той не виждаше и нито яде , нито пи нещо .
44009010	В Дамаск имаше един ученик на Исус на име Анания , при когото Господ дойде във видение и каза : „ Анания ! “ „ Ето ме , Господи ! “ — отвърна Анания .
44009011	Господ му каза : „ Стани и иди на улицата , която наричат Права . Намери къщата на Юда и попитай за Савел от Тарс . Той е там и се моли .
44009012	Във видение е видял мъж на име Анания да влиза и да полага ръцете си върху него , за да може да възвърне зрението си . “
44009013	Анания отговори : „ Господи , мнозина са ми разказвали за този човек . Чух за всички злини , които е сторил на святите ти хора в Ерусалим .
44009014	Сега е дошъл в Дамаск , упълномощен от главните свещеници да арестува всеки , който призовава твоето име . “
44009015	Но Господ му каза : „ Върви , защото той е избраният от мен инструмент да занесе името ми пред езичници , царе и пред израелския народ .
44009016	Аз сам ще му покажа какви страдания трябва да понесе заради моето име . “
44009017	Анания излезе , отиде в къщата и като положи ръцете си върху Савел , каза : „ Братко Савле , Господ Исус , който ти се яви , докато идваше насам , ме изпрати , за да можеш отново да виждаш и да се изпълниш със Святия Дух . “
44009018	В същия миг нещо подобно на люспи падна от очите на Савел и той прогледна . После стана и се кръсти .
44009019	След това хапна малко и почувства как силите му се връщат . Савел остана с последователите в Дамаск няколко дни .
44009020	После започна да ходи в синагогите и да провъзгласява : „ Исус е Божият Син ! “
44009021	Всички , които го чуваха , се чудеха и казваха : „ Нали този човек се опитваше да унищожи в Ерусалим всички вярващи в това име ? Нали дойде тук , за да ги арестува и отведе при главните свещеници ? “
44009022	Но Савел ставаше все по-силен и объркваше юдеите , които живееха в Дамаск , като по неоспорим начин доказваше , че Исус е Месията .
44009023	Минаха доста дни и юдеите се наговориха да убият Савел .
44009024	Ден и нощ те наблюдаваха градските порти , за да го убият , но Савел узна за плановете им .
44009025	Една нощ последователите му помогнаха да избяга — сложиха го в кош , промушиха го през една дупка в градската стена и го спуснаха долу на земята .
44009026	Щом пристигна в Ерусалим , той се опита да се присъедини към последователите , но всички се страхуваха от него , защото не вярваха , че наистина е ученик на Исус .
44009027	Но Варнава го взе и го заведе при апостолите . Той им обясни как Савел видял Господа по пътя и как Господ му говорил , и колко смело в Дамаск Савел проповядвал в името на Исус .
44009028	Тогава Савел остана с апостолите . Той свободно влизаше и излизаше от Ерусалим и смело проповядваше в името на Господа .
44009029	Често приказваше с говорещите гръцки юдеи и спореше с тях , а те търсеха начин да го убият .
44009030	Когато узнаха за това , братята го отведоха в Кесария и оттам го изпратиха в Тарс .
44009031	За църквата в цяла Юдея , Галилея и Самария настъпи мирно време . Вярващите живееха в страх от Господа , а Святият Дух ги насърчаваше и с негова помощ броят им растеше и църквата укрепваше .
44009032	Обикаляйки по всички градове в околността , Петър пристигна при Божиите хора , които живееха в Лида .
44009033	Там завари един парализиран на име Еней , който от осем години беше прикован на легло .
44009034	Петър му каза : „ Еней , Исус Христос те прави здрав , стани и си оправи леглото ! “ И той веднага стана .
44009035	Всички , които живееха в Лида и в равнината Сарон , го видяха и се обърнаха към Господа .
44009036	В Йопия живееше една последователка на Исус на име Тавита ( на гръцки — Доркас , което значи „ сърна “ ) . Тя винаги вършеше добрини и даваше милостиня на бедните .
44009037	Докато Петър беше в Лида , Тавита се разболя и умря . Изкъпаха я и я поставиха в една стая на горния етаж на къщата .
44009038	Когато последователите научиха , че Петър е в Лида , недалеч от Йопия , изпратиха при него двама мъже , които го помолиха : „ Ела бързо при нас ! “
44009039	Петър се приготви и тръгна с тях . Като пристигна , го заведоха в стаята на горния етаж . Всички вдовици го наобиколиха и плачейки , му показваха ризи и дрехи , ушити от Доркас , докато е била жива .
44009040	Петър поиска всички да излязат от стаята , коленичи и се помоли . После се обърна към умрялата и каза : „ Тавита , стани ! “ Тя отвори очи и като видя Петър , се надигна и седна .
44009041	Той й подаде ръка и й помогна да стане . После повика Божиите хора и вдовиците и им я показа жива .
44009042	Това се разчу из цяла Йопия и много хора повярваха в Господа .
44009043	Петър остана да живее в Йопия при един кожар на име Симон още дълго време .
44010001	В Кесария имаше един човек на име Корнилий , който беше стотник в така наречения Италийски полк .
44010002	Той , както и цялото му семейство , беше набожен и богобоязлив човек . Щедро даваше милостиня на бедните и непрестанно се молеше на Бога .
44010003	Веднъж , около три часа следобед , той имаше видение и ясно видя как Божий ангел влезе и го повика : „ Корнилий ! “
44010004	Той се вгледа изплашено в ангела и попита : „ Какво , господине ? “ Ангелът му отговори : „ Бог чу молитвите ти и видя щедростта ти към бедните . Той те запомни .
44010005	Изпрати сега в Йопия няколко души да доведат тук Симон , наречен Петър .
44010006	Той е отседнал при Симон кожаря , чиято къща е край морето . “
44010007	Когато ангелът , който му беше говорил , си отиде , Корнилий повика двама от слугите си и един набожен войник , който бе сред помощниците му .
44010008	Той им разказа всичко , което се беше случило и ги изпрати в Йопия .
44010009	На другия ден около пладне , когато приближаваха града , Петър се качи на покрива да се моли .
44010010	Той почувства силен глад и поиска да яде . Докато му приготвяха храната , изпадна в транс .
44010011	Видя небето да се отваря и нещо , приличащо на голямо платнище , опънато в четирите края , да се спуска долу към земята .
44010012	В него имаше всякакви земни животни , влечуги и небесни птици .
44010013	Тогава глас каза на Петър : „ Стани , Петре , заколи и яж ! “
44010014	Но Петър каза : „ В никакъв случай , Господи ! Никога не съм ял нечиста и осквернена храна . “
44010015	Гласът отново се обърна към него : „ Не наричай нечисто онова , което Бог е обявил за чисто . “
44010016	Това се случи три пъти и после всичко бе вдигнато обратно в небето .
44010017	Междувременно хората , изпратени от Корнилий , разпитаха за къщата на Симон и докато Петър се чудеше над смисъла на своето видение , те застанаха пред портата
44010018	и силно извикаха : „ В тази къща ли гостува Симон , наречен Петър ? “
44010019	Петър все още си мислеше за видението , когато Духът му каза : „ Чуй ! Търсят те трима души .
44010020	Стани , слез долу и тръгни с тях , без да се колебаеш , защото аз съм ги изпратил . “
44010021	Петър слезе при мъжете и им каза : „ Аз съм този , когото търсите . Защо сте дошли ? “
44010022	Те отговориха : „ Изпраща ни стотникът Корнилий , праведен и богобоязлив човек , уважаван от целия юдейски народ . Свят ангел му е казал да те покани в дома си и да чуе нещата , които имаш да кажеш . “
44010023	Петър покани хората да влязат и да останат да пренощуват . На сутринта той се приготви и тръгна с тях заедно с няколко братя от Йопия .
44010024	На другия ден пристигна в Кесария . Корнилий беше събрал роднините си и близките си приятели и ги чакаше .
44010025	Когато Петър влезе , Корнилий го посрещна и му се поклони , като падна в краката му .
44010026	Петър го изправи , като му каза : „ Стани ! Аз също съм човек като теб . “
44010027	Разговаряйки с него , Петър влезе в къщата и видя , че там са се събрали много хора .
44010028	Той им каза : „ Вие добре знаете , че законът не допуска юдеи да се събират или сближават с хора от друг род . Но Бог ми показа , че не трябва да наричам никого « нечист » или « осквернен » .
44010029	Затова , когато ме поканиха , дойдох без възражения . А сега ми кажете защо ме повикахте . “
44010030	Корнилий отговори : „ Преди четири дни , по същото време — към три часа следобед — си бях у дома и се молех . Внезапно пред мен застана човек в блестящи дрехи
44010031	и каза : « Корнилий , молитвата ти е чута . Бог видя щедростта ти към бедните . Той те запомни .
44010032	Прати хора в Йопия и покани Симон , наречен Петър , да дойде тук . Той е отседнал при Симон кожаря , чиято къща е край морето . »
44010033	Затова веднага изпратих да те повикат и ти направи добре , че дойде . Сега всички стоим пред Бога , за да чуем всичко , което Господ ти е заповядал да ни кажеш . “
44010034	Петър заговори : „ Сега наистина разбирам , че Бог е безпристрастен .
44010035	Не е важно откъде е човек ; щом почита Бога и върши това , което е правилно , Бог го приема .
44010036	Ето Божието послание за народа на Израел — това е Благата вест за мира , идващ чрез Исус Христос , който е Господ на всички .
44010037	Знаете за онова , което се случи из цяла Юдея . Всичко започна в Галилея след кръщението , проповядвано от Йоан .
44010038	Знаете как Бог помаза Исус от Назарет със Святия Дух и с власт и той обиколи цяла Юдея , като вършеше добрини и лекуваше онези , които бяха под властта на дявола , защото Бог беше с него .
44010039	Ние сме свидетели на всичко , което Исус извърши в страната на юдеите и в Ерусалим . Но те го убиха , като го приковаха на кръст .
44010040	Но на третия ден Бог го възкреси и му позволи да се яви на хората ,
44010041	но не на всички , а само на предварително избрани от Бога свидетели , тоест на нас , които ядохме и пихме с него , след като бе възкресен от мъртвите .
44010042	Той ни заповяда да проповядваме на хората и да свидетелстваме , че Бог избра него да бъде съдия на живите и мъртвите .
44010043	Всички пророци свидетелстват за него , че всеки , който вярва в него , ще получи прошка на греховете чрез името му . “
44010044	Още докато Петър казваше тези думи , Святият Дух слезе върху всички , които чуха посланието .
44010045	Вярващите юдеи , които бяха дошли с Петър , останаха смаяни , защото дарът на Святия Дух се бе излял и върху езичниците ,
44010046	тъй като ги чуха да говорят на различни езици и да величаят Бога . Тогава Петър каза :
44010047	„ Може ли някой да попречи тези хора да бъдат кръстени във вода ? И те като нас получиха Святия Дух . “
44010048	И им заповяда да се кръстят в името на Исус Христос . След това те помолиха Петър да им погостува няколко дни .
44011001	Из цяла Юдея апостолите и братята чуха , че езичниците също са приели Божието слово .
44011002	Когато Петър пристигна в Ерусалим , вярващите юдеи спореха с него .
44011003	„ Ти влезе в дома на необрязани хора и яде с тях ! “ — казваха те .
44011004	Тогава Петър започна да им обяснява как точно се случи всичко :
44011005	„ Бях в Йопия и се молех , и както бях в транс , ми се яви видение : нещо подобно на голямо платнище , опънато в четирите му края , се спускаше от небето , докато спря близо до мен .
44011006	Внимателно се вгледах в него и видях четирикопитни земни животни , диви зверове , влечуги и небесни птици .
44011007	Тогава чух глас , който ми каза : « Стани , Петре , заколи и яж ! »
44011008	Но аз отвърнах : « В никакъв случай , Господи ! Никога не съм слагал в устата си нещо нечисто или осквернено . »
44011009	За втори път гласът от небето проговори : « Не наричай нечисто онова , което Бог е обявил за чисто . »
44011010	И така това се случи три пъти . После всичко беше отнесено обратно в небето .
44011011	Точно в този момент в къщата , където бях отседнал , дойдоха трима мъже . Те бяха изпратени при мен от Кесария .
44011012	Духът ми каза да тръгна с тях , без да се колебая . С мен дойдоха и тези шест братя . Всички заедно влязохме в къщата на онзи човек Корнилий .
44011013	Той ни разказа как в дома му се явил ангел и му казал : « Изпрати в Йопия хора да извикат Симон , наречен Петър .
44011014	Той ще ти каже думи , чрез които ти и целият ти дом ще се спасите . »
44011015	Едва бях започнал да говоря , когато Святият Дух се спусна върху тях така , както и върху нас в началото .
44011016	Тогава си спомних какво бе казал Господ : « Йоан кръщаваше с вода , а вие ще бъдете кръстени със Святия Дух . »
44011017	Щом Бог даде на езичниците същия дар , който получихме и ние , когато повярвахме в Господ Исус Христос , кой бях аз , че да преча на Бога ? “
44011018	Когато чуха това , вярващите престанаха да възразяват и започнаха да славят Бога , казвайки : „ Ето , дори и на езичниците Бог даде възможността да се покаят , за да имат живот . “
44011019	Вярващите , разпръснати при гоненията след убиването на Стефан , достигнаха до Финикия , Кипър и Антиохия , където съобщаваха посланието само на юдеи .
44011020	Някои от тези вярващи бяха от Кипър и Киринея . Те пристигнаха в Антиохия и започнаха да говорят също и на онези , които не бяха юдеи , проповядвайки им Благата вест за Господ Исус .
44011021	Силата на Господа беше с тях и много хора повярваха и се обърнаха към Господа .
44011022	Вестта за това стигна до църквата в Ерусалим и оттам изпратиха Варнава в Антиохия .
44011023	Когато пристигна и видя как Бог е благословил тези хора , Варнава се зарадва и започна да насърчава всеки да остане верен на Господа с цялото си сърце ,
44011024	тъй като беше добър човек , изпълнен със Святия Дух и с вяра . И много хора станаха последователи на Господа .
44011025	След това Варнава замина за Тарс да търси Савел
44011026	и като го намери , го заведе в Антиохия . Те се срещаха с църквата там и поучаваха много хора в продължение на цяла година . В Антиохия за първи път последователите на Исус бяха наречени „ християни “ .
44011027	По същото време от Ерусалим в Антиохия дойдоха пророци .
44011028	Един от тях на име Агав се изправи и чрез Духа предрече , че по целия свят ще настъпи голям глад . ( Това се сбъдна по времето на император Клавдий . )
44011029	Тогава последователите решиха да съберат според финансовите си възможности помощ за братята и сестрите в Юдея .
44011030	Така и направиха , а после по Варнава и Савел я изпратиха на презвитерите в Юдея .
44012001	По същото време цар Ирод започна гонения срещу някои хора от църквата .
44012002	Той заповяда да съсекат с меч Яков , брата на Йоан .
44012003	Като видя , че това се харесва на юдеите , Ирод реши да арестува и Петър . ( Беше в дните на празника на безквасните хлябове . )
44012004	Ирод залови Петър и го хвърли в затвора , като заповяда на четири групи от по четири войника да го пазят . Той възнамеряваше след Пасхата да го изправи на съд пред народа .
44012005	Докато Петър беше в затвора , цялата църква горещо се молеше на Бога за него .
44012006	През нощта преди Ирод да го изведе на съд , Петър спеше , окован с две вериги и пазен от двама войника . Вратите на затвора също се охраняваха .
44012007	Внезапно там се появи Господен ангел и светлина озари килията . Ангелът побутна леко Петър по рамото , събуди го и му каза : „ Ставай бързо ! “ И веригите паднаха от ръцете му .
44012008	Тогава ангелът му каза : „ Облечи се и си обуй сандалите ! “ Петър изпълни това . Ангелът продължи : „ Загърни се с наметката си и върви след мен ! “
44012009	Петър го последва навън , без да знае дали случката с ангела е действителност , мислейки си , че това е видение .
44012010	След като преминаха край първата и втората стража , те стигнаха до желязната порта , водеща към града , която сама се отвори пред тях и те излязоха навън . След като извървяха разстояние от около една улица , ангелът внезапно изчезна .
44012011	Чак тогава Петър дойде на себе си и каза : „ Сега зная , че Господ наистина изпрати своя ангел и ме избави от ръцете на Ирод и от всичко , което юдеите очакваха да ме сполети . “
44012012	Когато осъзна случилото се , Петър отиде до къщата на Мария — майката на Йоан , наречен още Марк , където се бяха събрали много хора и се молеха .
44012013	Петър почука на портата и една слугиня на име Рода излезе да отвори .
44012014	Щом позна гласа на Петър , тя от радост забрави да му отвори вратата и вместо това изтича вътре да съобщи , че Петър е пред вратата .
44012015	Хората в дома й казаха : „ Ти не си с ума си ! “ , но тя продължи да твърди , че той е там . „ Това е неговият ангел “ — отговориха й те .
44012016	А Петър продължаваше да хлопа . Когато му отвориха и го видяха , те бяха смаяни .
44012017	Петър им направи знак с ръка да замълчат и след като обясни как Господ го е извел от затвора , им каза : „ Разкажете това на Яков и братята . “ После излезе и отиде на друго място .
44012018	На сутринта сред стражите настъпи голям смут . Те се чудеха какво ли се е случило с Петър .
44012019	Ирод нареди да претърсят навсякъде и като не го намери , извика на разпит стражите , а после заповяда да ги убият . След това замина от Юдея за Кесария , където и остана известно време .
44012020	Ирод беше силно разгневен на жителите на Тир и Сидон . Те всички дойдоха вкупом , за да се срещнат с него . След като бяха получили подкрепа от царския управител Власт , те молеха за мир , защото страната им получаваше храна от областите , подвластни на Ирод .
44012021	Ирод определи един ден , в който да се срещне с тях , облече си царската мантия , седна на престола и започна да им говори .
44012022	Хората завикаха : „ Това е глас на бог , а не на човек ! “
44012023	Но Ирод не отдаде славата на Бога и Господен ангел внезапно го порази . Ирод умря , изяден от червеи .
44012024	А Божието слово се разпространяваше и броят на вярващите растеше .
44012025	След като изпълниха делото си в Ерусалим , Варнава и Савел се върнаха в Антиохия , като взеха със себе си и Йоан , наречен Марк .
44013001	В църквата в Антиохия имаше няколко пророка и учителя — Варнава , Симеон ( наречен Нигер ) , Луций от Киринея , Манаил , израснал заедно с управителя Ирод , и Савел .
44013002	Един път , докато служеха на Господа и постеха , Святият Дух им каза : „ Отделете ми Варнава и Савел , за да изпълнят делото , за което съм ги призовал . “
44013003	След като църквата бе постила и се бе молила , те положиха ръцете си върху Варнава и Савел и ги изпратиха .
44013004	И така , пратени от Святия Дух , Варнава и Савел отидоха в Селевкия , а оттам отплаваха за Кипър .
44013005	Пристигнаха в Саламин и започнаха да проповядват Божието слово в синагогите на юдеите , а Йоан им помагаше .
44013006	Те прекосиха целия остров и накрая стигнаха до Пафос , където намериха един юдейски магьосник и лъжепророк на име Вариисус .
44013007	Той бе приближен на управителя Сергий Павел , който беше умен човек . Управителят повика Варнава и Савел и поиска да чуе Божието слово .
44013008	Но магьосникът Елима ( защото така се превежда на гръцки името му ) се опитваше да им попречи , правейки всичко възможно , за да отклони управителя от вярата .
44013009	Тогава Савел , наречен още Павел , се изпълни със Святия Дух и като се вгледа в Елима ,
44013010	каза : „ Ти , който си изпълнен с всякакви лъжи и коварства ! Ти , сине на дявола и враг на всичко праведно ! Няма ли да престанеш да изкривяваш правите пътища на Господа ?
44013011	Ето , ръката на Господа е върху теб : ще ослепееш и известно време няма да виждаш слънцето . “ В същия миг всичко за Елима потъна в мрак и той започна да се лута наоколо , опитвайки се да намери някой , който да го води за ръка .
44013012	Като видя това , управителят повярва , слисан от учението за Господа .
44013013	Павел и тези , които бяха с него , отплаваха от Пафос и пристигнаха в Пергия — град в Памфилия . Там Йоан се раздели с тях и се върна в Ерусалим .
44013014	От Пергия те продължиха до град Антиохия в Писидия . В събота Павел и Варнава влязоха в синагогата и седнаха там .
44013015	След като четоха от закона на Моисей и от писанията на пророците , водачите на синагогата им изпратиха съобщение : „ Братя , ако имате какво да кажете като насърчение за хората , говорете . “
44013016	Павел стана , вдигна ръка за внимание и каза : „ Вие , израелтяни , и вие , които се покланяте на истинския Бог , слушайте !
44013017	Богът на този израелски народ избра предците ни . Той направи народа ни велик по времето , когато живееха в Египет като чужденци . Всемогъщата му ръка ги изведе оттам .
44013018	Цели четиридесет години , докато бяха в пустинята , Бог беше търпелив към тях .
44013019	Той унищожи седем народа в земята на Ханаан и даде земята им на своя народ .
44013020	Всичко това стана в продължение на около четиристотин и петдесет години . После Бог им даде съдии до времето на пророк Самуил .
44013021	След това поискаха цар и Бог им даде Саул — син на Кис , от рода на Вениамин , който царува четиридесет години .
44013022	След като отстрани Саул , Бог издигна Давид за техен цар и каза за него : « Давид , синът на Есей , е човек , който е като мен в мисленето си . Той ще изпълни всичко , което поискам от него . »
44013023	А от потомците на Давид Бог даде на Израел Спасител : Исус , както беше обещал .
44013024	Преди неговото идване Йоан проповядваше на всички израелтяни да се кръстят в знак , че искат да се покаят .
44013025	Когато наближаваше краят на делото му , Йоан каза : « За кого ме мислите ? Аз не съм Месията , но след мен идва Този , на когото не съм достоен дори сандалите на краката да развържа . »
44013026	На нас , братя , синове на Авраамовия род , и на всички вас , които се покланяте на истинския Бог , е пратено посланието за това спасение .
44013027	Жителите на Ерусалим и управниците им не познаха в Исус Спасителя : осъдиха го и така изпълниха думите на пророците , които четем всяка събота .
44013028	И макар че нямаха никакво основание да го осъдят на смърт , всички те молеха Пилат той да бъде убит .
44013029	И когато извършиха всичко писано за него , те го свалиха от кръста и го погребаха .
44013030	Но Бог го възкреси от мъртвите
44013031	и в продължение на много дни Исус се явяваше на онези , които дойдоха заедно с него от Галилея в Ерусалим . Сега те са негови свидетели пред хората .
44013032	Ние ви носим Благата вест , че обещанието , което Бог даде на прадедите ни ,
44013033	той изпълни за нас , потомците им , като възкреси Исус , както е написано във втория Псалм : « Ти си моят Син . Днес аз станах твой Баща . »
44013034	За това , че възкреси Исус от мъртвите , за да не бъде никога вече подчинен на изтление , Бог каза : « Ще ви дам святите и сигурни благословения , които обещах на Давид . »
44013035	Така и на друго място той казва : « Няма да позволиш Святият ти да изтлее в гроба . »
44013036	Приживе Давид служеше на Божията воля , а когато умря , беше погребан при дедите си и изгни в гроба .
44013037	Но Онзи , когото Бог възкреси , не изгни в гроба .
44013038	Ето защо , братя , разберете това , което ви възвестяваме , че чрез Исус можете да получите прошка за греховете си . Ако вярвате в него , можете да бъдете свободни от всичко , от което законът на Моисей не можа да ви освободи .
44013039	
44013040	Затова внимавайте , за да не ви се случи казаното от пророците :
44013041	« Чуйте , присмехулници ! Почудете се , а после умрете , защото по ваше време ще извърша нещо , в което няма да повярвате , дори и ако някой ви го обясни . » “
44013042	Когато Павел и Варнава излизаха от синагогата , хората ги помолиха да дойдат отново другата събота и да им разкажат повече за тези неща .
44013043	След събранието много юдеи и прозелити , които се покланяха на истинския Бог , тръгнаха след Павел и Варнава , които разговаряха с тях и ги призоваха да останат верни на Божията благодат .
44013044	На следващата събота почти целият град се събра да чуе посланието на Господа .
44013045	Като видяха огромното множество , юдеите се изпълниха със завист и започнаха да обиждат Павел и да възразяват на казаното от него .
44013046	Но Павел и Варнава смело заговориха : „ Вие , юдеи , първи трябваше да чуете Божието слово . Но тъй като го отхвърляте и не се считате достойни за вечен живот , то ние се обръщаме сега към езичниците .
44013047	Защото ето какво ни заповяда Господ : « Поставих те да бъдеш светлина за останалите народи , за да покажеш на хората от цял свят пътя към спасението . » “
44013048	Като чуха това , езичниците се зарадваха и прославиха посланието на Господа . И всички , които бяха определени да получат вечен живот , повярваха .
44013049	Така Божието слово се разпространи из цялата околност .
44013050	Но юдеите подтикнаха към недоволство някои уважавани религиозни жени и градските първенци . Те започнаха да преследват Павел и Варнава и ги прогониха от областта .
44013051	Павел и Варнава изтърсиха праха от краката си против тях и отидоха в Икония .
44013052	А последователите на Исус в Антиохия бяха изпълнени с радост и със Святия Дух .
44014001	В Икония , както навсякъде другаде , Павел и Варнава отидоха в синагогата на юдеите и говориха така убедително , че много юдеи и езичници повярваха .
44014002	А онези юдеи , които не повярваха , насъскаха езичниците и насадиха в тях злоба срещу братята .
44014003	Но Павел и Варнава останаха там дълго време и смело говореха за Господа , който потвърждаваше посланието за своята благодат , като им даваше силата да извършват знамения и чудеса .
44014004	Жителите на града бяха разделени : едни подкрепяха юдеите , други — апостолите .
44014005	Някои езичници и юдеи , заедно с водачите си , се опитваха да посегнат на Павел и Варнава и да ги убият с камъни .
44014006	Когато апостолите узнаха за това , те побягнаха към околностите на градовете Листра и Дервия в Ликаония ,
44014007	където продължиха да проповядват Благата вест .
44014008	В Листра живееше един парализиран човек . Куц по рождение , той никога не беше ходил .
44014009	Този човек седеше и слушаше думите на Павел . Павел го погледна и като видя вярата му , че Бог може да го излекува ,
44014010	каза високо : „ Изправи се на краката си ! “ Човекът скочи и проходи .
44014011	Като видяха това , което Павел извърши , хората започнаха да говорят високо на своя ликаонски език : „ Боговете са слезли при нас в образа на хора ! “
44014012	Нарекоха Варнава „ Зевс “ , а Павел — „ Хермес “ , тъй като от тях двамата , той говореше през по-голямата част от времето .
44014013	Жрецът на Зевс , чийто храм беше близо до града , дойде до градската порта с венци и волове , с намерение заедно с народа да ги принесе в жертва на апостолите .
44014014	Когато Варнава и Павел разбраха за това , разкъсаха дрехите си и се втурнаха сред множеството , викайки :
44014015	„ Хора , защо вършите това ? Ние не сме богове , а човешки същества като вас ! Дойдохме да ви съобщим Благата вест , за да се откажете от тези безсмислени неща и се обърнете към живия Бог , който е сътворил небето , земята , морето и всичко в тях .
44014016	В миналото той остави всеки народ да върви по своя път ,
44014017	макар че непрестанно свидетелстваше за себе си с различни благодеяния : изпращаше ви дъждове от небето и сезони на плодородие . Той ви дава храна и изпълва сърцата ви с радост . “
44014018	Но и с тези думи Павел и Варнава едва успяха да убедят тълпите да не им принасят жертви .
44014019	По това време от Антиохия и Икония дойдоха няколко юдеи , които настроиха народа срещу Павел . Хората го пребиха с камъни , повлякоха го и го захвърлиха извън града , като мислеха , че е мъртъв .
44014020	Но когато последователите се събраха около него , той стана и се върна отново в града . На другия ден замина заедно с Варнава за Дервия .
44014021	В Дервия Павел и Варнава проповядваха Благата вест и направиха от много хора последователи на Исус . След това се върнаха в Листра , Икония и Антиохия ,
44014022	където укрепваха душите на последователите , като ги насърчаваха да постоянстват във вярата и им казваха : „ Много страдания трябва да понесем по пътя си към Божието царство . “
44014023	След като поставиха презвитери за всяка църква , Павел и Варнава с пост и молитви ги повериха на Господа , в когото презвитерите бяха повярвали .
44014024	Преминавайки през Писидия , те пристигнаха в Памфилия .
44014025	В Пергия проповядваха посланието , а оттам отидоха в Аталия ,
44014026	откъдето отплаваха обратно за Антиохия — мястото , където вярващите ги бяха поверили на Божията благодат да извършат делото , което сега бяха изпълнили .
44014027	Пристигайки в Антиохия , Павел и Варнава събраха църквата и съобщиха всичко , което Бог бе извършил чрез тях , и как бе отворил за езичниците вратата към вярата .
44014028	Там те останаха с последователите дълго време .
44015001	Но в Антиохия пристигнаха хора от Юдея , които започнаха да учат братята измежду езичниците : „ Не можете да се спасите , ако не сте обрязани според закона на Моисей . “
44015002	Павел и Варнава им възразиха и помежду им се завърза ожесточен спор . Затова братята решиха да пратят в Ерусалим Павел , Варнава и още няколко души измежду тях , за да се посъветват там по този въпрос с апостолите и презвитерите .
44015003	Изпратени от църквата , те тръгнаха на път , минавайки през провинциите Финикия и Самария , където разказваха подробно как езичниците са се обърнали към Бога . Тези новини носеха голяма радост на всички вярващи .
44015004	При пристигането си в Ерусалим те бяха посрещнати от апостолите , презвитерите и цялата църква и им съобщиха всичко , което Бог беше извършил чрез тях .
44015005	Но някои от повярвалите бяха фарисеи . Те се изправиха и казаха : „ Вярващите езичници трябва да бъдат обрязани и да им се заповяда да спазват закона на Моисей . “
44015006	Тогава апостолите и презвитерите се събраха да обсъдят този въпрос .
44015007	След продължително разискване Петър стана и им каза : „ Братя , знаете , че още от първите дни измежду всички вас Бог избра мен , за да чуят езичниците от моята уста Благата вест и да повярват .
44015008	Бог , който познава всяко сърце , показа , че приема тези хора , като им даде Святия Дух също както на нас .
44015009	Той не направи разлика между нас и тях и очисти сърцата им чрез вярата .
44015010	Защо сега изпитвате Бога , като поставяте на врата на последователите хомот , който нито предците ни , нито ние имахме сили да носим ?
44015011	Но ние вярваме , че чрез благодатта на Господ Исус и ние , и те ще бъдат спасени . “
44015012	Тогава всички утихнаха и заслушаха разказа на Павел и Варнава за знаменията и чудесата , които Бог бе извършил чрез тях сред езичниците .
44015013	Когато свършиха , Яков заговори : „ Чуйте ме , братя !
44015014	Симон описа как най-напред Бог показа милостта си , като прие езичниците и ги направи свой народ .
44015015	Думите на пророците потвърждават това , тъй като е писано :
44015016	« След това ще се завърна и ще възстановя Давидовия срутен дом ; ще го издигна от развалините и ще го възстановя ,
44015017	така че останалата част от човечеството — всички езичници , които също ми принадлежат , да търсят Господа . Така казва Господ , който прави всички тези неща ,
44015018	известни от векове . »
44015019	Затова мисля , че не трябва да обременяваме езичниците , които се обръщат към Бога .
44015020	Вместо това трябва да им напишем писмо , в което да им кажем да се въздържат от осквернена от жертвоприношения на идоли храна , от сексуални грехове , от месо от удушено животно и от кръв .
44015021	Защото от памтивека във всеки град винаги е имало хора , които проповядват закона на Моисей , а думите му се четат в синагогите всяка събота . “
44015022	Тогава апостолите и презвитерите заедно с цялата църква решиха да изберат няколко души сред тях , за да ги изпратят в Антиохия с Павел и Варнава . Избраха Юда , наречен Варсава , и Сила — мъже , ползващи се с уважение сред братята .
44015023	По тях изпратиха следното писмо : „ Апостолите и презвитерите , ваши братя , поздравяват братята измежду езичниците в Антиохия , Сирия и Киликия .
44015024	Тъй като чухме , че някои от нас без наше знание са ви посетили , смутили са ви с думите си и са объркали умовете ви ,
44015025	всички ние единодушно решихме да изберем няколко души и да ги пратим при вас заедно с обичните ни Варнава и Павел ,
44015026	които посветиха живота си в служба на нашия Господ Исус Христос .
44015027	С тях изпращаме още Юда и Сила , които лично ще потвърдят това , което ви пишем .
44015028	Святият Дух , както и ние , счита за правилно да не ви обременяваме с друго , освен със следните необходими неща : Добре ще сторите , ако се пазите от тези неща . Сбогом . “
44015029	Въздържайте се от месо , принесено в жертва на идоли , от кръв , от месо на удушени животни и от сексуални грехове . Добре ще сторите , ако се пазите от тези неща . Сбогом . “
44015030	И така , изпратиха ги и Варнава , Павел , Юда и Сила пристигнаха в Антиохия , където събраха вярващите и предадоха писмото .
44015031	Щом го прочетоха , вярващите от Антиохия се зарадваха и бяха насърчени от написаното .
44015032	Юда и Сила , които бяха и пророци , дълго говориха на братята , като ги насърчаваха и им даваха сила .
44015033	След като прекараха известно време там , Юда и Сила , с благословението за мир от братята , се върнаха при онези , които ги бяха изпратили .
44015035	А Павел и Варнава останаха в Антиохия , където заедно с много други поучаваха и възвестяваха словото на Господа .
44015036	След няколко дни Павел каза на Варнава : „ Нека пак да посетим всички градове , където проповядвахме словото на Господа , за да видим какво правят братята там . “
44015037	Варнава искаше да вземат със себе си Йоан , наречен Марк ,
44015038	но Павел настояваше да не вземат със себе си този , който ги бе изоставил в Памфилия и не продължи с тях делото , за което бяха изпратени .
44015039	Между Павел и Варнава избухна остър спор и накрая те се разделиха . Варнава взе Марк и отплава за Кипър .
44015040	Павел избра Сила и след като братята го предадоха на благодатта на Господа , се отправи на път .
44015041	Той обикаляше Сирия и Киликия и укрепваше църквите .
44016001	Павел пристигна в Дервия , а след това отиде в Листра . Там имаше един ученик на име Тимотей , чиято майка беше вярваща еврейка , а баща му — грък .
44016002	Тимотей се ползваше с добро име сред братята , които живееха в Листра и Икония .
44016003	Павел поиска да го вземе за спътник , затова го обряза от уважение към юдеите , живеещи по онези места , които знаеха , че баща му е грък .
44016004	И от град на град те предаваха на вярващите решенията , взети от апостолите и презвитерите в Ерусалим , и ги учеха да ги спазват .
44016005	Така църквите укрепваха във вярата и броят им растеше от ден на ден .
44016006	Те преминаха през областта Фригия и Галатия , защото Святият Дух им попречи да проповядват словото в Азия .
44016007	Като стигнаха границите на Мизия , те се опитаха да влязат във Витиния , но Духът на Исус не им позволи .
44016008	Затова подминаха Мизия и отидоха в Троада .
44016009	През нощта на Павел му се яви видение — един човек от Македония стоеше пред него и го молеше : „ Ела в Македония и ни помогни ! “
44016010	След това видение веднага се приготвихме да тръгнем към Македония , защото разбрахме , че Бог ни беше призовал да проповядваме там Благата вест .
44016011	Отплавахме от Троада направо за Самотраки , а на другия ден продължихме за Неапол .
44016012	Оттам отидохме във Филипи , римска колония и главен град на тази част от Македония , където прекарахме няколко дни .
44016013	В събота излязохме край реката извън града , където мислехме , че ще намерим място , определено за молитва . Там се бяха събрали няколко жени и като седнахме при тях , започнахме да им говорим .
44016014	Сред тези , които ни слушаха , имаше една жена от Тиатир на име Лидия , която търгуваше с пурпурни платове . Тя почиташе истинския Бог и Господ отвори сърцето й да слуша внимателно това , което Павел казва .
44016015	Заедно с всички от своя дом тя се кръсти и след това започна да ни моли с думите : „ Ако според вас истински вярвам в Господа , елате на гости в дома ми ! “ И тя настояваше , докато се съгласихме да отидем .
44016016	Веднъж , когато отивахме към мястото за молитва , срещнахме една робиня , в която се беше вселил дух , предсказващ бъдещето . Господарите й печелеха много от нейните гадателски способности .
44016017	Тя тръгна след Павел и нас , като викаше : „ Тези мъже служат на Всевишния Бог ! Те ви известяват как можете да се спасите ! “
44016018	Това продължаваше дни наред , докато Павел се ядоса , обърна се и каза на духа : „ В името на Исус Христос ти заповядвам да излезеш от нея ! “ И духът мигновено излезе .
44016019	Като видяха това и разбраха , че надеждата им за печалба изчезна , господарите на тази робиня сграбчиха Павел и Сила и ги повлякоха към градския площад , където се събираха управниците .
44016020	Отведоха ги пред градските съдии и казаха : „ Тези хора са юдеи и бунтуват града ни ,
44016021	като проповядват обичаи , противни на законите ни . Ние не можем нито да ги приемем , нито да ги изпълняваме , защото сме римляни . “
44016022	Цялото множество там ги подкрепи в обвиненията им срещу Павел и Сила . Съдиите разкъсаха дрехите им и наредиха да ги набият с тояги .
44016023	След като здраво ги наложиха , те ги хвърлиха в затвора и заповядаха на тъмничаря зорко да ги охранява .
44016024	При такава заповед тъмничарят ги хвърли в най-вътрешната килия и окова краката им между тежки дървени трупи .
44016025	Около полунощ Павел и Сила се молеха и с химни прославяха Бога , а затворниците ги слушаха .
44016026	Изведнъж земята се разтресе така силно , че основите на затвора се разклатиха . Всички врати веднага се отвориха , а веригите на всички затворници паднаха .
44016027	Тъмничарят се събуди и като видя , че вратите на затвора са отворени , изтегли меча си и поиска да се самоубие , смятайки , че затворниците са избягали .
44016028	Тогава Павел извика високо : „ Не се наранявай ! Всички сме тук ! “
44016029	Тъмничарят повика да му донесат светлина , втурна се вътре и треперещ от страх , падна пред Павел и Сила .
44016030	След това ги изведе и каза : „ Господа , какво трябва да направя , за да бъда спасен ? “
44016031	Те му отговориха : „ Повярвай в Господ Исус и ще бъдеш спасен заедно с всички в твоя дом . “
44016032	После на него и на всички в дома му възвестиха посланието на Господа .
44016033	И въпреки че беше късно през нощта , тъмничарят ги взе , изми раните им и веднага се кръсти заедно с всички , които живееха в дома му .
44016034	След това ги заведе в дома си и ги нахрани , а той и цялото му семейство се радваха , че бяха повярвали в Бога .
44016035	На сутринта съдиите изпратиха войници със заповед : „ Освободи онези хора ! “
44016036	Тъмничарят предаде тези думи на Павел , като му каза : „ Съдиите са изпратили заповед да ви освободя . Така че сега напуснете и си вървете в мир . “
44016037	Но Павел каза на войниците : „ Без да докажат , че сме виновни , те наредиха да бъдем бити пред всички , въпреки че сме римски граждани , и ни хвърлиха в затвора . Нима сега искат да ни накарат да си отидем тайно ? Няма да стане ! Те сами трябва да дойдат да ни изведат оттук ! “
44016038	Войниците предадоха думите им на съдиите , които се уплашиха , като разбраха , че Павел и Сила са римски граждани .
44016039	Дойдоха и им се извиниха , а след това ги изведоха и ги помолиха да напуснат града .
44016040	Като излязоха от затвора , Павел и Сила отидоха в дома на Лидия , където завариха братята и ги насърчиха . След това заминаха .
44017001	Минавайки през Амфипол и Аполония , Павел и Сила пристигнаха в Солун , където имаше юдейска синагога .
44017002	Както винаги , Павел влезе в синагогата да се срещне с юдеите . Три седмици поред всяка събота той обсъждаше с тях Писанията .
44017003	Обясняваше ги и доказваше от тях , че Месията трябваше да умре и след това да възкръсне от мъртвите и им казваше : „ Този Исус , който ви проповядвам , е Месията . “
44017004	Някои от юдеите се убедиха и се присъединиха към Павел и Сила , а също и много гърци , които вярваха в истинския Бог , както и немалко влиятелни жени .
44017005	Но юдеите , които не повярваха , им завидяха . Те наеха неколцина лоши хора от града , които събраха тълпа и създадоха смут из града . След това отидоха в къщата на Ясон , опитвайки се да открият Павел и Сила , за да ги изведат пред народа .
44017006	Но като не ги намериха , завлякоха Ясон и няколко от братята пред градските власти и завикаха : „ Хората , които причиниха размирици навред по света , сега са тук
44017007	и Ясон ги прие в дома си . Всички те нарушават законите на императора и твърдят , че има някакъв друг цар на име Исус . “
44017008	Събралата се тълпа и градските управници останаха разтревожени от тези думи .
44017009	Те накараха Ясон и другите вярващи да платят гаранция , след което ги пуснаха .
44017010	Още същата нощ братята отпратиха Павел и Сила в Берия . С пристигането си те отидоха в юдейската синагога .
44017011	Хората там бяха по-възприемчиви от онези в Солун и с огромна готовност чуха словото . Всеки ден те изучаваха Писанията , за да се уверят , че проповядваното от Павел е истина .
44017012	Много юдеи повярваха , а също и немалко високопоставени гъркини , както и гърци .
44017013	Но когато юдеите в Солун научиха , че Павел проповядва Божието слово и в Берия , те също отидоха там и започнаха да всяват смут и да подстрекават народа .
44017014	Тогава братята веднага отпратиха Павел към морето , а Сила и Тимотей останаха в града .
44017015	Тези , които придружаваха Павел , го заведоха в Атина . После поеха обратно , за да предадат на Сила и Тимотей поръката му час по-скоро да дойдат при него .
44017016	Докато чакаше Сила и Тимотей в Атина , Павел бе разстроен при вида на този изпълнен с идоли град .
44017017	Той беседваше в синагогата с юдеите и богобоязливите гърци , а на пазара всеки ден разговаряше с онези , които случайно минаваха оттам .
44017018	Някои философи епикурейци и стоици започнаха да спорят с него . Едни питаха : „ Какво иска да каже този дърдорко ? “ Други казваха : „ Май че говори за чужди богове “ , защото проповядваше за Исус и възкресението .
44017019	Тогава го заведоха в Ареопага и казаха : „ Искаме да знаем какво е това ново учение , което проповядваш ,
44017020	защото онова , което донасяш до ушите ни , ни се струва странно . Какво означава ? “
44017021	( Всички атиняни и чужденците , живеещи в града , най-много от всичко обичаха да прекарват времето си , като говорят или слушат за някаква най-нова идея . )
44017022	Тогава Павел се изправи пред Ареопага и каза : „ Атиняни , виждам , че сте много религиозни ,
44017023	защото като вървях из града и разглеждах светините ви , видях и един жертвеник , на който пишеше : « на неизвестен бог » . Ето , този Бог ви изявявам , когото вие почитате , без да познавате .
44017024	Бог , който сътвори света и всичко в него , е Господ на небето и земята и затова не живее в храмове , изградени от човешка ръка .
44017025	Той е Онзи , който дарява на всички живот , дихание и всичко останало и не се нуждае от помощта на хората .
44017026	От един човек той създаде всички народи , за да населят цялата земя , като определи времето и мястото , където да живеят .
44017027	Бог искаше хората да го търсят . Може би ще протегнат ръка и ще го намерят , макар че той е близо до всеки един от нас .
44017028	« Защото в него живеем , движим се и съществуваме . » Както са казали и някои от вашите поети : « Защото ние сме негови деца . »
44017029	Щом сме Божии деца , не трябва да мислим , че божеството е образ от злато , сребро или камък , изваян от човешкото умение и въображение .
44017030	Бог погледна снизходително към времената на незнанието , но сега заповядва на всички хора навсякъде да се покаят .
44017031	Защото той е определил ден , когато справедливо ще съди целия свят чрез мъжа , избран от него . И като доказателство възкреси този мъж от мъртвите . “
44017032	Като чуха за възкресение от мъртвите , някои се присмяха , а други казаха : „ Друг път ще ни разкажеш за това . “
44017033	Павел ги остави и излезе .
44017034	Някои повярваха и се присъединиха към него . Сред тях бяха Дионисий — член на Ареопага , една жена на име Дамара , а също и някои други .
44018001	След това Павел напусна Атина и отиде в Коринт .
44018002	Там срещна Акила , юдеин родом от Понт , дошъл наскоро от Италия с жена си Прискила ( тъй като император Клавдий беше заповядал всички юдеи да напуснат Рим ) . Павел отиде да ги види
44018003	и тъй като имаше същия занаят като техния — правене на шатри , той остана при тях и работеше с тях .
44018004	Всяка събота в синагогата Павел говореше с юдеите и гърците и се опитваше да ги убеди да повярват .
44018005	Когато Сила и Тимотей пристигнаха от Македония , Павел се отдаде изцяло на проповядването и ясно показваше на юдеите , че Исус е Месията .
44018006	Обаче те му се противопоставяха и го хулеха , затова той изтърси праха от дрехите си и им каза : „ Ваша ще е вината , ако не бъдете спасени ! Аз не съм отговорен . Отсега нататък ще ходя при езичниците . “
44018007	Павел си тръгна и отиде в дома на един човек на име Тиций Юст , който се покланяше на истинския Бог и чиято къща беше непосредствено до синагогата .
44018008	Главата на синагогата Крисп и цялото му семейство повярваха в Господа . Повярваха и се кръстиха и много коринтяни , които чуха посланието .
44018009	Една нощ Господ се яви в съня на Павел и му каза : „ Не се страхувай и не мълчи , а говори ,
44018010	защото аз съм с теб . Никой няма да те нападне и да ти стори зло , защото имам много хора в този град . “
44018011	Павел остана там година и половина и ги учеше на Божието слово .
44018012	По времето , когато Галион беше губернатор на Ахая , юдеите се обединиха , нападнаха Павел и го отведоха в съда .
44018013	Там те казаха : „ Този човек убеждава хората да се покланят на Бога по начин , който е против закона . “
44018014	Тъкмо когато Павел се готвеше да заговори , Галион каза на юдеите : „ Ако ставаше въпрос за престъпление или коварно злодеяние , би следвало да ви изслушам , юдеи .
44018015	Но тъй като се отнася до въпроси за думи и имена във връзка с вашия закон , разрешете сами препирнята си . Отказвам да съм съдия на такива спорове . “
44018016	И ги накара да напуснат съда .
44018017	Тогава всички сграбчиха Состен , главата на синагогата , и започнаха да го бият пред съда . Но Галион не се трогна от това ни най-малко .
44018018	Павел остана с братята още дълго време . После ги напусна и отплава за Сирия . Заедно с него бяха Прискила и Акила . В Кенхрея той острига косата си , тъй като беше дал обет пред Бога .
44018019	Когато пристигнаха в Ефес , Павел ги остави там и влезе в синагогата , където започна спор с юдеите .
44018020	Те го помолиха да остане още малко там , но Павел не се съгласи .
44018021	На тръгване той им каза : „ Ако Бог пожелае , ще се върна при вас . “ След това отплава от Ефес .
44018022	Павел пристигна в Кесария , откъдето отиде в Ерусалим да поздрави църквата . След това се отправи към Антиохия .
44018023	Той остана там известно време , а после замина да обиколи Галатия и Фригия . Пътувайки от град на град , Павел вдъхваше сила на всички последователи .
44018024	В Ефес дойде един юдеин на име Аполос . Родом от Александрия , той беше начетен човек и добре познаваше Писанията .
44018025	Аполос беше обучен в пътя на Господа , говореше разпалено и поучаваше правилно за Исус , макар че познаваше само Йоановото кръщение .
44018026	Той започна смело да говори в синагогата . Когато го чуха , Прискила и Акила го поканиха в дома си и му обясниха по-точно пътя на Бога .
44018027	Когато Аполос пожела да отиде в Ахая , братята го насърчиха и писаха на последователите там да го посрещнат добре . Когато пристигна в областта , Аполос помогна много на онези , които бяха повярвали чрез Божията благодат .
44018028	Той мощно оборваше юдеите пред очите на всички , доказвайки чрез Писанията , че Исус е Месията .
44019001	Докато Аполос беше в Коринт , Павел пристигна в Ефес , като по пътя посети някои места . В Ефес той намери няколко последователи на Исус
44019002	и ги попита : „ Получихте ли Святия Дух , когато повярвахте ? “ „ Не сме и чували за Свят Дух “ — отговориха му те .
44019003	Павел ги попита : „ Тогава какво кръщение приехте ? “ „ Йоановото “ — отговориха те .
44019004	Павел каза : „ Йоан проповядваше кръщение , което води до покаяние , и казваше на хората да вярват в Онзи , който идва след него . Този човек е Исус . “
44019005	Като чуха това , те се кръстиха в името на Господ Исус .
44019006	Тогава Павел положи ръцете си върху тях и Святият Дух дойде върху тях . Те започнаха да говорят на различни езици и да пророкуват .
44019007	Бяха общо около дванадесет мъже .
44019008	Павел отиде в синагогата и смело заговори . Той спореше с юдеите и ги убеждаваше относно Божието царство в продължение на три месеца .
44019009	Но някои от тях упорстваха и отказваха да повярват , като хулеха пред народа Пътя . Тогава Павел ги остави и отведе последователите на Исус от синагогата . Той отиде в училището на Тиран , където говореше всеки ден .
44019010	Това продължи две години , така че всички юдеи и езичници в Азия чуха Господното слово .
44019011	Чрез ръцете на Павел Бог извърши изключителни чудеса .
44019012	Някои хора отнасяха със себе си носни кърпи и престилки , които Павел беше използвал , слагаха ги върху болните , те оздравяваха и злите духове ги напускаха .
44019013	Някои юдеи също обикаляха из околностите и прогонваха зли духове . Те се опитваха да използват името на Господ Исус , за да прогонват вселилите се в хората демони , като казваха : „ В името на Исус , когото Павел проповядва , ви заповядвам да излезете ! “
44019014	Един юдейски първосвещеник на име Скева имаше седем сина , които правеха това .
44019015	Но веднъж един зъл дух им каза : „ Исус познавам и за Павел зная , но вие кои сте ? “
44019016	Тогава човекът , който беше обладан от злия дух , скочи върху тях , надви ги и разкъса дрехите им . Те избягаха от онази къща голи и ранени .
44019017	Когато това се разчу сред юдеите и гърците , живеещи в Ефес , всички бяха обзети от страх , а името на Господ Исус се почиташе още повече .
44019018	Много от повярвалите идваха да се изповядват и открито признаваха греховете си .
44019019	Много от онези , които се занимаваха с магии , събираха книгите си и ги изгаряха пред всички . Когато пресметнаха цената им , тя се оказа петдесет хиляди сребърни монети .
44019020	По този мощен начин словото на Господа все повече се разпространяваше и убедително влияше върху все повече хора .
44019021	След всички тези събития Павел реши да замине за Ерусалим , минавайки през Македония и Ахая . Той си каза : „ След като отида там , трябва да посетя и Рим . “
44019022	Павел изпрати в Македония двама от своите помощници — Тимотей и Ераст , а самият той остана още малко в Азия .
44019023	По това време в Ефес настъпи голям смут заради Пътя . Ето как се случи всичко :
44019024	В Ефес имаше един майстор на сребърни изделия на име Димитрий , който правеше сребърни фигурки , изобразяващи храма на богинята Артемида . Това носеше немалка печалба на занаятчиите , които ги изработваха .
44019025	Димитрий събра тези занаятчии и други работници със сродни занаяти и им каза : „ Мъже , знаете , че получаваме добри пари от тази работа .
44019026	Виждате и чувате , че не само в Ефес , но и в почти цяла Азия този човек Павел е убедил и променил много хора , като им казва , че боговете , направени от човешка ръка , не са истински богове .
44019027	Има опасност не само занаятът ни да се компрометира , но и храмът на великата богиня Артемида да изгуби своето значение и да бъде отнето величието на тази богиня , на която се покланят всички в Азия и в целия свят . “
44019028	Като чуха това , хората се разгневиха и закрещяха : „ Велика е Артемида , богинята на Ефес ! “
44019029	В града настъпи суматоха . Тълпата се втурна в театъра , влачейки след себе си двама от спътниците на Павел — македонците Гай и Аристарх .
44019030	Павел искаше да влезе и говори на хората , но последователите го възпряха .
44019031	Някои от управниците на провинция Азия , които бяха приятели на Павел , му пратиха послание , умолявайки го да не рискува да ходи в театъра .
44019032	В събранието цареше хаос : едни крещяха едно , други — друго , а и повечето не знаеха защо са се събрали .
44019033	Юдеите избутаха напред един човек на име Александър , когото различни хора от тълпата съветваха какво да каже . Той махна с ръка за мълчание и искаше да обясни на народа за какво става въпрос .
44019034	Но щом разбраха , че е юдеин , всички закрещяха в хор и около два часа викаха : „ Велика е Артемида , богинята на Ефес ! “
44019035	Градският чиновник усмири тълпата и каза : „ Жители на Ефес ! Нима има някой в света , който да не знае , че град Ефес е пазител на храма на великата Артемида и на свещения камък , паднал от небето ?
44019036	Щом това е неоспоримо , бъдете спокойни и не вършете необмислени неща .
44019037	Довели сте тук тези хора , които нито са ограбили храм , нито са похулили нашата богиня .
44019038	Ако Димитрий и занаятчиите с него имат оплаквания срещу някого , то съдилищата са отворени , а там има и проконсули — нека кажат обвиненията си пред съда .
44019039	Ако имате други въпроси за разглеждане , направете това пред редовното събрание .
44019040	А сега има опасност да бъдем обвинени в бунт заради днешния случай , защото не можем да предложим нито една причина , с която да оправдаем тази безредица . “
44019041	След като каза това , той разпусна събранието .
44020001	Когато безредиците преминаха , Павел повика последователите , насърчи ги , сбогува се с тях и замина за Македония .
44020002	Пътувайки из провинцията , Павел непрекъснато насърчаваше вярващите и така стигна до Гърция .
44020003	Там остана три месеца , а когато се готвеше да отплава за Сирия , узна , че юдеите подготвят заговор срещу него и реши да се върне през Македония .
44020004	Придружаваха го Сосипатър , синът на Пир от Берия , Аристарх и Секунд от Солун , Гай от Дервия , Тимотей и азиатците Тихик и Трофим .
44020005	Те бяха пристигнали първи и ни чакаха в Троада .
44020006	А ние отплавахме от Филипи след дните на безквасните хлябове и пет дни по-късно ги настигнахме в Троада , където останахме седем дни .
44020007	В първия ден на седмицата , докато бяхме събрани , за да разчупим хляб , Павел , който се канеше да заминава на другия ден , заговори на всички и продължи да говори до полунощ .
44020008	Бяхме се събрали в една стая на горния етаж , осветена от много лампи .
44020009	На прозореца седеше младеж на име Евтих , който полека-лека се унасяше в сън , докато Павел продължаваше да говори , и когато сънят го надви , той се наклони и падна на земята от третия етаж . Когато отидоха да го вдигнат , беше мъртъв .
44020010	Павел слезе , хвърли се върху него и като го прегърна , каза : „ Не се безпокойте , животът още не го е напуснал . “
44020011	След това се качи пак , разчупи хляба и яде . Той им говори още дълго време , чак до зори , и след това замина .
44020012	Хората отведоха Евтих в дома му жив и радостта им бе неизмерима .
44020013	Продължихме към кораба и отплавахме за Асос , където Павел щеше да се присъедини към нас . Той ни нареди така , защото беше решил да стигне дотам пеша .
44020014	Когато се срещнахме с него в Асос , той се качи при нас на кораба и продължихме за Митилин .
44020015	На другия ден отплавахме и спряхме на място , близо до остров Хиос . На следващия ден се отбихме на остров Самос , а след още един ден пристигнахме в град Милет .
44020016	Павел беше решил да не спира в Ефес , за да не се налага да прекара много време в Азия , тъй като бързаше да пристигне в Ерусалим по възможност за Петдесятница .
44020017	От Милет Павел изпрати послание до презвитерите на църквата в Ефес , като ги покани да дойдат при него .
44020018	Когато дойдоха , той им каза : „ Знаете как живях през цялото време , докато бях с вас — от първия ден , когато пристигнах в Азия .
44020019	Сполетяха ме многобройни изпитания заради заговорите на юдеите , но аз винаги служех на Господа , понякога през сълзи . Никога не съм мислил за себе си .
44020020	Знаете , че не се колебаех и ви казвах всичко , което ви е от полза . Поучавах ви както публично , така и от дом на дом .
44020021	Настоявах пред всички хора — и пред юдеи , и пред гърци — да се покаят , да се обърнат към Бога и да повярват в нашия Господ Исус .
44020022	А сега трябва да се подчиня на Святия Дух и да ида в Ерусалим , без да зная какво ме очаква там .
44020023	Зная само , че във всеки град Святият Дух ме предупреждава , че в Ерусалим ме очакват затвор и страдания .
44020024	Но за мен не е важно дали ще живея или ще умра . Всичко , което искам , е да завърша делото и изпълня мисията , която получих от Господ Исус — да свидетелствам за Благата вест за Божията благодат .
44020025	А сега зная , че нито един от вас , сред които проповядвах Божието царство , няма да ме види вече .
44020026	Ето защо днес ви заявявам , че не съм отговорен , ако някой от вас не бъде спасен ,
44020027	защото ви известих без колебание всичко , което Бог иска да знаете .
44020028	Бъдете внимателни по отношение на себе си и на цялото стадо , което Святият Дух ви е поверил . Бъдете пастири на Божията църква , която той купи със собствената си кръв .
44020029	Зная , че като си замина , сред вас ще дойдат свирепи вълци и няма да пожалят стадото .
44020030	И измежду вас самите ще се издигнат някои , които ще говорят изопачени учения , за да подмамят последователите на Исус след себе си .
44020031	Затова бъдете нащрек ! Не забравяйте , че три години със сълзи на очи , ден и нощ , непрекъснато съветвах всеки от вас .
44020032	А сега ви предавам на Бога и на словото му , пълно с неговата благодат , което може да ви изгради и ви даде наследство сред всички , които са се посветили на Бога .
44020033	Не съм пожелавал ничие сребро , злато или дреха .
44020034	Сами знаете , че с тези две ръце служих на своите нужди и на нуждите на всички , които бяха с мен .
44020035	С всичко , което вършех , ви показвах , че трябва да се трудим така , за да помагаме на слабите . Да помним думите на Господ Исус , изречени от самия него : « По-благословено е да даваш , отколкото да получаваш . » “
44020036	Като каза това , Павел коленичи с всички тях и се помоли .
44020037	Всички плакаха много , прегръщаха го и го целуваха ,
44020038	опечалени най-вече от думите му , че повече няма да го видят . След това го придружиха до кораба .
44021001	След раздялата с тях отплавахме и без да се отклоняваме , стигнахме остров Кос , а на другия ден — остров Родос и оттам — Патара .
44021002	Намерихме един кораб , който заминаваше за Финикия , качихме се на борда и отплавахме .
44021003	Минавайки на юг от остров Кипър , продължихме за Сирия . В град Тир слязохме , защото там корабът трябваше да бъде разтоварен .
44021004	Намерихме последователите от този град и останахме при тях седем дни , а те , предупредени от Духа , казаха на Павел да не отива в Ерусалим .
44021005	Но когато свърши времето ни за посещение , ние си тръгнахме и продължихме пътуването си . Заедно с жените и децата си всички ни изпратиха извън града и на брега коленичихме и се помолихме .
44021006	Сбогувахме се един с друг и се качихме на кораба , а те се върнаха по домовете си .
44021007	Отплавахме от Тир и хвърлихме котва в Птолемаида . Там поздравихме братята и останахме с тях един ден .
44021008	На другия ден заминахме и пристигнахме в Кесария , където отидохме в дома на благовестителя Филип , един от седемте дякона , и останахме с него .
44021009	Той имаше четири неомъжени дъщери , които притежаваха пророческа дарба .
44021010	След като прекарахме там няколко дни , от Юдея пристигна пророк на име Агав .
44021011	Той дойде при нас , взе колана на Павел и като завърза с него ръцете и краката си , рече : „ Ето какво казва Святият Дух : « Така юдеите в Ерусалим ще завържат собственика на този колан и ще го предадат в ръцете на езичниците . » “
44021012	Като чухме това , и ние , и местните хора започнахме да молим Павел да не отива в Ерусалим .
44021013	Но той отговори : „ Какво правите ? Защо плачете така и ми късате сърцето ? Готов съм не само да ме вържат , но и да умра в Ерусалим заради името на Господ Исус . “
44021014	Тъй като не можахме да го убедим , престанахме да го молим и казахме : „ Да бъде волята на Господа ! “
44021015	След това се приготвихме и поехме към Ерусалим .
44021016	С нас тръгнаха някои последователи от Кесария и ни отведоха при кипъреца Мнасон , един от първите последователи , при когото трябваше да отседнем .
44021017	Когато пристигнахме в Ерусалим , вярващите ни посрещнаха с радост .
44021018	На другия ден Павел заедно с нас отиде при Яков . Дойдоха и всички църковни презвитери .
44021019	Павел ги поздрави и им разказа едно по едно всички неща , които Бог бе извършил сред езичниците чрез неговото служение .
44021020	Като чуха това , те прославиха Бога и казаха на Павел : „ Братко , виждаш колко много хиляди юдеи са повярвали и всички те ревностно поддържат закона .
44021021	Казали са им за теб , че учиш всички юдеи , които живеят сред езичници , да изоставят закона на Моисей , да не обрязват децата си и да не спазват обичаите .
44021022	Какво да правим ? Те неминуемо ще научат , че си дошъл .
44021023	Ето защо направи каквото ти казваме : С нас има четирима мъже , които са дали обет пред Бога .
44021024	Вземи ги , пречисти се с тях и им плати разноските за обреда , за да могат да обръснат главите си . Тогава всички ще знаят , че няма нищо вярно в това , което са чули за теб , и ще разберат , че ти самият живееш според закона и му се подчиняваш .
44021025	Що се отнася до вярващите езичници , ние им изпратихме писмо за решението си да се въздържат от храна , принесена в жертва на идоли , от кръв , от месо на удушено животно и от сексуални грехове . “
44021026	И така , Павел взе четиримата със себе си и на другия ден се пречисти заедно с тях . После влезе в храма , за да съобщи кога ще свършат дните на очистването им и кога ще бъде принесена жертва за всеки от тях .
44021027	Когато седемдневният срок почти беше изтекъл , няколко юдеи от Азия видяха Павел в храма . Те разбунтуваха цялата тълпа и го заловиха
44021028	с викове : „ Израелтяни , помогнете ! Това е човекът , който учи всички хора навсякъде против народа ни , против закона и против този храм . А сега дори е довел езичници в храма и е осквернил това свято място . “
44021029	( Те говореха така , защото преди това бяха видели ефесянина Трофим заедно с Павел в града и предположиха , че Павел го е довел в храма . )
44021030	Целият град се разбунтува , а хората се втурнаха вкупом към Павел , сграбчиха го и го извлякоха вън от храма ; вратите на храма незабавно се затвориха .
44021031	Докато се опитваха да го убият , хилядникът , началникът на римския полк , получи донесение , че целият Ерусалим е обхванат от вълнения .
44021032	Придружен от войници и стотници , той веднага се втурна към юдеите . Щом видяха хилядника и войниците , те престанаха да бият Павел .
44021033	Тогава хилядникът се приближи , арестува Павел и заповяда да го оковат с две вериги . После попита : „ Кой е този човек и какво е направил ? “
44021034	Някои от тълпата крещяха едно , други — друго , но в тази бъркотия той не можа да научи със сигурност истината и затова заповяда да откарат Павел в казармите .
44021035	Когато стигнаха стъпалата , войниците трябваше да го носят заради разяреното множество .
44021036	Цялата тълпа го следваше и всички викаха : „ Убийте го ! “
44021037	Пред входа на казармите Павел каза на хилядника : „ Мога ли да те попитам нещо ? “ А хилядникът отговори : „ Ти знаеш гръцки !
44021038	Значи не си онзи египтянин , който преди известно време вдигна бунт и изведе четири хиляди убийци в пустинята ? “
44021039	Павел каза : „ Не , аз съм юдеин от Тарс в Киликия и съм гражданин на този прочут град . Моля те , разреши ми да поговоря на народа . “
44021040	Хилядникът му разреши и Павел застана на стъпалата , вдигна ръка за внимание и когато всички утихнаха , заговори на арамейски :
44022001	„ Братя и бащи , изслушайте думите , с които искам да се защитя пред вас . “
44022002	Когато го чуха да им говори на арамейски език , те се смълчаха още повече . Тогава той каза :
44022003	„ Аз съм юдеин , родом от киликийския град Тарс , но отраснах тук , в този град . Учих при Гамалиил и грижливо бях възпитан според закона на нашите предци . Ревностно служех на Бога , точно както вие сега му служите .
44022004	Гонех до смърт онези , които следваха Пътя . Арестувах мъже и жени и ги хвърлях в затвора .
44022005	Това могат да потвърдят и първосвещеникът , и целият съвет на старейшините . От тях получих писма за братята в Дамаск и заминах , за да заловя местните вярващи и да ги доведа в Ерусалим , където да бъдат наказани .
44022006	Ето какво се случи с мен : по пътя за Дамаск , около обяд , когато наближавах града , ярка светлина от небето засия около мен .
44022007	Паднах на земята и чух глас , който ми каза : « Савле , Савле , защо ме преследваш ? »
44022008	А аз попитах : « Кой си ти , Господи ? » и гласът отговори : « Аз съм Исус от Назарет , когото ти преследваш . »
44022009	Онези , които бяха с мен , видяха светлината , но не чуха гласа на този , който ми говореше .
44022010	Аз попитах : « Какво да направя , Господи ? » и Господ ми отговори : « Стани и иди в Дамаск . Там ще ти кажат всичко , което ти е отредено да извършиш . »
44022011	Тъй като ярката светлина ме беше ослепила , моите спътници ме поведоха за ръка и така влязох в Дамаск .
44022012	Там имаше един благочестив човек на име Анания . Той строго спазваше закона и всички юдеи в града го уважаваха .
44022013	Той дойде и застана до мен , а после каза : « Братко Савле , прогледни ! » Аз начаса прогледнах и го видях .
44022014	Анания ми каза : « Богът на нашите предци те избра да познаеш волята му , да видиш Праведника и да чуеш думи от устата му .
44022015	Ти ще свидетелстваш за него пред всички хора и ще разказваш какво си видял и чул .
44022016	А сега не се бави повече , стани , кръсти се и се очисти от греховете си , като призовеш името му . »
44022017	Когато се върнах в Ерусалим , веднъж , докато се молех в храма , изпаднах в транс
44022018	и ми се яви Исус , който ми каза : « Побързай и незабавно напусни Ерусалим , защото хората тук няма да приемат свидетелството ти за мен . »
44022019	Аз отговорих : « Господи , тези хора знаят , че обикалях синагогите , като хвърлях в затвора и биех онези , които вярваха в теб .
44022020	Знаят , че когато се проля кръвта на Стефан , твоя свидетел , аз бях там , гледах одобрително и пазех дрехите на онези , които го убиваха . »
44022021	Но той ми каза : « Върви ! Ще те изпратя далеч , при езичниците . » “
44022022	Юдеите , които дотогава го слушаха , след тези негови думи започнаха да викат : „ Убийте го ! Премахнете го от лицето на земята ! Такъв човек не трябва да живее ! “
44022023	Те крещяха , мятаха палтата си и хвърляха прах във въздуха .
44022024	Хилядникът заповяда да отведат Павел в казармите , да го набият с камшик и да го разпитат , за да разберат защо всички така крещят срещу него .
44022025	Но когато започнаха да го вързват , за да го бичуват , Павел каза на стотника , който стоеше наблизо : „ Нима законът разрешава римски гражданин да бъде бичуван без съд и присъда ? “
44022026	Като чу това , стотникът отиде при хилядника и му каза : „ Какво се каните да направите ? Този човек е римски гражданин ! “
44022027	Хилядникът дойде при Павел и го попита : „ Кажи ми , ти наистина ли си римски гражданин ? “ „ Да “ — отвърна Павел .
44022028	Хилядникът каза : „ Аз платих доста , за да стана римски гражданин . “ „ А аз съм такъв по рождение “ — отговори Павел .
44022029	Онези , които се готвеха да го разпитват , веднага се отдръпнаха . Хилядникът се изплаши , щом разбра , че е вързал римски гражданин .
44022030	На другия ден , воден от желанието да разбере в какво точно юдеите обвиняват Павел , хилядникът заповяда на главните свещеници и на всички членове на Синедриона да дойдат . После махна оковите на Павел , доведе го и го изправи пред тях .
44023001	Павел внимателно огледа членовете на Синедриона и каза : „ Братя , до този ден съм живял с чиста съвест пред Бога . “
44023002	Първосвещеникът Анания нареди на хората , стоящи до Павел , да го ударят през устата .
44023003	Тогава Павел каза на Анания : „ Теб Бог ще удари , стено варосана ! Затова ли стоиш там — да ме съдиш според закона , а да заповядваш да ме удрят против закона ? “
44023004	Хората край Павел казаха : „ Как се осмеляваш да обиждаш Божия първосвещеник ! “
44023005	Павел отговори : „ Братя , не знаех , че той е първосвещеникът . Защото е писано : « Не казвай лоша дума за водача на народа си ! » “
44023006	Една част от членовете на Синедриона бяха садукеи , а другата — фарисеи . Като съобрази това , Павел извика в Синедриона : „ Братя , аз съм фарисей и баща ми беше фарисей . Съдят ме заради надеждата ми за възкресението на мъртвите . “
44023007	При тези негови думи между фарисеите и садукеите започна спор и присъстващите се разделиха на две групи .
44023008	( Садукеите не вярват , че има възкресение , и не вярват в ангели и духове , а фарисеите вярват във всичко това . )
44023009	Вдигна се голям шум . Тогава станаха законоучители от групата на фарисеите и започнаха да спорят , казвайки : „ За нас този човек не е извършил нищо лошо . Може наистина да му е говорил дух или ангел . “
44023010	Спорът толкова се разгорещи , че хилядникът се уплаши да не разкъсат Павел . Затова заповяда на войниците да слязат сред множеството , да го измъкнат и да го отведат в казармите .
44023011	През следващата нощ Господ се яви на Павел и му каза : „ Бъди смел ! Ти свидетелства за мен в Ерусалим , трябва да направиш същото и в Рим . “
44023012	На сутринта юдеите се наговориха и се заклеха да не ядат и да не пият , докато не убият Павел .
44023013	Заговорниците бяха повече от четиридесет .
44023014	Те отидоха при главните свещеници и старейшините и им казаха : „ Обвързали сме се с клетва да не ядем нищо , докато не убием Павел .
44023015	Затова искаме вие и целият Синедрион да помолите хилядника да доведе Павел при вас под предлог , че искате да го разпитате по-подробно . А ние ще сме готови да го убием , преди да стигне дотук . “
44023016	Обаче племенникът на Павел чу за устроената засада и отиде в казармите , влезе при Павел и му разказа всичко .
44023017	Павел повика един от стотниците и му каза : „ Заведи този младеж при хилядника , понеже има нещо да му каже . “
44023018	Стотникът отведе младежа при хилядника и каза : „ Затворникът Павел ме повика и ме помоли да доведа този младеж тук , защото имал да ти казва нещо . “
44023019	Като го хвана за ръка , хилядникът го отведе настрана и го попита : „ Какво имаш да ми казваш ? “
44023020	Младежът отвърна : „ Юдеите са се наговорили да те помолят да доведеш утре Павел в Синедриона под предлог , че искат да го разпитат по-подробно .
44023021	Но не им вярвай , защото над четиридесет души ще чакат Павел в засада , за да го убият . Те са се заклели да не ядат и да не пият , докато не го убият . Готови са и само чакат съгласието ти . “
44023022	Хилядникът отпрати младежа , като му заповяда : „ На никого не казвай , че си ми съобщил това . “
44023023	После повика двама от стотниците си и им каза : „ Да се приготвят за тръгване двеста пехотинци , седемдесет конника и двеста копиеносци . В девет часа вечерта да са готови да тръгнат за Кесария .
44023024	Осигурете коне и за Павел , за да го отведете жив и здрав при управителя Феликс . “
44023025	Той написа писмо , в което се казваше :
44023026	„ От Клавдий ЛисийДо Негово Превъзходителство Управителя Феликс : Позрави !
44023027	Юдеите бяха заловили този човек и се готвеха да го убият , но аз отидох с войниците си и го спасих , понеже научих , че е римски гражданин .
44023028	Тъй като исках да разбера причината , поради която го обвиняват , го отведох пред Синедриона им .
44023029	Открих , че го обвиняват относно спорове върху техния закон , но срещу него няма обвинения , които да заслужават смъртно наказание или затвор .
44023030	И понеже ми съобщиха , че срещу него има заговор , веднага го изпратих при теб и наредих на обвинителите му да изложат пред теб обвиненията си против него . “
44023031	Войниците изпълниха заповедта : взеха Павел и в онази нощ го отведоха в Антипатрида .
44023032	На другия ден конниците продължиха с него , а войниците се върнаха в казармите .
44023033	Когато конниците пристигнаха в Кесария , те връчиха писмото на управителя и му предадоха Павел .
44023034	Той прочете писмото и запита Павел : „ От коя провинция си ? “ Като научи , че е от Киликия ,
44023035	той каза : „ Ще те изслушам , когато обвинителите ти пристигнат “ и заповяда да държат Павел под стража в двореца , построен от Ирод .
44024001	След пет дни в Кесария пристигнаха първосвещеникът Анания , няколко старейшини и един адвокат на име Тертил . Те дойдоха , за да изложат пред управителя обвиненията си срещу Павел .
44024002	Като извикаха Павел , Тертил започна обвинителната си реч , обръщайки се към управителя : „ Достопочтени Феликс , благодарение на теб се радваме на мир . Твоята прозорливост позволи да се извършват нужните реформи сред народа ни .
44024003	Винаги и навсякъде с дълбока признателност приемаме тези неща .
44024004	За да не отнемаме повече от времето ти , благоволи да чуеш нашето кратко обвинение .
44024005	Този човек е размирник , бунтува юдеите от цял свят и е водач на сектата на назаряните .
44024006	Той дори се опита да оскверни храма , но ние го заловихме .
44024008	Разпитай го и сам ще можеш да научиш всичко , в което го обвиняваме . “
44024009	Останалите юдеи го подкрепиха и потвърдиха , че всичко това е вярно .
44024010	Управителят направи знак на Павел да говори и той каза : „ Зная , че от дълго време си съдия на този народ и затова с радост ще се защитавам пред теб .
44024011	Както сам можеш да се увериш , аз отидох на поклонение в Ерусалим преди не повече от дванадесет дни .
44024012	Тези юдеи не са ме заварили нито да споря с някого в храма , нито пък да подстрекавам хората към бунт в синагогите или където и да е другаде в града .
44024013	Те не могат да докажат обвиненията , които отправят към мен сега .
44024014	Изповядвам пред теб това : служа на Бога на предците ни според Пътя , който те наричат секта . Вярвам във всичко , което казва законът и което е написано в книгите на пророците .
44024015	Споделям същата надежда в Бога , която имат и те — надеждата , че ще има възкресение и за праведните , и за неправедните .
44024016	Затова правя всичко възможно съвестта ми пред Бога и пред хората винаги да е чиста .
44024017	След като отсъствах няколко години , аз дойдох в Ерусалим да донеса на своя народ благотворителни дарове и да принеса жертви .
44024018	Докато вършех това , пречистен според обичаите , те ме намериха в храма . Нямаше тълпа , нито безпорядък .
44024019	Няколко юдеи от Азия бяха там — те трябваше да застанат пред теб и да предявят обвинения , ако имаха нещо против мен .
44024020	Или нека тези тук да кажат откриха ли някакво прегрешение , когато се изправих пред Синедриона в Ерусалим .
44024021	Освен ако намерят за грешно единствено онова , което казах високо , когато застанах сред тях : « Днес ме съдите , защото вярвам във възкресението на мъртвите . » “
44024022	Тъй като знаеше доста за Пътя , Феликс прекъсна делото и каза : „ Ще взема решение по твоя случай , когато дойде хилядникът Лисий . “
44024023	Той заповяда на стотника да държи Павел под стража , но не много строго , и да не пречи на приятелите му да се грижат за него .
44024024	След няколко дни Феликс дойде с жена си Друзила , по произход юдейка , и изпрати да доведат Павел . Феликс чу от него за вярата в Христос Исус .
44024025	Но когато Павел заговори за праведност , за въздържание и за идващия съд , Феликс се изплаши и каза : „ Засега си върви . Когато намеря време , ще те повикам . “
44024026	Същевременно той се надяваше , че Павел ще му даде подкуп и затова често го викаше и разговаряше с него .
44024027	След две години на мястото на Феликс за управител беше назначен Порций Фест . Понеже искаше да угоди на юдеите , Феликс остави Павел в затвора .
44025001	Фест дойде в провинцията и след три дни замина от Кесария за Ерусалим .
44025002	Главните свещеници и юдейските водачи му представиха обвиненията си срещу Павел . Те умоляваха Фест
44025003	да покаже благосклонност към тях и да изпрати Павел в Ерусалим ( а всъщност възнамеряваха да го убият в засада по пътя ) .
44025004	Но Фест отвърна : „ Не , Павел е затворник в Кесария и аз скоро ще отида там .
44025005	Нека с мен дойдат някои от водачите ви и в негово присъствие да го обвинят , ако е извършил нещо нередно . “
44025006	След като прекара в Ерусалим не повече от осем или десет дни , Фест замина за Кесария . На другия ден след пристигането си той зае своето място в съда и заповяда да доведат Павел .
44025007	Когато той се появи , юдеите , които бяха дошли от Ерусалим , го наобиколиха и започнаха да предявяват многобройни и сериозни обвинения против него , обаче не можеха да докажат нито едно от тях .
44025008	В своя защита Павел каза : „ С нищо не съм прегрешил нито срещу юдейския закон , нито срещу храма , нито срещу императора . “
44025009	Фест обаче искаше да угоди на юдеите и в отговор каза на Павел : „ Искаш ли да отидеш в Ерусалим и там да те съдя по тези обвинения ? “
44025010	Павел отговори : „ Нали сега съм изправен пред императорския съд , където трябва да бъда съден ? Не съм причинил никакво зло на юдеите , както ти самият много добре знаеш .
44025011	Ако съм виновен и съм извършил нещо , което заслужава смъртно наказание , готов съм да умра . Но ако в обвиненията на тези хора срещу мен няма нищо вярно , то никой не може да ме предаде в ръцете им . Отнасям се до императора ! “
44025012	След като обсъди молбата на Павел със своите съветници , Фест каза : „ Отнасяш се до императора — при императора ще отидеш . “
44025013	След няколко дни в Кесария на посещение при Фест дойдоха цар Агрипа и Верникия .
44025014	След като прекараха там известно време , Фест представи на царя случая на Павел така : „ В затвора има един човек , оставен там от Феликс .
44025015	Когато бях в Ерусалим , главните свещеници и старейшините на юдеите ми казаха в какво го обвиняват и поискаха да го осъдя на смърт .
44025016	Отговорих им , че римляните нямат обичая да осъдят някого , преди той да се е срещнал лице в лице с обвинителите си и да е имал възможност да се защити по обвиненията , повдигнати против него .
44025017	Затова когато тези юдеи дойдоха тук с мен , не се бавих , а още на другия ден заех мястото си в съда и заповядах да доведат този човек .
44025018	Когато обвинителите му се изправиха срещу него , те не го обвиниха в нито едно от престъпленията , които очаквах да чуя .
44025019	Вместо това започнаха да спорят с него по техни религиозни въпроси и за някакъв човек Исус , който бил умрял , а Павел твърдеше , че е жив .
44025020	Тъй като нямах представа от нещата , за които спореха , го попитах иска ли да отиде в Ерусалим и там да бъде съден по тези въпроси .
44025021	Но Павел пожела да остане в Кесария и се отнесе до императора да разреши неговото дело . Затова заповядах да остане затворен тук , докато уредя изпращането му пред императора . “
44025022	Тогава Агрипа каза на Фест : „ Бих искал лично да чуя този човек . “ „ Утре ще го чуеш “ — отговори Фест .
44025023	И така , на другия ден Агрипа и Верникия дойдоха с голяма пищност и влязоха в съдебната зала заедно с хилядниците и градските първенци . Тогава Фест заповяда да доведат Павел
44025024	и каза : „ Царю Агрипа и всички вие , които сте с нас ! Това е човекът , срещу когото недоволстват всички юдеи тук и в Ерусалим , като крещят , че не трябва да му се позволи да живее .
44025025	Но аз не открих да е извършил нещо , заслужаващо смъртно наказание . И тъй като той самият се отнесе до императора , реших да го изпратя там .
44025026	Аз обаче не зная какво точно да пиша на императора , че е извършил . Ето защо го изправих пред вас и най-вече пред теб , царю Агрипа , за да го разпитате и да ми кажете какво да пиша на императора .
44025027	Защото ми се струва неразумно да изпращам затворник , без да посоча в какво е обвинен . “
44026001	Агрипа се обърна към Павел и му каза : „ Можеш да говориш в своя защита . “ Тогава Павел вдигна ръка за внимание и започна защитната си реч :
44026002	„ Считам се за благословен , царю Агрипа , че днес тъкмо пред теб ще се защитавам срещу всичко , в което ме обвиняват юдеите ,
44026003	особено след като познаваш обичаите на юдеите и техните спорни въпроси . Затова те моля да имаш търпение да ме изслушаш .
44026004	Всички юдеи знаят как съм живял от детските си години в собствената си страна , а също и в Ерусалим .
44026005	Те ме познават отдавна и стига да искат , могат да потвърдят , че живях според най-строгата секта на нашата религия — живях като фарисей .
44026006	Изправен съм сега на съд заради надеждата си в обещанието , дадено от Бога на предците ни —
44026007	обещанието , което нашите дванадесет племена се надяват да получат . За него те ден и нощ ревностно служат на Бога . Заради тази надежда , царю , ме обвиняват юдеите .
44026008	Защо , хора , ви е трудно да повярвате , че Бог може да възкресява мъртвите ?
44026009	Самият аз мислех , че трябва да правя всичко възможно против името на Исус от Назарет
44026010	и точно това вършех в Ерусалим . Много от Божиите хора хвърлих в затвора , като използвах дадената ми от главните свещеници власт . Когато ги убиваха , аз одобрявах това .
44026011	Много пъти , влизайки във всички синагоги , аз ги наказвах и се опитвах да ги накарам да богохулстват . Моето настървение срещу тях беше толкова силно , че тръгнах да ги преследвам и в чужди градове .
44026012	Упълномощен от главните свещеници и с разрешението им за разправа с тези хора , веднъж пътувах за град Дамаск .
44026013	Около обяд , както си вървях по пътя , видях , царю , небесна светлина , по-ярка от слънцето . Тя сияеше край мен и спътниците ми .
44026014	Всички паднахме на земята и тогава чух глас , който ми каза на арамейски : « Савле , Савле , защо ме преследваш ? Като ми се противопоставяш , вредиш на себе си ! »
44026015	Аз попитах : « Кой си ти , Господи ? » , а Господ отвърна : « Аз съм Исус , когото ти преследваш .
44026016	А сега стани и се изправи на краката си . Явих ти се , за да те направя свой служител и свидетел относно това , което си видял , и това , което ще ти разкрия .
44026017	Ще те избавя от собствения ти народ и от езичниците , при които ще те изпратя .
44026018	Ти ще им отвориш очите и ще ги обърнеш от тъмнина към светлина , от властта на Сатана — към Бога , за да получат прошка за греховете си и място сред онези , които Бог освети въз основа на вярата им в мен . »
44026019	И тъй , царю Агрипа , аз се подчиних на това небесно видение
44026020	и започнах да проповядвам най-напред на хората в Дамаск , после на тези в Ерусалим и из цяла Юдея , а също и на езичниците . Казвах им да се покаят и да се обърнат към Бога и с делата си да докажат , че наистина са се покаяли .
44026021	По тази причина ме хванаха юдеите , докато бях в храма , и се опитаха да ме убият .
44026022	Но Бог ми помогна и продължава да ми помага и до днес , и с неговата помощ аз стоя тук сега , като свидетелствам както пред хората със скромно положение , така и пред високопоставените . Не говоря нищо друго , освен това , което са предрекли пророците и Моисей .
44026023	А те са казали , че Месията ще умре и ще бъде първият възкръснал от мъртвите , че ще донесе светлина на юдеите и езичниците . “
44026024	Докато Павел все още говореше в своя защита , Фест каза високо : „ Ти си луд , Павле , полудял си от толкова много учене ! “
44026025	„ Не , Достопочтени Фесте , не съм луд — отвърна Павел . — Напротив , думите ми са пълни с истина и здрав разум .
44026026	Царят знае за тези неща и аз мога спокойно да говоря пред него . Сигурен съм , че нищо не е убягнало от вниманието му , защото това стана открито пред всички .
44026027	Царю Агрипа , вярваш ли в думите на пророците ? Зная , че вярваш . “
44026028	Тогава Агрипа му каза : „ Да не мислиш , че толкова лесно можеш да ме убедиш да стана християнин ? “
44026029	Павел отговори : „ Дали лесно или трудно , моля се на Бога не само ти , а и всички , които днес ме слушат , да станат като мен , без , разбира се , тези окови . “
44026030	Тогава царят , управителят , Верникия и всички седящи с тях станаха
44026031	и излязоха от стаята . Отвън те си говореха помежду си : „ Този човек не е извършил нищо , което да заслужава смърт или затвор . “
44026032	И Агрипа каза на Фест : „ Можехме да го освободим , ако не беше се отнесъл до императора . “
44027001	След като бе решено да отплаваме за Италия , Павел и няколко други затворника бяха предадени на Юлий , стотник от специалната императорска войска .
44027002	Качихме се на кораб , който беше от Адрамит и се готвеше да отплава за пристанища по крайбрежието на Азия , и се отправихме на път . С нас беше и Аристарх , македонец от Солун .
44027003	На другия ден спряхме в Сидон . Юлий се отнесе благосклонно към Павел и му позволи да отиде при приятелите си , за да се погрижат за него .
44027004	Отплавахме оттам и се движехме по южния бряг на остров Кипър , за да се предпазим от силния насрещен вятър .
44027005	Прекосихме морето край Киликия и Памфилия и пристигнахме в град Мира , провинция Ликия .
44027006	Там стотникът намери един александрийски кораб , плаващ за Италия , и ни качи на него .
44027007	Няколко дни се придвижвахме бавно и много трудно достигнахме Книд . Вятърът ни пречеше да следваме курса си и затова продължихме от южния бряг на остров Крит покрай нос Салмон .
44027008	Плавайки с усилия покрай брега , стигнахме до местност , наречена Добри пристанища , недалеч от град Ласея .
44027009	Бяхме изгубили доста време и плаването ставаше вече опасно , а понеже и Постът беше отминал , Павел ги предупреди :
44027010	„ Мъже , виждам , че пътуването ни е обречено да бъде тежко и ще донесе много загуби не само за товара и кораба , но и за живота ни . “
44027011	Но капитанът и собственикът на кораба успяха да убедят стотника , че няма опасност , и той не послуша Павел .
44027012	Тъй като пристанището беше неподходящо за зимуване , мнозинството реши да отплаваме и се надяваха да стигнем до Финикс , критско пристанище с излаз на югозапад и на северозапад , където да прекараме зимата .
44027013	Задуха лек южен вятър и хората на кораба си помислиха : „ На това се надявахме , за да постигнем целта си . “ Вдигнаха котва и заплавахме много близо покрай Крит .
44027014	Не след дълго обаче откъм острова задуха бурен вятър , наречен Евроклидон .
44027015	Той подхвана кораба и тъй като бе невъзможно да се движим срещу вятъра , оставихме се вълните да ни носят .
44027016	Минахме покрай подветрената страна на едно островче , наречено Клавда , като едва успяхме да удържим спасителната лодка .
44027017	След като я вдигнаха , започнаха да укрепват кораба с въжета . После , опасявайки се да не заседнат в пясъците край Сирт , свиха платната и оставиха вятъра да носи кораба .
44027018	На другия ден бурята така силно се разрази , че започнаха да изхвърлят товара зад борда ,
44027019	а на третия ден със собствените си ръце изхвърлиха и корабните принадлежности .
44027020	Дни наред не бяхме виждали нито слънцето , нито звездите . Бурята продължаваше да бушува и накрая изгубихме всяка надежда за спасение .
44027021	От дълго време никой нищо не беше ял . Тогава Павел застана пред тях и каза : „ Трябваше да ме послушате и да не тръгваме от Крит . Така нямаше да ни се случат тези беди и нямаше да има никакви загуби .
44027022	А сега ви призовавам да не губите кураж , защото никой от вас няма да загине . Само корабът ще бъде унищожен .
44027023	Снощи ми се яви ангел , изпратен от Бога , на когото принадлежа и служа .
44027024	Той ми каза : « Не се страхувай , Павле ! Ти трябва да застанеш пред императора и заради теб Бог ще пощади живота на всички онези , които пътуват с теб . »
44027025	Така че не губете кураж , мъже ! Аз вярвам на Бога и зная , че ще стане така , както ми беше казано .
44027026	Но ще бъдем изхвърлени на някой остров . “
44027027	На четиринадесетата нощ ние все още се носехме из Адриатическо море . Около полунощ моряците усетиха , че наблизо има земя .
44027028	Те измериха дълбочината и откриха , че е около тридесет и седем метра . След малко пак я измериха и тя беше около двадесет и осем метра .
44027029	Тъй като се страхуваха , че можем да се разбием в скалите , хвърлиха четири котви от кърмата и се молеха да се развидели .
44027030	Някои от моряците се опитаха да избягат от кораба и като се престориха , че ще хвърлят друга котва от носа , те спуснаха в морето спасителната лодка .
44027031	Но Павел каза на стотника и на войниците : „ Ако тези мъже не останат на борда , вие няма да се спасите . “
44027032	Затова войниците прерязаха въжетата на спасителната лодка и тя падна в морето .
44027033	Точно преди изгрев Павел умоляваше всички да хапнат малко , казвайки : „ Минаха вече четиринадесет дни на напрегнато очакване , а вие стоите гладни и нищичко не сте яли .
44027034	Сега ви умолявам да хапнете нещо . Нуждаете се от това , за да оживеете . И косъм няма да падне от главата ви . “
44027035	Като каза това , Павел взе хляб , благодари на Бога пред всички , след това го разчупи и започна да се храни .
44027036	Това насърчи хората и те също започнаха да ядат .
44027037	( На кораба бяхме всичко двеста седемдесет и шест души . )
44027038	След като ядоха колкото искаха , те започнаха да изхвърлят житото в морето , за да олекне корабът .
44027039	Когато съмна , моряците видяха земя , която им беше непозната . Те съгледаха някакво заливче с пясъчен бряг и решиха да опитат да откарат кораба дотам .
44027040	Освободиха котвите , като срязаха въжетата , а след това отвързаха и кормилните въжета , вдигнаха предното платно по посока на вятъра и насочиха кораба към брега .
44027041	Но той се натъкна на някаква пясъчна преграда и заседна . Носът се заби и не помръдваше , а вълните с всичка сила се блъскаха в кърмата и я разбиха на парчета .
44027042	Войниците решиха да избият затворниците , за да не би някой от тях да избяга с плуване .
44027043	Стотникът обаче искаше да спаси Павел и затова им попречи да изпълнят намерението си . Той заповяда на онези , които можеха да плуват , да скочат първи и да плуват към земята .
44027044	Останалите трябваше да стигнат до брега на дъски или на парчета от кораба . Така всички благополучно се добраха до сушата .
44028001	Когато се озовахме в безопасност на сушата , разбрахме , че островът се нарича Малта .
44028002	Местните жители бяха изключително гостоприемни към нас — посрещнаха всички ни и запалиха огън , понеже валеше и беше студено .
44028003	Павел беше събрал куп съчки и ги слагаше в огъня . Тогава , поради топлината , изпълзя една ехидна и се впи в ръката му .
44028004	Когато местните жители видяха влечугото , увиснало на ръката му , те казаха помежду си : „ Този човек трябва да е убиец , защото макар и да не се удави в морето , богинята на справедливостта не му позволи да живее . “
44028005	Но Павел тръсна ръка , змията падна в огъня , а на него му нямаше нищо .
44028006	Хората очакваха да се подуе или внезапно да се строполи мъртъв , но тъй като мина доста време , а нищо необикновено не му се случи , започнаха да говорят друго : „ Той е бог . “
44028007	Близо до това място имаше ниви , собственост на главния управник на острова , Поплий . Той ни прие в дома си и три дни беше наш гостоприемен домакин .
44028008	Бащата на Поплий лежеше болен от треска и имаше дизентерия . Павел отиде да го види и след като се помоли , положи ръцете си върху него и го излекува .
44028009	След тази случка всички други болни от острова дойдоха при Павел и бяха излекувани .
44028010	Те ни почетоха с различни дарове и ни осигуриха всичко необходимо за пътуването ни .
44028011	След три месеца отплавахме на борда на един александрийски кораб , който беше презимувал на остров Малта и на чийто нос бяха изобразени Диоскурите .
44028012	Спряхме в Сиракуза , където останахме три дни .
44028013	Оттам отплавахме за Ригия . На другия ден , след като задуха южен вятър , продължихме и ден по-късно пристигнахме в Потиоли .
44028014	Там намерихме няколко вярващи , които ни помолиха да останем с тях една седмица , след което пристигнахме в Рим .
44028015	Вярващите там бяха чули , че идваме , и дойдоха чак до Апиевия пазар и Трите кръчми да ни посрещнат . Когато ги видя , Павел благодари на Бога и се окуражи .
44028016	Когато влязохме в Рим , разрешиха на Павел да живее в отделна къща заедно с един войник , който го охраняваше .
44028017	След три дни Павел извика при себе си най-видните юдеи и щом се събраха , заговори : „ Братя , макар че не съм извършил нищо против народа ни или против обичаите на нашите предци , в Ерусалим ме арестуваха и ме предадоха на римляните .
44028018	Те ме разпитаха и като разбраха , че няма никаква причина , поради която да бъда убит , искаха да ме освободят .
44028019	Юдеите обаче се противопоставиха на това и аз бях принуден да се отнеса до императора — но нямам никакви обвинения срещу своя народ .
44028020	Затова исках да се срещна и да говоря с вас — окован съм заради вярата си в надеждата на Израел . “
44028021	Юдеите му казаха : „ Не сме получили никакви писма за теб от Юдея . Никой от братята , пристигащи оттам , не ни е известил или казвал нищо лошо за теб .
44028022	Бихме искали да чуем какви са твоите възгледи , защото знаем , че навсякъде се говори против тази секта . “
44028023	Те се уговориха кога да се срещнат и на определения ден в къщата , където беше настанен Павел , дойдоха много юдеи . От сутринта до вечерта той им обясняваше и свидетелстваше за Божието царство . Опитваше се да ги убеди да повярват в Исус , като използваше откъси от закона на Моисей и от книгите на пророците .
44028024	Някои от тях повярваха на нещата , които говореше Павел , ала други не повярваха .
44028025	Спорейки помежду си , те започнаха да се разотиват , но Павел им каза още нещо : „ Истината изрече Святият Дух , когато чрез пророк Исая каза на предците ви :
44028026	« Иди при този народ и кажи : Ще слушате и ще чувате , но няма да разберете . Ще гледате и ще виждате , но няма да проумеете видяното .
44028027	Защото тези хора са притъпили ума си , запушили са ушите си , затворили са очите си . В противен случай щяха да видят с очите си , да чуят с ушите си , да разберат с умовете си , да се обърнат към мен и да ги излекувам . »
44028028	Затова знайте , че Божието спасение беше изпратено на езичниците . Те ще чуят ! “
44028030	Цели две години Павел остана в къщата , която бе наел , и приемаше всички , които идваха да го посетят .
44028031	Той проповядваше за Божието царство и поучаваше за Господ Исус Христос смело , без да му пречи никой .
45001001	От Павел , слуга на Христос Исус , призован да бъде апостол , избран да проповядва Благата вест ,
45001002	която Бог отдавна беше обещал чрез пророците си в Святите Писания .
45001003	Благата вест е за неговия Син , нашия Господ Исус Христос , който като човек произлезе от Давидовия род ,
45001004	но вследствие възкресението от мъртвите беше обявен за могъщия Божий Син в царството на Святия Дух .
45001005	Чрез Христос ми бе дадена привилегията да бъда апостол , за да работя сред всички езичници , така че да повярват и да се подчинят на Бога . Върша това заради Христос .
45001006	Вие също сте сред тях и сте призовани да принадлежите на Исус Христос .
45001007	Пиша до всички вас , живеещи в Рим , които Бог обича и призова да станете негови святи хора . Благодат и мир на вас от Бога , нашия Баща , и от Господ Исус Христос .
45001008	Първо , благодаря на моя Бог чрез Исус Христос за всички вас , защото за вашата вяра се говори по целия свят .
45001009	Бог , на когото служа всеотдайно , като проповядвам Благата вест за неговия Син , ми е свидетел , че всеки път ви споменавам в молитвите си
45001010	и винаги се моля най-накрая да успея да дойда при вас , ако такава е Божията воля .
45001011	Защото жадувам да ви видя и да ви предам някой духовен дар , за да станете силни
45001012	и докато съм сред вас , да се насърчаваме един друг с вярата си , вие — мен и аз — вас .
45001013	Братя и сестри , знайте , че много пъти исках да дойда при вас , за да пожъна плодове и сред вас , така както сред другите езичници , но досега все нещо ми пречеше .
45001014	Длъжник съм на всички — на гърци и варвари , на образовани и неуки .
45001015	Затова съм готов да проповядвам Благата вест и на вас , които живеете в Рим .
45001016	Защото аз не се срамувам от Благата вест , тъй като тя е Божията сила за спасение на всеки вярващ — първо на юдеина , а след това и на езичника .
45001017	Защото в нея се разкрива как Бог прави хората праведни от вяра към вяра , както е писано : „ Праведният чрез вяра ще живее . “
45001018	Несъмнено Божият гняв от небето е отправен към всяко зло и грешно дело на хората , които потулват истината с неправда .
45001019	Бог изявява гнева си , защото хората знаят всичко , което е известно за Бога , тъй като сам той им го показа .
45001020	От сътворението на света невидимата вечна сила и божественост на Бога ясно могат да бъдат разбрани , защото си проличават от Божиите дела . Ето защо хората нямат оправдание ,
45001021	тъй като , макар и да познаваха Бога , не го почетоха като Бог и не му благодариха , а вместо това се отдадоха на суетни мисли и глупавите им сърца се изпълниха с мрак .
45001022	И макар да твърдяха , че са помъдрели , те станаха глупци
45001023	и замениха славата на безсмъртния Бог с идоли , изобразяващи смъртни хора , птици , животни и влечуги .
45001024	Затова Бог ги предаде на злите желания на сърцата им и на сексуални грехове и ги остави да оскверняват телата си един с друг .
45001025	Те замениха истината за Бога с лъжа и се покланяха и служеха на създаденото , а не на неговия Създател , който е благословен завинаги . Амин .
45001026	Затова Бог ги предаде на срамни страсти . Жените замениха естествените сексуални връзки с противоестествени .
45001027	Също и мъжете изоставиха естествените сексуални връзки с жени и разпалени от страст един към друг , вършеха срамни неща с други мъже . За своята извратеност те получават в телата си заслуженото .
45001028	И понеже не счетоха , че си струва да имат истинското познание за Бога , той ги предаде на поквареното им мислене , за да вършат непристойни дела .
45001029	Тези хора са изпълнени с всякакви грехове — зло , алчност , ненавист , завист , убийство и разпра , измама и злост . Те сплетничат ,
45001030	клеветят и мразят Бога . Те са грубияни , горделивци , самохвалковци , измислят нови начини да вършат зло , непокорни са към родителите си ,
45001031	глупци , не държат на думата си и нямат обич и милост в сърцата си .
45001032	Въпреки че знаят праведната Божия заповед , която казва , че такива дела заслужават смърт , те не само ги вършат , а и одобряват , когато други ги вършат .
45002001	Който и да си ти , човече , нямаш извинение , когато съдиш някого , защото съдейки друг човек , произнасяш присъда и над себе си , тъй като ти , който съдиш , вършиш същите неща .
45002002	Знаем , че Божията присъда над хората , които вършат такива дела , е справедлива .
45002003	Но ти , човече , който съдиш хората , които вършат тези неща , а в същото време ги вършиш и ти , нима мислиш , че ще избегнеш Божия съд ?
45002004	Или презираш богатата доброта , снизхождение и търпение на Бога и не разбираш , че той е добър към теб , защото те чака да се покаеш ?
45002005	Но поради своята упоритост и нежелание да се покаеш ти правиш наказанието си по-тежко и ще го получиш в деня , когато Божият гняв и справедлив съд бъдат разкрити .
45002006	Бог ще възнагради всеки според делата му .
45002007	Ще даде вечен живот на онези , които търсят слава , почест и безсмъртие чрез постоянството си да вършат добро ,
45002008	и ще стовари наказанието и гнева си върху онези , които поради своето себелюбие отказват да следват истината и следват злото .
45002009	Скръб и страдание ще изпрати Бог на всеки , който върши зло , първо на юдеите , а после и на езичниците .
45002010	А на всеки , който върши добро , ще даде слава , почест и мир , първо на юдеите , а после и на езичниците .
45002011	Защото Бог съди всички безпристрастно .
45002012	Тези , които познават закона , и тези , които никога не са чували за него , са равни , когато извършват грях . Които не познават закона и извършват грях , ще бъдат обречени на смърт , а които познават закона и извършват грях , ще бъдат съдени според него .
45002013	Защото праведни пред Бога са не тези , които чуват закона , а тези , които го спазват , и те ще бъдат оправдани .
45002014	Така че , когато езичниците , които нямат закона , вършат от само себе си това , което той изисква , въпреки че не го познават , те са закон за себе си ,
45002015	защото поведението им показва , че изискваното от закона е написано в сърцата им . Свидетел за това е и съвестта им . Понякога разумът им подсказва , че са извършили грях и това ги прави виновни , а друг път разбират , че са извършили добро и това ги прави невинни .
45002016	Всички тези неща ще се случат в деня , когато Бог чрез Исус Христос ще съди тайните мисли на хората , както казва Благата вест , която проповядвам .
45002017	А ти , който наричаш себе си юдеин и уповаваш на закона , и се гордееш с взаимоотношението си с Бога ,
45002018	и знаеш каква е волята му и кое е наистина важно , защото законът ти го казва ,
45002019	и си убеден , че водиш слепите , че си светлина за онези , които тънат в мрак ,
45002020	че си наставник на неуките и учител на децата , и си сигурен , че законът те снабдява със знания и истина ,
45002021	защо ти , който учиш другите , не учиш и себе си ? Защо ти , който проповядваш , че не трябва да се краде , крадеш ?
45002022	Защо прелюбодействаш ти , който казваш , че човек не трябва да прелюбодейства ? Защо крадеш от храмовете ти , който мразиш идолите ?
45002023	Ти , който се хвалиш със закона , защо срамиш Бога , като нарушаваш неговия закон ?
45002024	Както е писано : „ Заради вас се хули Божието име сред езичниците . “
45002025	Обрязването има смисъл , ако спазваш закона , но ако го нарушаваш , все едно че никога не си бил обрязан .
45002026	Ако необрязан човек изпълнява изискванията на закона , все едно че е обрязан .
45002027	Този , който не е физически обрязан и изпълнява закона , ще те осъди теб , който , въпреки че го имаш написан и си обрязан , го нарушаваш .
45002028	Не е истински юдеин онзи , който е юдеин само външно , нито обрязването на тялото е истинско обрязване .
45002029	Истински юдеин е онзи , който е юдеин вътрешно , и истинското обрязване е в сърцето и е извършено от Духа , а не от писания закон . Похвалата , която такъв човек получава , идва не от хората , а от Бога .
45003001	И така , какво предимство имат юдеите и каква е ползата от обрязването ?
45003002	Голяма във всяко отношение . Първо , защото на тях Бог повери ученията си .
45003003	И какво от това , че някои не бяха верни на Бога ? Нима тяхната невярност ще го възпре да изпълни обещаното от него ?
45003004	Не , разбира се ! Бог ще продължи да бъде верен , дори и всеки човек да е лъжец , както казва Писанието : „ Ще докажеш , че си прав , когато говориш , и ще спечелиш , когато те съдят . “
45003005	И така , какво да кажем , щом като нашите грехове само показват Божията праведност ? Нима Бог е несправедлив , когато ни наказва ? ( Казвам това , което някои хора могат да си помислят . )
45003006	Не , разбира се ! Иначе как ще съди света ?
45003007	Може да кажеш : „ Щом като Божията слава расте от това , че моята лъжа показва по-ясно неговата истина , защо ме съдят като грешник ? “
45003008	Все едно казваш : „ Нека вършим зло , за да дойде доброто ! “ Има хора , които ни клеветят и говорят , че ние поучаваме точно това . Тези хора заслужават да бъдат осъдени .
45003009	И така , ние , юдеите , по-добри ли сме от останалите ? Съвсем не ! Вече поставихме обвинението , че както юдеите , така и езичниците са под властта на греха .
45003010	Както е писано : „ Няма нито един човек без грях .
45003011	Няма нито един , който разбира . Няма нито един , който търси Бога .
45003012	Всички му обърнаха гръб и всички се поквариха . Няма нито един , който да върши добро . Няма дори и един ! “
45003013	„ Като зловоние от отворен гроб са противни думите , излизащи от устата им . Използват езика си , за да лъжат . “ „ Думите им са змийска отрова . “
45003014	„ Устите им са пълни с проклятия и жлъч . “
45003015	„ Винаги са готови да раняват и убиват ,
45003016	навсякъде , където отидат , носят разруха и нещастие
45003017	и не познават пътя към мира . “
45003018	„ Те нямат страхопочитание към Бога . “
45003019	Сега знаем , че това , което законът казва , се отнася за онези , които са под закона , за да се сложи край на всички оправдания , които хората си намират , и да се покаже , че Бог ще съди цялото човечество .
45003020	Никой няма да бъде оправдан пред Бога заради подчинение на закона , защото законът само показва греха ни .
45003021	Но сега се разкрива как Бог прави хората праведни . Това става отделно от закона , въпреки че законът и пророците свидетелстват за него .
45003022	Бог прави хората праведни чрез вярата в Исус Христос и това се отнася за всички , които вярват , понеже няма разлика между хората ,
45003023	защото всички съгрешиха и са лишени от Божията слава .
45003024	Но Бог ги прави праведни чрез своята благодат даром , като ги освобождава от греха чрез Христос Исус .
45003025	Чрез кръвта на Исус Бог го представи като изкупителна жертва за греховете на онези , които имат вяра . Така показа , че е бил справедлив , когато , поради снизхождението си , в миналото не е наказал хората за греховете им .
45003026	Бог извърши това , за да докаже , че е справедлив в настоящето и че ще продължи да бъде справедлив и същевременно да прави праведен всеки , който вярва в Исус .
45003027	Защо да се хвалим тогава ? Няма за какво . Това е изключено не от закона на делата , а от закона на вярата .
45003028	Защото вярваме , че човек става праведен чрез вярата , а не чрез делата , които е извършил , за да се подчини на закона .
45003029	И нима Бог принадлежи само на юдеите ? Нима той не е Бог и на езичниците ? Разбира се , че е .
45003030	Тъй като Бог е един , той ще направи праведни както юдеите , така и езичниците чрез вяра .
45003031	Означава ли това , че чрез вяра унищожаваме закона ? Не , в никакъв случай ! Ние се съгласяваме с него .
45004001	Какво тогава можем да кажем , че е открил за вярата Авраам , нашият праотец по плът ?
45004002	Защото , ако е станал праведен чрез делата си , той има основание да се хвали , но не пред Бога .
45004003	Писанието казва : „ Авраам повярва в Бога и той прие вярата му и го счете за праведен . “
45004004	Този , който работи , получава заплата за труда си не като подарък , а защото я е заслужил .
45004005	Но ако някой се доверява не на делата си , а на Бога , който прави праведни грешните , Бог приема вярата на този човек и го счита за праведен .
45004006	Така Давид говори за щастието на онзи , когото Бог приема за праведен , без да гледа делата му :
45004007	„ Благословени са онези , чиито беззаконни дела са простени и чиито грехове са покрити .
45004008	Благословен е онзи , когото Господ приема така , сякаш не е извършил грехове . “
45004009	Дали това щастие се отнася само за обрязаните или и за тези , които не са обрязани ? Защото казахме : „ Бог прие вярата на Авраам и го счете за праведен . “
45004010	А кога бе счетен за праведен ? Преди или след като бе обрязан ? Бог го счете за праведен преди , а не след обрязването .
45004011	По-късно Авраам се обряза като доказателство , че благодарение на вярата той бе праведен пред Бога още преди да бъде обрязан . И така той стана баща на всички , които вярват и са приети от Бога като праведни , въпреки че не са обрязани ,
45004012	и на тези , които са обрязани , но същевременно следват вярата , която нашият баща Авраам показа преди да бъде обрязан .
45004013	Обещанието , дадено на Авраам и потомците му , че ще бъде наследник на света , дойде не чрез закона , а чрез праведността , която произтича от вярата .
45004014	Защото ако тези , които следват закона , са наследници на света , вярата губи смисъл и обещанието е без стойност .
45004015	Защото законът може само да предизвика Божия гняв , ако бъде нарушен , но където няма закон , няма и нарушаване на закона .
45004016	Божието обещание идва благодарение на вярата и затова е подарък . А щом е подарък , то е за всички потомци на Авраам — не само за тези , които живеят под закона , но и за тези , които живеят с вяра като Авраам . Той е баща на всички нас ,
45004017	както е писано : „ Направих те баща на много народи . “ Това е истина пред Бога , в когото Авраам вярваше — Бога , който дава живот на мъртвите и създава онова , което не е съществувало .
45004018	Въпреки че нямаше надежда Авраам да има деца , той вярваше и се надяваше . И така стана баща на много народи , както му беше казано : „ Ще имаш безбройно потомство . “
45004019	И вярата му не отслабна , въпреки че беше почти на сто години и добре знаеше , че тялото му е вече неспособно да създава потомство и че Сара е безплодна .
45004020	Но той не спря да вярва и не се усъмни в Божието обещание . Напротив : вярата му ставаше все по-силна и той прослави Бога .
45004021	Авраам бе напълно сигурен , че Бог може да изпълни онова , което е обещал .
45004022	Ето защо е казано : „ Бог прие вярата му и го счете за праведен . “
45004023	Но не само за него бе писано : „ Бог прие вярата му “ ,
45004024	а и за нас , които ще бъдем счетени за праведни , защото вярваме в Онзи , който възкреси от мъртвите нашия Господ Исус ,
45004025	който бе предаден на смърт заради нашите грехове и бе възкресен , за да станем праведни пред Бога .
45005001	Тъй като сме станали праведни пред Бога чрез вяра , ние сме в мир с него чрез нашия Господ Исус Христос .
45005002	Защото повярвахме в Христос , той ни доведе в тази благодат , в която сега живеем , и радостно се хвалим заради надеждата , че ще споделим Божията слава .
45005003	Радостно се хвалим и с изпитанията си , защото знаем , че изпитанията раждат търпение ,
45005004	а търпението — твърдост , която ражда надежда .
45005005	Надеждата няма да ни разочарова , защото Божията любов се изля в сърцата ни чрез Святия Дух , който ни беше даден .
45005006	Още когато бяхме безсилни да се спасим , в нужното време Христос умря за нас , които живеехме против Бога .
45005007	Много малко хора биха умрели за някой друг човек , дори и ако той спазва изискванията на закона . Ако е наистина добър , може някой да се реши да умре за него .
45005008	Бог показва любовта си към нас с това , че още докато бяхме грешни , Христос умря за нас .
45005009	Сега , когато сме станали праведни чрез смъртта на Христос , то чрез него със сигурност ще се спасим от Божия гняв .
45005010	Защото , ако докато бяхме врагове на Бога , той ни помири със себе си чрез смъртта на Сина си , то със сигурност сега , когато сме помирени , ще ни спаси чрез живота на Христос .
45005011	И това не е всичко : ние радостно се хвалим с онова , което Бог е направил чрез нашия Господ Исус Христос , чрез когото сега сме помирени с Бога .
45005012	Така както грехът дойде на света чрез един човек , а чрез греха дойде смъртта , така и чрез греха смъртта се разпространи във всички хора , защото всички съгрешиха .
45005013	Грях е имало на света още преди появата на закона , но когато няма закон , никой не може да бъде обвинен в грях .
45005014	От времето на Адам до Моисей царуваше смъртта , дори и над тези , които не са извършили грях както Адам , който наруши Божията заповед . Адам беше като Онзи , който трябваше да дойде .
45005015	Но Божият подарък не е като греха на Адам . Всички хора умряха заради греха на този един човек , но благодатта на Бога и подаръкът , който бе даден безплатно чрез един човек — Исус Христос — се изляха изобилно върху човечеството .
45005016	И Божият дар не може да се сравни по своето влияние с греха на Адам , защото Адам съгреши само веднъж и беше осъден , а Божият подарък дойде след много грехове и направи хората праведни пред Бога .
45005017	Ако заради един човек смъртта царуваше благодарение на греха на този един човек , много повече онези , които получават изобилната благодат и дара на праведността , ще имат истински живот и ще царуват чрез един човек — Исус Христос .
45005018	Както осъждението над всички хора дойде чрез едно прегрешение , така също чрез едно праведно дело дойде оправданието , носещо живот за всички хора .
45005019	Както чрез непокорството на един човек всички хора станаха грешни , така чрез покорството на един човек всички хора ще станат праведни пред Бога .
45005020	Законът дойде , за да се увеличат греховете , но там , където те растяха , Божията благодат растеше още повече ,
45005021	за да може както грехът царуваше чрез смъртта , така Божията благодат да царува чрез праведността и да донесе вечен живот чрез нашия Господ Исус Христос .
45006001	Какво да кажем ? Че трябва да продължим да грешим , за да се умножи Божията благодат ?
45006002	Не , разбира се ! Как можем ние , които умряхме за греха , да продължим да живеем в него ?
45006003	Или не знаете , че ние , които бяхме кръстени в Христос Исус , бяхме кръстени в неговата смърт ?
45006004	И чрез кръщението в смъртта му бяхме погребани заедно с него , за да може както Христос бе възкресен от мъртвите чрез славата на Отца , така и ние също да живеем нов живот .
45006005	Защото ако сме били съединени с него в смърт като неговата , ще бъдем съединени с него и във възкресение като неговото .
45006006	Знаем , че старата ни същност бе разпъната на кръста заедно с Христос , за да бъдат унищожени грешните ни тела и да не бъдем вече роби на греха ,
45006007	защото този , който е умрял , е освободен от властта на греха .
45006008	И след като умряхме с Христос , вярваме , че и ще живеем с него ,
45006009	защото Христос , който възкръсна от мъртвите , вече няма да умре и смъртта вече не господства над него .
45006010	Когато умря с тази смърт , Христос умря за греха веднъж и завинаги , а животът , който сега живее , е живот с Бога .
45006011	Така и вие смятайте себе си мъртви за греха , но живи за Бога чрез Христос Исус .
45006012	Грехът не трябва да господства над земното ви тяло , за да не се подчинявате на неговите грешни желания ,
45006013	а също и не позволявайте никоя част от вашето тяло да бъде използвана като оръдие на греха в служба на злото . Служете на Бога като хора , възкръснали от мъртвите и живи сега . Нека телата ви бъдат оръдия на Бога в служба на доброто .
45006014	Грехът няма да господства над вас , защото живеете не под закона , а под Божията благодат .
45006015	Какво да правим тогава ? Да грешим , защото живеем не под закона , а под Божията благодат ? Не , разбира се !
45006016	Не знаете ли , че когато служите на някого и му се покорявате , сте негови роби — или роби на греха , което води до смърт , или роби , покоряващи се на Бога , което води до оправдание ?
45006017	Вие бяхте роби на греха , но се подчинихте с цялото си сърце на учението , което ви бе дадено . Благодарим на Бога за това !
45006018	Бяхте освободени от греха и станахте роби , които вършат онова , което Бог изисква .
45006019	За да стане ясно , използвам пример от живота , защото ви е трудно да разберете . Както бяхте роби на нечистотата и злото и живеехте за злото , така сега трябва да станете роби , които вършат онова , което Бог изисква , и да се посветите на Бога .
45006020	Когато бяхте роби на греха , не бяхте задължени да вършите онова , което Бог изисква .
45006021	И какви плодове пожънахте тогава ? Дела , от които сега се срамувате и които накрая водят до смърт .
45006022	Но сега , когато сте освободени от греха и сте роби на Бога , плодовете , които жънете , водят към посвещение на Бога и накрая — до вечен живот .
45006023	Заплатата за греха е смърт , а Божият подарък е вечен живот чрез Христос Исус , нашия Господ .
45007001	Нима не знаете , братя и сестри ( защото говоря на хора , които познават закона ) , че законът господства над човека , докато той е жив ?
45007002	Например , според закона омъжената жена е обвързана със съпруга си , докато той е жив , но ако съпругът й умре , тя се освобождава от брачния закон .
45007003	И така , ако тя стане жена на друг мъж , докато съпругът й е жив , законът казва , че е прелюбодейка , но ако съпругът й умре , тя е свободна от брачния закон и няма да извърши прелюбодеяние , ако стане жена на друг мъж .
45007004	Така , братя и сестри , вие също умряхте за закона чрез Христовото тяло , за да можете да принадлежите на друг — на Онзи , който възкръсна от мъртвите , за да принасяме плодове за Бога .
45007005	Когато живеехме според грешната си човешка природа , нашите греховни страсти , подбудени от закона , вършеха своето дело в телата ни , за да дадат плодове , които водят към смърт .
45007006	Но сега , след като умряхме за закона , чиито пленници бяхме , ние сме освободени от него . Сега служим на Бога , нашия Господар , по нов начин , ръководени от Духа , а не по стария начин — според писания закон .
45007007	Можем ли тогава да кажем , че грехът и законът са едно ? Не , разбира се ! Но ако не беше законът , нямаше да зная какво е грях . Всъщност , ако законът не беше казал : „ Не пожелавай това , което принадлежи на друг “ , нямаше да зная какво е да пожелаеш нещо , което принадлежи на друг .
45007008	Но грехът намери начин чрез тази заповед да ме накара да пожелавам всякакви неща , които не ми принадлежат , защото без закона грехът е безсилен .
45007009	Имаше време , когато бях жив без закона , но грехът отново започна да действа , когато заповедта на закона дойде при мен ,
45007010	и аз умрях . Така заповедта , чието предназначение бе да донесе живот , ми донесе смърт ,
45007011	защото грехът успя да ме измами и използва заповедта да ме убие .
45007012	Законът е свят и заповедта е свята , справедлива и добра .
45007013	Означава ли това , че доброто ми донесе смърт ? Не , разбира се ! За да разбера какво е грях , грехът ми донесе смърт , като се възползва от доброто . Това стана , за да може чрез тази заповед да се покаже колко ужасно грешен е грехът .
45007014	Знаем , че законът е нещо духовно , а аз не съм . Аз съм човек от плът и бях продаден в робство на греха .
45007015	Не зная какво върша , защото върша не това , което искам , а нещата , които мразя , тях върша !
45007016	А щом върша точно това , което не искам , значи се съгласявам със закона и признавам , че е добър .
45007017	Но всъщност не аз върша тези неща , а грехът , който живее в мен .
45007018	Да , зная , че нищо добро не живее вътре в мен , тоест в моята недуховна човешка природа . Имам желание за добри дела , но нямам силата да ги върша .
45007019	Върша не доброто , което искам , а злото , което не искам .
45007020	А щом върша точно това , което не искам , то не аз го върша , а грехът , който живее в мен .
45007021	Откривам в себе си това правило : когато искам да извърша добро , злото винаги е с мен .
45007022	Дълбоко в себе си аз с радост приемам Божия закон .
45007023	Но виждам друг закон да действа в тялото ми . Той е във вражда със закона , който ръководи ума ми . Този друг закон , който действа в тялото ми , е законът на греха и той ме превръща в свой пленник .
45007024	Аз съм един окаян човек ! Кой ще ме спаси от това тяло , подвластно на смъртта ?
45007025	Бог го прави чрез нашия Господ Исус Христос и аз съм благодарен ! И така , с ума си служа на Божия закон , но с грешната си човешка природа служа на закона , наложен ми от греха .
45008001	Така сега няма осъждение за онези , които са в Христос Исус .
45008002	Защото законът на Духа , който носи живот , в Христос Исус те освободи от закона на греха , който води до смърт .
45008003	Бог извърши това , което законът на Моисей , загубил силата си чрез нашата човешка природа , не можа . Като изпрати на земята собствения си Син , който прие тяло , подобно на нашите човешки тела , с които грешим , за да плати за греха , Бог осъди греха чрез това тяло .
45008004	Той направи това , за да станем праведни според изискванията на закона и сега ние живеем , като следваме Духа , а не грешната си човешка природа .
45008005	Защото онези , които живеят според грешната си природа , следват желанията на грешната си природа , а тези , които живеят според Духа , следват желанията на Духа .
45008006	Умът , управляван от недуховната човешка природа , води към духовна смърт , а умът , управляван от Духа , води към живот и мир .
45008007	Умът , управляван от недуховната човешка природа , е против Бога , защото не се покорява и не може да се покори на Божия закон
45008008	и онези , които живеят според грешната си природа , не могат да се харесат на Бога .
45008009	Но ако Божият Дух наистина живее във вас , ръководи ви не грешната природа , а Духът . А ако някой няма Христовия Дух , този човек не принадлежи на Христос .
45008010	От друга страна , ако Христос е във вас , дори телата ви да са мъртви вследствие на греха , Духът ви дава живот , защото сте станали праведни пред Бога .
45008011	Бог възкреси Исус от мъртвите и сега във вас живее Божият Дух . Онзи , който възкреси Христос от мъртвите , ще даде живот на вашите смъртни тела чрез своя Дух , който живее във вас .
45008012	Затова , братя и сестри , ние не трябва да живеем според законите на грешната природа , защото не сме задължени да следваме нейните желания .
45008013	Онези , които живеят според грешната си природа , ще умрат , а онези , които чрез Духа умъртвят греховните си желания , ще живеят ,
45008014	защото истинските Божии деца са онези , които са ръководени от Божия Дух .
45008015	Вие приехте не дух , който ви прави роби и отново ви кара да се страхувате , а Духа , който ви прави Божии деца . Чрез него викаме „ Авва , Отче ! “
45008016	и същият този Дух заедно с нашия дух свидетелства , че сме Божии деца .
45008017	И понеже сме негови деца , ние също сме Божии наследници и наследници заедно с Христос , и след като страдаме заедно с него , ще получим и слава като неговата .
45008018	Сигурен съм , че страданията ни в този живот са нищо в сравнение с бъдещата слава , която ще ни бъде дадена .
45008019	Създаденият от Бога свят с нетърпение очаква времето , когато ще се разкрие кои са Божиите деца .
45008020	Светът беше променен така , че всичко в него се обезсмисли . Това стана не защото той го искаше , а защото Бог реши да го промени с надеждата ,
45008021	че създаденото от него ще бъде освободено от своето робство на разруха и ще се радва на славната свобода , която принадлежи на Божиите деца .
45008022	Защото знаем , че досега всичко , сътворено от Бога , стене и страда като жена в родилни болки .
45008023	И не само всичко сътворено , а и ние , които имаме Духа като начало на Божието благословение , стенем в себе си , докато с нетърпение очакваме пълното осиновяване от Бога , когато телата ни ще бъдат освободени .
45008024	Ние бяхме спасени и затова имаме тази надежда в сърцата си . Ако можехме да видим онова , което очакваме , то това нямаше да е истинска надежда , защото кой се надява на нещо , което вече вижда ?
45008025	Но ние се надяваме на нещо , което още не виждаме , и търпеливо го очакваме .
45008026	Духът идва на помощ в слабостта ни . Ние не знаем за какво и как да се молим , а той самият се моли за нас със стенания , които не могат да се изразят с думи .
45008027	Бог вижда това , което е в сърцата ни , и знае какво иска Духът , защото той се моли за Божиите святи хора така , както Бог желае .
45008028	И знаем , че във всичко Бог работи за доброто на онези , които го обичат , онези , които призова , защото такъв бе планът му .
45008029	Още преди сътворението на света той познаваше хората , които предварително отдели да бъдат подобни на неговия Син , за да може Божият Син да бъде първородният сред много братя и сестри .
45008030	Бог не само ги отдели предварително , но ги и призова ; които призова , направи праведни ; и които направи праведни , прослави .
45008031	Какво да кажем за това ? Ако Бог е на наша страна , кой може да е против нас ?
45008032	Нима Онзи , който не пожали собствения си Син , а го изпрати да умре за всички ни , няма да ни даде , заедно с Исус , и всичко останало ?
45008033	Кой може да обвини избраните от Бога ? Никой ! Защото Бог е този , който ги обявява за невинни .
45008034	Кой може да ги осъди ? Никой ! Христос Исус умря и , което е още по-важно , беше възкресен , и сега седи от дясната страна на Бога и се застъпва за нас .
45008035	Кой ще ни отдели от любовта на Христос ? Неприятностите , трудностите , преследванията , липсата на храна или дрехи , опасностите или мечът ?
45008036	Както е писано : „ Заради теб ни убиват непрестанно и гледат на нас като на овце , обречени на заколение . “
45008037	Не , във всички тези неща ние печелим славна победа чрез Онзи , който ни обикна .
45008038	Защото твърдо вярвам , че нито смъртта , нито животът , нито ангелите , нито управляващите духове , нито нещо в настоящето , нито нещо в бъдещето , нито други сили ,
45008039	нито нещо във висините , нито нещо в дълбините , нито каквото и да е от създаденото може да ни отдели от Божията любов , която имаме в Христос Исус , нашия Господ .
45009001	Говоря истината в Христос . Не лъжа и съвестта ми , водена от Святия Дух , ми е свидетел ,
45009002	че сърцето ми е изпълнено с голяма скръб и непрестанна болка .
45009003	Защото дори бих предпочел аз да бъда прокълнат и отделен от Христос заради братята и сестрите си , своите земни сродници ,
45009004	народа на Израел . Те са избрани да бъдат Божии деца . На тях Бог разкри славата си , на тях даде заветите , закона , правилния начин на поклонение и обещанията .
45009005	Техни са великите патриарси и те са земният род на Христос , който е Бог над всичко и благословен завинаги ! Амин .
45009006	Не че Божието обещание не се изпълни , но не всички от народа на Израел са наистина Божий народ .
45009007	И това , че са потомци на Авраам , не означава , че всички са негови истински деца . Както Бог каза на Авраам : „ Само чрез Исаак ще придобиеш истински потомци . “
45009008	Това означава , че Божии деца са не децата , родени по естествен начин , а децата , родени според обещанието .
45009009	А ето какво беше обещанието : „ По това време догодина ще се върна и Сара ще е родила син . “
45009010	И това не е всичко , тъй като Ревека също роди синове от един мъж — нашия праотец Исаак .
45009011	И още преди да се родят синовете й и преди да са извършили каквото и да е добро или зло , Бог каза на Ревека : „ По-големият син ще служи на по-малкия . “ Бог каза това , за да се осъществи планът му , който действа чрез неговия избор и е основан не на делата на човека , а на този , който призовава .
45009012	
45009013	Както е писано : „ Обикнах Яков , а намразих Исав . “
45009014	Какво да кажем тогава ? Нима Бог е несправедлив ?
45009015	Не , разбира се ! Той каза на Моисей : „ Към когото реша да проявя милост , ще я проявя и към когото реша да проявя съжаление , ще го проявя . “
45009016	Така че всичко зависи не от желанието или усърдието на човека , а от Бога , който показва милост .
45009017	Защото според Писанието Бог каза на фараона : „ Аз те сложих на престола , за да покажа чрез теб властта си и за да се прогласи името ми по целия свят . “
45009018	Затова Бог проявява милост към този , когото избере , и закоравява сърцето на онзи , когото поиска .
45009019	Сигурно ще ми кажеш : „ Щом Бог ръководи делата ни , защо тогава ни вини за тях ? Нима някой може да се противопостави на волята му ? “
45009020	Но кой си ти , човече , за да възразяваш на Бога ? И може ли сътвореното да каже на твореца си : „ Защо си ме създал такъв ? “
45009021	И няма ли власт грънчарят над глината , когато превръща парче глина в специален съд или в съд за всекидневна употреба ?
45009022	Така и Бог , понеже искаше да прояви гнева си и да покаже силата си , понасяше търпеливо онези , които бяха предмет на гнева му и бяха готови за своето унищожение .
45009023	Той чакаше , за да покаже богатата си слава на онези , които бяха предмет на милостта му . Те бяха подготвени от Бога да получат неговата слава .
45009024	Ние сме тези хора , които той призова не само измежду юдеите , а измежду езичниците .
45009025	Както казва Писанието в книгата на Осия : „ Тези , които не бяха мой народ , ще нарека свой народ , и нелюбимия народ ще назова любим . “
45009026	„ И на същото място , където Бог им каза : « Вие не сте мой народ » , там ще бъдат наречени деца на живия Бог . “
45009027	А Исая възкликва за Израел : „ Въпреки че децата на Израел са многобройни като песъчинките в морето , много малко от тях ще бъдат спасени ,
45009028	защото Господ ще изпълни присъдата си над земята бързо и докрай . “
45009029	Както Исая предсказа : „ Ако Всемогъщият Бог не беше оставил някои хора от народа ни , сега щяхме да бъдем като Содом и да станем като Гомора . “
45009030	Какво да кажем тогава ? Езичниците , които не търсеха да станат праведни пред Бога , станаха праведни , понеже повярваха .
45009031	А народът на Израел , който следваше закон , за да стане праведен , не успя .
45009032	И защо ? Защото се опитваше да стане праведен не чрез вярата , а чрез делата си . Той се препъна в камъка , в който хората ще се спъват .
45009033	Както е писано : „ Виж , поставям в Сион камък , в който хората ще се спъват , камък , която ще ги кара да падат . Но този , който повярва в него , няма да се посрами . “
45010001	Братя и сестри , от цялото си сърце желая юдеите да бъдат спасени и се моля за това на Бога ,
45010002	защото съм им свидетел , че те имат ревност за Бога , но нямат правилното знание .
45010003	Те не познаваха начина , по който Бог прави хората праведни , и се опитваха да станат праведни по свой начин , като не приеха Божия начин да станат праведни .
45010004	Христос сложи край на закона , за да стане праведен всеки , който вярва .
45010005	За оправданието , постигнато чрез подчинение на закона , Моисей пише : „ Който следва закона , ще живее чрез него . “
45010006	Но за оправданието , постигнато чрез вярата , Писанието казва : „ Не питайте сърцето си : « Кой ще се качи на небето ? » “ ( което значи : „ Кой ще се качи на небето да доведе Христос долу на земята ? “ )
45010007	и не казвайте : « Кой ще слезе в бездната ? » ( което значи : „ Кой ще слезе в бездната да изведе Христос от мястото на мъртвите ? “ )
45010008	Ето какво казва Писанието : „ Словото е близо до теб . То е на устните ти и в сърцето ти . “ Това е посланието за вярата , което ние проповядваме :
45010009	ако изповядаш , че Исус е Господ и повярваш в сърцето си , че Бог го възкреси от мъртвите , ще бъдеш спасен .
45010010	Защото вярваме със сърцата си и това води до нашето оправдание , и изповядваме с устните си и това води до нашето спасение .
45010011	В Писанието е казано : „ Всеки , който повярва в него , няма да се посрами . “
45010012	Казано е „ всеки “ , тъй като няма разлика между юдеи и езичници , понеже същият Господ е Господ за всички и дава богатствата си на всички , които го призовават .
45010013	Защото „ всеки , който призове името на Господа , ще бъде спасен . “
45010014	Но как хората да потърсят помощ от Бога , ако не вярват в него ? А как да повярват , ако не са чували за него ? И как да чуят , ако никой не проповядва сред тях ?
45010015	Както е казано в Писанието : „ Колко прекрасни са нозете на онези , които носят добри вести ! “
45010016	Но не всички юдеи приеха Благата вест . Исая каза : „ Господи , кой повярва на посланието ни ? “
45010017	Вярата идва след като хората чуят Благата вест , а те я чуват , когато някой проповядва за Христос .
45010018	Но аз питам : „ Нима хората не чуха Благата вест ? “ Разбира се , че я чуха , както е казано в Писанието : „ Гласът им се разнесе по цялата земя и думите им стигнаха до всички краища на света . “
45010019	И отново питам : „ Нима народът на Израел не разбра ? “ Първо Моисей каза : „ Ще ви накарам да ревнувате чрез народ , който не е народ . Ще ви разгневя чрез народ , който не разбира . “
45010020	След това Исая имаше смелостта да каже : „ Намериха ме онези , които не ме търсеха . Разкрих се на онези , които не питаха за мен . “
45010021	Бог каза това чрез Исая за другите народи , а за народа на Израел казва : „ По цял ден протягам ръцете си към хора , които отказват да ми се покоряват и да ме следват . “
45011001	Питам тогава : „ Нима Бог е отхвърлил своя народ ? “ Не , разбира се ! Нали аз също съм израелтянин , потомък на Авраам , от племето на Вениамин .
45011002	Бог не е отхвърлил своя народ , когото предварително е избрал ! Или не знаете какво казва Писанието за Илия , който умолявал Бога против народа на Израел :
45011003	„ Господи , те убиха пророците ти и разрушиха олтарите ти . Аз съм единственият , който остана , а искат и мен да убият . “
45011004	Но какво му отговорил Бог ? — „ Запазих за себе си седем хиляди мъже , които не са се поклонили пред Ваал . “
45011005	Така и сега са останали няколко души , които Бог е избрал чрез благодатта си .
45011006	И щом са избрани чрез Божията благодат , то изборът не зависи от делата им , защото ако беше така , Божията благодат не би била благодат .
45011007	Ето какво се случи : народът на Израел не успя да намери това , което търсеше . Избраните от Бога го постигнаха , а останалите закоравиха сърцата си .
45011008	Както е казано в Писанието : „ Бог ги направи безчувствени . “ „ Той им даде очи , които не виждат , и уши , които не чуват , и така е и досега . “
45011009	А Давид казва : „ И нека собствените им пирувания станат примка и капан за тях . И нека паднат и получат наказанието си .
45011010	Нека очите им се замъглят , за да не виждат и нека завинаги се превият под нещастията си . “
45011011	И питам : „ Когато юдеите се препънаха и паднаха , падането им окончателно ли беше ? “ Не , разбира се ! Но чрез тяхното препъване дойде спасение за езичниците и това накара юдеите да завиждат .
45011012	И ако тяхното препъване донесе богати благословения на света и тяхната загуба донесе богати благословения на езичниците , то колко повече ще донесе влизането на пълния брой юдеи в Божието царство !
45011013	Сега се обръщам към вас , които не сте юдеи . Точно защото съм апостол на езичниците , придавам такова значение на служението си
45011014	с надеждата , че мога да накарам хората от своя народ да ревнуват и да спася някои от тях .
45011015	Защото , ако като ги отхвърли , Бог се помири със света , какво би могло да донесе приемането им от Бога , освен живот от мъртвите ?
45011016	Ако първият залък се даде в дар на Бога , целият хляб се освещава . Ако коренът на дървото е свят , то и клоните му са святи .
45011017	И ако някои от клоните са били отчупени , а ти , който си клонка от дива маслина , си бил присаден сред тях и споделяш корена и богатите сокове на дървото ,
45011018	не трябва да се хвалиш пред клоните , които са отчупени . И ако се хвалиш , помни , че не ти храниш корена , а той — теб .
45011019	Ще кажеш : „ Да , но за да бъда присаден , други клони бяха отчупени . “
45011020	Вярно е . Те бяха отчупени , защото нямаха вяра , а ти поради вярата си остана . Затова трябва не да се гордееш , а да се страхуваш ,
45011021	защото щом Бог не пощади клоните , които по природа принадлежат на дървото , той няма да пощади и теб , ако спреш да вярваш .
45011022	Трябва да запомниш и Божието милосърдие , и строгостта му — строгост към онези , които са се отрекли от него , и милосърдие към теб , ако останеш в това милосърдие . Защото ако не останеш , и ти ще бъдеш отрязан от дървото ,
45011023	а юдеите ще бъдат присадени обратно , ако не упорстват в неверието си , тъй като Бог е способен да ги присади отново .
45011024	Щом като ти , който беше отрязан от диво маслиново дърво , на което принадлежеше по природа , и — противно на природата — беше присаден към облагородено маслиново дърво , толкова по-лесно е тези , които по природа са облагородени маслинови клонки , да бъдат присадени отново към дървото , на което принадлежат по природа .
45011025	Братя и сестри , искам да разберете тази скрита истина ( за да не разчитате твърде много на собствената си мъдрост ) : част от народа на Израел упорито отказа да повярва , но това ще се промени , когато пълният брой езичници дойдат при Бога .
45011026	И по този начин целият Израел ще се спаси . Както казва Писанието : „ От Сион ще дойде освободител и ще отстрани всяко безчестие от рода на Яков .
45011027	И аз ще сключа с тях този завет , когато премахна греховете им . “
45011028	Отказвайки да приемат Благата вест , юдеите стават врагове на Бога заради вас , езичниците , но Бог избра юдеите и ги обича заради обещанията си към предците им .
45011029	Защото Бог никога не променя решението си за тези , които призовава , и за това , което дава .
45011030	Както вие някога не се покорявахте на Бога , но сега получихте неговата милост заради непокорството на юдеите ,
45011031	така сега те станаха непокорни , защото Бог прояви милост към вас , за да могат те също да получат Божията милост .
45011032	Защото Бог е заключил всички хора в затвора на непокорството , за да може да покаже милост към всички .
45011033	Колко дълбоки са Божиите богатства и неговата мъдрост и знание ! Колко необясними са присъдите му и неразбираеми — пътищата му !
45011034	Както казва Писанието : „ Кой знае ума на Господа ? Кой може да му бъде съветник ? “
45011035	„ Кой му е дал нещо , за да е длъжен Бог да му се отплати ? “
45011036	Защото всичко е създадено от Бога и съществува чрез него и за него . Слава на Бога завинаги ! Амин .
45012001	Ето защо , братя и сестри , заради великата милост , която Бог ви предложи , ви моля да принесете себе си като жива и свята жертва , угодна на Бога . Това е вашето духовно служение пред него .
45012002	И не бъдете повече ръководени от критериите на този свят , а се променяйте , като непрекъснато обновявате умовете си , за да сте способни да разпознавате какво желае Бог и какво е добро , угодно на него и съвършено .
45012003	Бог ми даде специален дар и затова казвам на всички вас : не възвеличавайте себе си повече , отколкото е редно , а разсъждавайте разумно според количеството вяра , която Бог е раздал на всеки от вас .
45012004	Защото както тялото ни се състои от много части ( въпреки че не всички имат еднакви функции ) ,
45012005	така и ние всички сме едно тяло в Христос и всеки от нас принадлежи на другите .
45012006	Ние получаваме различни дарби според благодатта , която Бог ни дава . Който има дарбата да пророкува , трябва да я използва според вярата си .
45012007	Който има дарбата да служи , трябва да се посвети на това служение . Който има дарбата да поучава , трябва да се посвети на поучаването .
45012008	Който има дарбата да насърчава , трябва да се посвети на това . Който има дарбата да споделя благата си , нека го прави щедро . Който има дарбата да ръководи , нека го прави с усърдие . Който има дарбата да върши добрини , нека го прави с радост .
45012009	Любовта ви трябва да е искрена . Ненавиждайте злото . Дръжте се здраво за доброто .
45012010	Показвайте привързаност в любовта си към другите вярващи и отдавайте повече почит на останалите , отколкото на себе си .
45012011	Не бъдете мързеливи в усърдието и служете на Бога с пламенен дух .
45012012	Радвайте се в надеждата , бъдете търпеливи в нещастията и постоянствайте в молитвата .
45012013	Споделяйте благата си с Божиите хора , които са в нужда , и бъдете гостоприемни .
45012014	Благославяйте онези , които ви преследват . Благославяйте ги , не ги проклинайте .
45012015	Радвайте се заедно с онези , които се радват , и плачете заедно с онези , които плачат .
45012016	Живейте в съгласие един с друг . Не бъдете горделиви и не надценявайте себе си , а се сприятелявайте с хората със скромно положение .
45012017	Не отвръщайте на злото със зло , а си поставете за цел да вършите тези неща , които всички смятат за добри .
45012018	Доколкото зависи от вас и ако е възможно , живейте в мир с всички хора .
45012019	Не отмъщавайте за себе си , скъпи мои , а оставете това на Божия гняв , защото Господ казва в Писанията : „ Мое е отмъщението . Аз ще отплатя . “
45012020	А ето как трябва да постъпвате : „ Ако врагът ти е гладен , нахрани го , ако е жаден — дай му да пие . Защото ако направиш това , ще го накараш да се засрами . “
45012021	Не оставай злото да те побеждава , а ти го побеждавай с добро .
45013001	Всеки трябва да се подчинява на по-висшите власти , защото няма власт , която да не е дадена от Бога , и онези , които сега управляват , са определени от Бога .
45013002	Така че , който не се подчинява на властта , се изправя срещу това , което Бог е наредил , и онези , които постъпват така , ще си навлекат наказание .
45013003	Управниците вдъхват страх не у тези , които вършат добро , а у онези , които вършат зло . Ако искаш да не се боиш от властите , върши добро и ще получиш тяхната похвала ,
45013004	защото те са Божии служители , които работят за твое добро . Но ако вършиш зло , тогава се страхувай , защото те имат властта да накажат и се очаква да я използват , тъй като са Божии служители да наказват тези , които вършат зло .
45013005	Ето защо трябва да се подчинявате — не само поради страх от Божието наказание , а и заради собствената си съвест .
45013006	Затова плащате и данъци — защото управниците служат на Бога и са се посветили на това .
45013007	Давайте на всеки дължимото : данъци — на тези , на които дължите данъци , такси — на тези , на които дължите такси , уважение — на тези , на които дължите уважение , и почести — на тези , на които дължите почести .
45013008	Не допускайте никакъв дълг към никого , освен дълга да се обичате един друг , защото който обича другите , е изпълнил всяко изискване на закона .
45013009	Защото заповедите „ Не прелюбодействай ! “ , „ Не убивай ! “ , „ Не кради ! “ , „ Не пожелавай това , което не ти принадлежи ! “ , както и всички други заповеди се съдържат в думите : „ Обичай ближния си както себе си ! “
45013010	Любовта кара хората да не вършат зло на ближния си . Затова любовта води до изпълнението на закона .
45013011	Трябва да постъпвате така , защото знаете в какво време живеем . Знаете , че е дошъл часът да се събудите от сън , защото сега спасението ни е по-близо , отколкото тогава , когато повярвахме .
45013012	Нощта е към своя край , денят е вече близо . Нека отхвърлим делата , които принадлежат на мрака , и си сложим оръжията , които принадлежат на светлината .
45013013	Нека се държим благопристойно , както подобава на хора , които принадлежат на деня — не в разточителни пирове и пиянство , не в сексуални грехове и разгулен живот , не в раздори и завист .
45013014	Вместо това се облечете с Господ Исус Христос и не мислете как да задоволите грешната си човешка природа и как да изпълните злите си желания .
45014001	Приемайте този , чиято вяра е слаба , и не спорете с него , независимо от това , че мислите по различен начин .
45014002	Един вярва , че може да яде всичко , а друг , чиято вяра е слаба , яде само зеленчуци .
45014003	Който яде всичко , не трябва да презира онзи , който не яде някои неща . И този , който не яде някои неща , не трябва да осъжда онзи , който яде всичко , защото Бог го е приел .
45014004	Кой си ти , че да съдиш чуждия слуга ? Неговият господар решава дали той стои или пада . И ще стои , защото Господ има властта да го направи да стои .
45014005	Така също един човек цени определени дни повече от други , а друг цени еднакво всички дни . Всеки трябва да постъпва в съответствие с убежденията си .
45014006	Този , който счита някои дни за по-специални , го прави за Господа , и този , който яде всякаква храна , го прави за Господа , защото благодари на Бога . И този , който не яде всякаква храна , също го прави за Господа и благодари на Бога .
45014007	Защото никой от нас не живее за себе си и никой не умира за себе си .
45014008	Ако живеем — живеем за Господа , ако умираме — умираме за Господа и му принадлежим и в живота , и в смъртта си .
45014009	Затова и Христос умря и се върна към живота , за да бъде Господ и на мъртвите , и на живите .
45014010	Така че ти — защо осъждаш своя брат ? Или ти — защо го презираш ? Всички ние ще бъдем изправени пред Бога да бъдем съдени от него .
45014011	Защото Писанието казва : „ Всички ще превият коляно пред мен и ще признаят , че аз съм Бог . И както е истина , че съм жив , така е истина и че това ще се случи — казва Господ . “
45014012	И така , всеки от нас ще отговаря пред Бога за своя собствен живот .
45014013	Затова , нека престанем да се съдим един друг , а да решим да не поставяме пречки или неща , които карат нашите братя и сестри да падат .
45014014	Като човек в Господ Исус зная и съм убеден , че няма храна , която сама по себе си да е нечиста , освен за този , който я смята за нечиста ; тогава за него тя наистина е нечиста .
45014015	Ако заради храната , която ядеш , нараниш брат си , ти не постъпваш така , както изисква любовта . Недей чрез храната , която ядеш , да погубваш този , за когото умря Христос .
45014016	Не действайте така , че това , което смятате за добро , да се злослови от другите .
45014017	Защото в Божието царство са важни не храната и питието , а праведността , мирът и радостта , които дава Святият Дух .
45014018	Който служи на Христос , като живее така , ще радва Бога и ще има одобрението на другите хора .
45014019	Ето защо нека се стремим към това , което носи мир , и това , което ни помага да се укрепваме взаимно .
45014020	Не позволявай храната ти да унищожи Божието дело . Всичко е чисто и можеш да го ядеш , но е грешно да ядеш нещо , което ще накара някой друг да извърши грях .
45014021	По-добре е да не ядеш месо , да не пиеш вино и да не вършиш нищо , което може да накара брат ти да извърши грях .
45014022	Нека убежденията ти бъдат тайна между теб и Бога . Благословен е онзи , който не се чувства виновен , когато постъпва така , както смята за добре .
45014023	Но този , който се съмнява дали нещо е правилно или грешно , ще бъде осъден от Бога , ако изяде храна , която смята , че трябва да избягва , защото той не вярва , че това , което върши , е правилно , а всичко , което не се прави от убеждение , е грях .
45015001	Ние , които сме силни във вярата , трябва да помагаме и носим заедно слабостите на онези , които не са силни , а не да угаждаме на себе си .
45015002	Всеки от нас трябва да се опитва да върши онова , което е угодно и полезно за ближния , и да му помага да укрепи вярата си .
45015003	Дори Христос не живя да угоди на себе си . Както казва Писанието за него : „ Хулите на онези , които обиждаха теб , паднаха върху мен . “
45015004	Всичко , което е казано в Писанията , е казано за наше поучение , за да можем чрез търпението и насърчението , които Писанията ни дават , да имаме надежда .
45015005	И нека Богът на търпението и насърчението ви дари с разбирателство помежду ви така , както Христос Исус иска ,
45015006	и всички заедно в един глас да прославяте Бога и Бащата на нашия Господ Исус Христос .
45015007	Затова , приемайте се един друг , както Христос ви прие . Така Бог ще се прослави .
45015008	Казвам ви , че Христос стана слуга на юдеите заради Божията истина , за да потвърди , че Бог ще изпълни обещанията си , дадени на предците ,
45015009	и за да може езичниците да прославят Бога за милостта му към тях . Както казва Писанието : „ Затова ще ти благодаря между езичниците и ще възпявам твоето име . “
45015010	Казано е също : „ Радвайте се , езичници , заедно с онези , които принадлежат на Бога . “
45015011	И още : „ Възхвалявайте Господа , всички вие , езичници , и нека всички народи го възхваляват . “
45015012	А Исая казва : „ Ще се появи потомък от рода на Есей и ще се въздигне да царува над езичниците , и в него ще бъде тяхната надежда . “
45015013	Нека Богът на надеждата ви изпълни с радост и мир , като уповавате на него , за да прелива надеждата ви чрез силата на Святия Дух .
45015014	Братя и сестри , уверен съм , че сте изпълнени с добро и с всяко знание и можете сами да се учите един друг .
45015015	Но аз ви писах открито за някои неща , които искам да ви напомня отново . Направих това , защото Бог ме дари с тази специална дарба
45015016	да служа на Христос Исус сред езичниците . Аз служа на Бога , като проповядвам неговата Блага вест . Правя това , за да може езичниците да станат принос , който Бог ще приеме и освети чрез Святия Дух .
45015017	Гордея се в Христос Исус с труда си за Бога .
45015018	Не се осмелявам да говоря за това , което аз извърших , а за това , което Христос извърши чрез мен , за да доведе езичниците до подчинение на Бога , чрез моите думи и дела ,
45015019	чрез силата на знамения и чудеса и чрез властта на Духа . Проповядвах Благата вест за Христос по всички земи от Ерусалим до Илирик и вече завърших това свое дело .
45015020	Винаги съм искал да проповядвам там , където името на Христос не е било чуто , за да не градя върху основата на друг ,
45015021	а както казва Писанието : „ Тези , на които не е говорено за него , ще видят и тези , които не са чули за него , ще разберат . “
45015022	Ето защо много пъти бях спиран да дойда при вас .
45015023	Но сега , когато приключих делото си по тези земи , и тъй като от много години желая да дойда при вас ,
45015024	надявам се да ви посетя на път за Испания . Да , надявам се да ви видя при това свое пътуване и да получа вашата подкрепа за пътуването ми , след като първо имам щастието да постоя с вас известно време .
45015025	Но сега отивам в Ерусалим , за да служа на Божиите хора там ,
45015026	защото вярващите в Македония и Ахая решиха да дадат помощ на Божиите хора в Ерусалим , които са бедни .
45015027	Да , те решиха да направят това , а имат и задължения към тях , защото както юдеите споделиха с езичниците духовните си блага , така и езичниците трябва да споделят с тях материалните си блага .
45015028	Когато завърша своята мисия и предам събраните пари в ръцете на бедните в Ерусалим , ще се отправя към Испания , минавайки през вашия град .
45015029	И зная , че когато дойда при вас , ще дойда с цялото Христово благословение .
45015030	Моля ви , братя и сестри , чрез нашия Господ Исус Христос и чрез любовта , която Духът ни дава , борете се заедно с мен в молитвите си към Бога за мен
45015031	да бъда избавен от невярващите в Юдея и помощта , която нося в Ерусалим , да бъде приета добре от Божиите хора там ,
45015032	за да мога , ако такава е Божията воля , да дойда при вас с радост и да се освежа заедно с вас .
45015033	Богът на мира да бъде с всички ви . Амин .
45016001	Препоръчвам ви Фива , наша сестра , дякониса в църквата в Кенхрея .
45016002	Приемете я в Господа , както подобава на Божии хора , и й помогнете с всичко , от което се нуждае от вас , защото тя много е помагала и на мен , и на други хора .
45016003	Поздравете Прискила и Акила , които работят заедно с мен в Христос Исус .
45016004	Те рискуваха живота си , за да спасят моя , за което не само аз съм им благодарен , но и всички църкви на езичниците .
45016005	Поздравете и църквата , която се събира в техния дом . Поздравете и моя скъп приятел Епенет , който беше първият в Азия , повярвал в Христос .
45016006	Поздравете Мария , която много се труди за вас .
45016007	Поздравете Андроник и Юния , мои сродници , които бяха в затвора заедно с мен и са едни от най-видните сред апостолите . Те станаха християни още преди мен .
45016008	Поздравете Амплий , моя скъп приятел в Господа .
45016009	Поздравете Урбан , който работи заедно с мен в Христос , и моя скъп приятел Стахий .
45016010	Поздравете Апелий , който беше поставен на изпитания и доказа , че е истински християнин . Поздравете всички от семейството на Аристовулий .
45016011	Поздравете сродника ми Иродион и всички от семейството на Наркис , които принадлежат на Господа .
45016012	Поздравете Трифена и Трифоса , които упорито се трудят в Господа . Поздравете моята скъпа приятелка Персида , която също много се труди в Господа .
45016013	Поздравете Руф , избрания в Господа , и майка му , която е и моя майка .
45016014	Поздравете Асинкрит , Флегонт , Ермий , Патрова , Ерм и всички братя в Христос , които са с тях .
45016015	Поздравете Филолог и Юлия , Нирей и сестра му , Олимпан и всички Божии хора с тях .
45016016	Поздравете се един друг със свята целувка . Всички Христови църкви ви поздравяват .
45016017	Братя и сестри , моля ви да внимавате много с тези , които причиняват разногласия сред хората и смущават вярата им , противно на учението , което сте приели . Стойте далеч от тях ,
45016018	защото такива хора служат не на нашия Господ Христос , а на собствените си апетити и с ласкателни приказки и мили думи заблуждават хората , които не познават злото .
45016019	Вестта за вашето покорство стигна до всички вярващи и аз съм много щастлив за вас , но искам да постъпвате мъдро по отношение на доброто и да съхраните невинността си по отношение на злото .
45016020	Богът на мира скоро ще смачка Сатана и ще ви даде власт над него . Благодатта на нашия Господ Исус да бъде с вас .
45016021	Тимотей , който работи заедно с мен , ви поздравява . Поздравяват ви също и сродниците ми Луций , Ясон и Сосипатър .
45016022	Поздравявам ви в Господа и аз , Тертий , който записвам това послание .
45016023	Гай , в чийто дом живея аз и се събира цялата църква , също ви поздравява . Поздравяват ви още Ераст , градският ковчежник тук , и нашият брат Кварт .
45016025	Слава на Бога , който може да укрепи вярата ви чрез Благата вест , която проповядвам . Това е посланието за Исус Христос , тайната истина , която Бог разкри и която векове наред беше скрита .
45016026	Но сега тя бе изявена чрез написаното от пророците и според заповедта на вечния Бог се извести на всички народи , за да повярват и да му се подчинят .
45016027	На единствено мъдрия Бог да бъде слава завинаги чрез Исус Христос ! Амин .
46001001	От Павел , чрез Божията воля призован да бъде апостол на Христос Исус , и от брат Состен .
46001002	До църквата на Бога в Коринт , до хората , посветили се на служба в Христос Исус , призовани да бъдат Божий свят народ , заедно с всички , които където и да са , призовават името на нашия Господ Исус Христос — техния и наш Господ .
46001003	Благодат и мир на вас от Бога , нашия Баща , и от Господ Исус Христос .
46001004	Винаги благодаря на моя Бог за вас заради благодатта , която Бог ви е дал чрез Христос Исус ,
46001005	защото чрез него бяхте богато благословени : във всяко слово и всяко знание .
46001006	Свидетелството за Христос бе затвърдено сред вас
46001007	и вие не сте лишени от нито един дар , докато копнеете нашият Господ Исус Христос да се открие .
46001008	Той ще ви пази силни до края , така че никой да не може да ви обвини в Деня на нашия Господ Исус Христос .
46001009	Верен е Бог , който ви призова да имате общение с неговия Син Исус Христос , нашия Господ .
46001010	Но аз ви умолявам , братя и сестри , в името на нашия Господ Исус Христос , всички да сте съгласни помежду си и да няма разделения сред вас , а да бъдете напълно единни в помислите и целите си .
46001011	Защото разбрах от хората от дома на Хлоя , че помежду ви има раздори .
46001012	Имам предвид това , че всеки от вас говори : „ Аз принадлежа на Павел “ , „ Аз принадлежа на Аполос “ , „ Аз принадлежа на Кифа “ или „ Аз принадлежа на Христос “ .
46001013	Нима Христос е разделен ? Павел ли умря на кръста за вас ? И в името на Павел ли бяхте кръстени ?
46001014	Благодаря на Бога , че не кръстих никого от вас освен Крисп и Гай ,
46001015	за да не може нито един от вас да каже , че е кръстен в моето име .
46001016	Кръстих също и хората от дома на Стефанино , но друг не помня да съм кръщавал .
46001017	Защото Христос ме изпрати не да кръщавам , а да проповядвам Благата вест : не като говоря с човешка мъдрост , за да не изгуби силата си посланието за Христовия кръст .
46001018	Посланието за кръста е глупост за онези , които се изгубват , но то е Божията сила за онези , които се спасяват .
46001019	Писанието казва : „ Ще унищожа мъдростта на мъдрите и ще направя безполезен ума на умните . “
46001020	Къде е мъдрият човек ? Къде е ученият ? Къде е философът на този свят ? Не е ли направил Бог глупава мъдростта на света ?
46001021	Затова , след като светът не позна Бога чрез мъдростта си , Бог в своята мъдрост избра чрез „ глупостта “ на посланието , което проповядваме , да спаси онези , които вярват .
46001022	Така юдеите искат знамения , гърците търсят мъдрост ,
46001023	а ние проповядваме Христос , разпънат на кръста — послание , което за юдеите е обида , а за езичниците — глупост .
46001024	Но за онези , които са призовани , както сред юдеите , така и сред гърците , Христос е Божията сила и Божията мъдрост .
46001025	Защото Божията „ глупост “ е по-мъдра от човешката мъдрост и Божията „ слабост “ е по-силна от човешката сила .
46001026	Братя и сестри , помислете какви бяхте , когато Бог ви призова . Малко от вас бяха мъдри според човешките критерии . Малко от вас имаха власт и малко от вас бяха от благородно потекло .
46001027	Но Бог избра това , което светът смята за глупаво , за да засрами мъдрите . Бог избра това , което светът смята за слабо , за да засрами силните .
46001028	Бог избра това , което светът смята за унизено и презряно , това , което е „ нищо “ , за да премахне онова , което е „ нещо “ ,
46001029	така че никой да не може да се хвали пред Бога .
46001030	Но той е изворът на вашия живот в Христос Исус , който според действието на Бога стана наша мъдрост , праведност , освещение и изкупление ,
46001031	за да може , както казва Писанието : „ Който се хвали , да се хвали с това , което Господ е направил . “
46002001	Братя и сестри , когато дойдох при вас , аз не дойдох , за да ви изявя Божията тайна истина с превзети думи или човешка мъдрост .
46002002	Защото реших докато съм сред вас , да забравя всичко освен Исус Христос и неговата смърт на кръста .
46002003	Така че когато дойдох при вас , бях слаб и целият треперех от страх ,
46002004	и поучавах и проповядвах не с мъдри думи , които убеждават хората , а със силни доказателства от Духа ,
46002005	за да се основава вярата ви не на човешката мъдрост , а на Божията сила .
46002006	Ние учим на мъдрост онези , които са зрели , но не на мъдростта на този свят , нито на мъдростта на управниците на този свят , чиято власт е към своя край .
46002007	Ние учим на тайната Божия мъдрост , която бе скрита от хората и която Бог бе предназначил за наша слава още преди сътворението на света .
46002008	Нито един от управниците на света не знаеше тази мъдрост , защото ако я знаеха , нямаше да разпънат на кръста славния Господ ,
46002009	но както казва Писанието : „ Нито око е виждало , нито ухо е чувало , нито човешки ум си е представял това , което Бог е подготвил за онези , които го обичат . “
46002010	Но Бог ни разкри тази мъдрост чрез Духа , който изследва всичко , дори тайните дълбини на Бога .
46002011	Защото никой не знае мислите на друг човек освен духът , който живее в този човек . Така никой освен Божият Дух не знае мислите на Бога .
46002012	Но на нас ни бе даден не духът , който принадлежи на света , а Духът , който идва от Бога , за да разберем всичко , с което Бог ни е дарил .
46002013	Когато говорим за тези неща , ние не го правим с думи , научени от човешката мъдрост , а с думи , на които Духът ни научи , и обясняваме духовните неща на онези , които имат Духа .
46002014	Без Духа човек не приема истините , които Божият Дух разкрива , защото за него те са глупост и той не може да ги разбере , тъй като те могат да бъдат преценени само духовно .
46002015	А който има Духа , преценява всичко , но него никой не може да го прецени , защото , както казва Писанието :
46002016	„ Кой знае какво мисли Господ , за да може да му дава съвети ? “ Но на нас ни е даден Христовият начин на мислене .
46003001	Но аз , братя и сестри , в миналото не можех да ви говоря като на хора , които имат Духа , а трябваше да ви говоря като на хора от този свят , като на бебета в Христос .
46003002	Храних ви с мляко , а не с твърда храна , защото не бяхте готови да я приемете , както и сега не сте готови ,
46003003	понеже сте все още хора от света . Защото щом като между вас има завист и раздори , нима това не показва , че сте хора от света и че постъпвате напълно по човешки ?
46003004	Когато един казва : „ Аз принадлежа на Павел “ , а друг : „ Аз принадлежа на Аполос “ , не постъпвате ли като хора от света ?
46003005	Кой е Аполос и кой е Павел ? Те са само служители , чрез които вие повярвахте , и извършиха делото си така , както Бог бе възложил на всеки един .
46003006	Аз посях семето , Аполос го поля , но Бог го направи да порасне .
46003007	Ето защо , важен е не този , който сее , нито този , който полива , а Бог , който прави посятото да расте .
46003008	Този , който сее , и този , който полива , работят с една цел и всеки ще получи своята награда според труда си .
46003009	Ние заедно работим за Бога , а вие сте Божията нива и Божията постройка .
46003010	Според дарбата , която Бог ми даде , аз поставих основата като мъдър майстор-строител , а друг гради върху нея , но всеки трябва да внимава как гради .
46003011	Защото никой не може да положи основа , различна от тази , която вече е положена , и тази основа е Исус Христос .
46003012	Когато хората градят върху тази основа , независимо дали използват злато , сребро , скъпоценни камъни , дърво , сено или слама ,
46003013	работата на всеки ще се види ясно , защото Денят , който ще дойде с огън , ще направи всичко ясно и същият този огън ще изпита работата на всеки , за да определи каква е .
46003014	И ако работата на някого — онова , което е построил върху основата — издържи , този човек ще получи награда .
46003015	Ако изгори , този , който го е построил , ще понесе щети , самият той обаче ще се спаси , но така , както се спасява човек , който успява да избяга от горяща сграда .
46003016	Нима не знаете , че вие сте Божият храм и Божият Дух живее във вас ?
46003017	Ако някой разруши Божия храм , Бог ще го унищожи , защото Божият храм е свят , а този храм сте вие .
46003018	Не се заблуждавайте ! Ако някой сред вас се смята за мъдър според стандартите на този свят , нека стане „ глупав “ , за да стане наистина мъдър .
46003019	Защото мъдростта на този свят е глупост в очите на Бога . Писанието казва : „ Бог улавя мъдрите в техните хитрувания . “
46003020	Казано е също : „ Господ знае , че мислите на мъдрите са безполезни . “
46003021	Ето защо никой не трябва да се хвали с хора , защото всичко е ваше :
46003022	Павел , Аполос и Кифа , светът , животът и смъртта , настоящето и бъдещето . Всичко принадлежи на вас ,
46003023	а вие принадлежите на Христос , който принадлежи на Бога .
46004001	Ето как трябва да се гледа на нас : като на Христови слуги и хора , на които са поверени тайните Божии истини .
46004002	И това , което се изисква от онези , на които е поверено нещо , е да оправдаят оказаното доверие .
46004003	Но за мен няма никакво значение дали ще ме съдите вие или който и да е човешки съд , нито аз съдя себе си ,
46004004	защото — макар и съвестта ми да е чиста — не тази е причината да бъда оправдан . Господ е този , който ме съди .
46004005	Затова не съдете за нищо преждевременно , преди да е дошъл Господ . Той ще освети скритото в мрак и ще разкрие намеренията на сърцата . Тогава Бог ще даде на всеки похвалата , която е заслужил .
46004006	Братя и сестри , казах тези неща за Аполос и за мен заради вас , като пример , от който да разберете значението на думите : „ Следвайте само това , което е писано “ , за да не се възгордявате и да не отдавате предпочитания на един за сметка на друг .
46004007	Кой казва , че ти си по-добър от останалите ? И кое от това , което имаш , не ти е било дадено ? А след като всичко ти е било дадено , защо тогава се гордееш така , сякаш не ти е било подарено ?
46004008	Мислите , че сега имате всичко , което ви е нужно , и сте вече богати . Мислите , че сте станали царе без нас . Бих искал наистина да сте царе , за да царуваме и ние с вас !
46004009	Защото мисля , че Бог отреди на нас , апостолите , последното място , като на мъже , обречени на смърт , тъй като станахме зрелище за цял свят — и за ангелите , и за хората .
46004010	Ние сме глупави заради Христос , но вие сте мъдри в Христос . Ние сме слаби , но вие сте силни . Вие сте почитани , а ние — презрени .
46004011	Дори и сега все още сме гладни и жадни , облечени в дрипи , бити и бездомни .
46004012	Работим неуморно , за да изкараме прехраната си . Когато ни проклинат — благославяме , когато ни преследват — търпим ,
46004013	когато ни хулят — отвръщаме с добра дума . И досега хората се отнасят с нас като с боклука на света , измета на обществото .
46004014	Пиша това не за да ви накарам да се срамувате , а ви предупреждавам като свои скъпи деца .
46004015	Защото дори и да имате десет хиляди наставника в Христос , нямате много бащи , понеже аз съм този , който стана ваш баща в Христос Исус чрез Благата вест .
46004016	Ето защо ви умолявам : подражавайте ми .
46004017	Затова изпратих при вас Тимотей , мое скъпо и вярно дете в Господа , който ще ви напомня принципите , които следвам в своя живот в Христос Исус , както ги поучавам навсякъде във всички църкви .
46004018	Мислейки , че няма отново да ви посетя , някои се възгордяха .
46004019	Но аз ще дойда при вас скоро , ако такава е Божията воля , и тогава ще видя не колко красноречиви , а колко силни са тези , които са се възгордели .
46004020	Защото Божието царство не е въпрос на красноречие , а на сила .
46004021	Кое предпочитате : с пръчка в ръка ли да дойда при вас , за да ви накажа , или с любов и кротък дух ?
46005001	Говори се , че сред вас има сексуални грехове , които не се срещат дори сред езичниците : казват , че някой живее с мащехата си !
46005002	А вие сте се възгордели , макар че по-скоро би трябвало да скърбите . Този , който е извършил това дело , трябва да бъде отстранен от вашата общност .
46005003	Що се отнася до мен , въпреки че тялом не съм с вас , аз присъствам духом и вече съм осъдил човека , който е извършил този грях .
46005004	Съберете се заедно в името на нашия Господ Исус . Моят дух ще бъде сред вас . Със силата на нашия Господ Исус
46005005	трябва да предадете такъв човек на Сатана , за да се погуби грешната му човешка природа , така че в Господния Ден духът му да бъде спасен .
46005006	Вашето самодоволство не е добро . Не знаете ли , че „ малко мая заквасва цялото тесто “ ?
46005007	Изхвърлете старата мая , за да бъдете ново тесто . Вие сте безквасен хляб , защото Христос , нашето пасхално агне , беше пожертван заради нас .
46005008	Затова нека непрестанно празнуваме Пасхата не с хляб , приготвен със старата мая , която е маята на злината и злобата , а с безквасен хляб — хляба на искреността и истината .
46005009	Писах ви в писмото си , че не трябва да общувате с онези , които вършат сексуални грехове .
46005010	Не искам да кажа , че изобщо не трябва да общувате с всички хора в този свят , които вършат сексуални грехове или са алчни , измамници или идолопоклонници , защото тогава ще трябва да се изолирате от целия свят .
46005011	Това , което ви писах , е да не общувате с някой , който нарича себе си брат в Христос , а върши сексуални грехове и е алчен , идолопоклонник , клеветник , пияница или измамник . Дори не сядайте да се храните с такъв човек !
46005012	Защото нима аз съм този , който трябва да съди хората извън църквата ? Тях Бог ще ги съди . Но вие трябва да съдите хората , които са част от църквата . Писанието казва : „ Изгонете злия човек сред вас . “
46005013	
46006001	Ако някой от вас има спор с друг човек , защо се осмелява да се обръща към съда на грешниците вместо към Божиите святи хора ?
46006002	Или не знаете , че Божиите святи хора ще съдят света ? А след като вие ще съдите света , нима не сте достойни да отсъдите относно най-незначителни въпроси ?
46006003	Не знаете ли , че ще съдим дори и ангелите ? А какво остава за обикновените житейски неща !
46006004	Затова , когато имате обикновени житейски спорове , не давайте правосъдието в ръцете на хора , които нямат думата в църквата .
46006005	Казвам това , за да се засрамите . Нима няма сред вас някой мъдър човек , който да разреши споровете между двама братя ,
46006006	та става така , че един брат се съди с друг , и то пред невярващи ?
46006007	Всъщност вече сте победени , щом се съдите един друг . Защо вместо това не оставите да извършат неправда към вас ? Защо не оставите да ви ограбят ?
46006008	Напротив : самите вие вършите неправди и ограбвате , и при това своите братя и сестри в Христос !
46006009	Нима не знаете , че хората , които вършат зло , няма да наследят Божието царство ? Не се заблуждавайте ! Няма да го наследят нито онези , които вършат сексуални грехове , нито идолопоклонниците , нито прелюбодейците , нито мъжете , които позволяват да бъдат използвани за хомосексуални връзки , нито мъжете , които практикуват хомосексуализъм ,
46006010	нито крадците , нито алчните , нито пияниците , нито клеветниците , нито измамниците .
46006011	А такива бяха някои от вас , но бяхте очистени , бяхте отделени за служба на Бога и станахте праведни в името на Господ Исус Христос и чрез Духа на нашия Бог .
46006012	„ Всичко ми е позволено “ , но не всичко е полезно . Да , „ всичко ми е позволено “ , но няма да позволя на нищо да ме владее .
46006013	„ Храната е за стомаха и стомахът е за храната “ — това е вярно , но Бог ще сложи край и на едното , и на другото . Нашите тела не са за сексуални грехове , а за да служим на Господа , и Господ е за телата ни .
46006014	Бог не само възкреси Господа , но чрез своята власт ще възкреси и нас .
46006015	Не знаете ли , че телата ви са части на Христос ? Нима ще взема това , което е част на Христос , и ще го свържа с проститутка ? В никакъв случай !
46006016	Или не знаете , че този , който се свързва физически с проститутка , става едно цяло с нея ? Писанието казва : „ Двамата ще станат едно цяло . “
46006017	А този , който се свързва с Господа , се слива в един дух с него .
46006018	Бягайте от сексуалния грях . Всеки друг грях , който човек може да извърши , е извън тялото му , но който върши сексуален грях , върши грях срещу собственото си тяло .
46006019	Нима не знаете , че тялото ви е храм на Святия Дух , който е във вас и който ви е даден от Бога , и че не принадлежите на себе си ?
46006020	Бог ви купи и заплати цената ; затова прославете Бога с телата си .
46007001	Сега за онова , за което ми писахте : добре е човек да не се жени ,
46007002	но поради опасността от сексуални грехове , всеки мъж трябва да има своя съпруга и всяка жена трябва да има свой съпруг .
46007003	Мъжът трябва да дава на жена си това , което й дължи като на съпруга , а така също жената трябва да дава на мъжа си това , което му дължи като на съпруг .
46007004	Не жената е господар на тялото си , а мъжът й . Така също не мъжът е господар на тялото си , а жена му .
46007005	Не се лишавайте един от друг , освен ако сте се споразумели да бъде така за известно време , за да се посветите на молитва и след това отново да бъдете заедно , за да не може Сатана да ви изкушава поради вашата неспособност да се владеете .
46007006	Но казвам това само като съвет , а не като заповед .
46007007	Бих искал всички хора да са като мен , но всеки е получил различен дар от Бога и един живее по един начин , а друг — по друг .
46007008	А сега за неженените и вдовиците ще кажа следното : добре е , ако те останат неженени като мен .
46007009	Но ако не могат да се въздържат , нека да се оженят , защото е по-добре да се оженят , отколкото да изгарят в желание .
46007010	А за тези , които са женени , давам заповед ( всъщност не аз я давам , а Господ ) : жената не трябва да напуска мъжа си ,
46007011	а ако го напусне , трябва да не се омъжва отново или да се върне при мъжа си . Мъжът също не трябва да се развежда с жена си .
46007012	За останалите казвам ( и го казвам аз , а не Господ ) : ако някой брат има невярваща жена и тя е съгласна да живее с него , той не трябва да се развежда с нея .
46007013	И ако някоя жена има невярващ мъж и той е съгласен да живее с нея , тя не трябва да се развежда с него ,
46007014	защото невярващият мъж се освещава чрез връзката си с вярващата жена и невярващата жена се освещава чрез връзката си с вярващия брат . Ако не беше така , децата ви щяха да бъдат нечисти , а сега са осветени .
46007015	Но ако невярващият поиска да се разведе , оставете го да направи това . В такъв случай вярващият брат или сестра са свободни . Бог ни призова да живеем в мир .
46007016	Защото откъде знаеш , жено , дали няма да спасиш своя мъж ? Или откъде знаеш , мъжо , дали няма да спасиш своята жена ?
46007017	Всеки трябва да живее така , както Господ е определил за него и както Бог го е призовал . Така наставлявам във всички църкви .
46007018	Ако някой е бил вече обрязан , когато Бог го е призовал , не трябва да крие обрязването си . Ако някой е бил призован , без да бъде обрязан , не трябва да се обрязва .
46007019	Обрязването или необрязването не означават нищо — важно е следването на Божиите заповеди .
46007020	Всеки трябва да остане така , както е бил , когато Бог го е призовал .
46007021	Роб ли си бил , когато Бог те е призовал ? Това не трябва да те тревожи . Но ако можеш да станеш свободен , използвай възможността .
46007022	Защото този , който е бил роб , когато Бог го е призовал , е свободен в Господа , така както този , който е бил свободен , когато Бог го е призовал , е роб на Христос .
46007023	Той ви купи и заплати цената ; затова не ставайте роби на хора .
46007024	Братя и сестри , всеки трябва да остане пред Бога такъв , какъвто е бил , когато Бог го е призовал .
46007025	Сега за онези , които не са женени : нямам заповед от Господа , но ви давам мнението си като човек , на когото можете да вярвате , защото Господ ми е показал милост .
46007026	Ето какво мисля аз : поради сегашните трудни времена добре е човек да остане неженен като мен .
46007027	Ако си свързан с жена , не търси освобождение , а ако си се освободил , не си търси жена .
46007028	Но ако се ожениш , не вършиш грях . И ако девойка се омъжи , не върши грях . Но такива хора ще трябва да понасят трудности в този живот , а аз се опитвам да ви предпазя от това .
46007029	Ето какво ще ви кажа , братя и сестри : времето изтича . Отсега нататък онези , които имат жени , трябва да живеят така , сякаш нямат ,
46007030	онези , които скърбят — така , сякаш не скърбят , онези , които се радват — така , сякаш не се радват , онези , които купуват — така , сякаш не притежават нищо ,
46007031	а онези , които се ползват от всичко , което светът им предлага — така , сякаш не се ползват от нищо , защото светът , такъв , какъвто е сега , е преходен .
46007032	Искам да нямате грижи . Нежененият човек се грижи за Господните дела и как да угоди на Господа .
46007033	А жененият човек се грижи за житейски неща и как да угоди на жена си
46007034	и затова е раздвоен . Така неомъжената жена или девойка се грижи за Господните дела , за да бъде тя свята в тяло и в дух , а омъжената жена се грижи за житейските неща и как да угоди на мъжа си .
46007035	Казвам това за ваше добро , не за да ви налагам ограничения , а заради добрия ред и за да сте посветени на Господа , без нищо да ви отвлича .
46007036	Ако някой смята , че не постъпва както е редно към годеницата си , ако тя вече прехвърля идеалната за женитба възраст и той мисли , че трябва да се оженят , да направи това , което иска : не е грях да се оженят .
46007037	Но този , който е твърд в сърцето си , никой не го принуждава , господар е на желанията си и е решил в сърцето си да не се жени за годеницата си , ще направи добре .
46007038	И така , този , който се оженва за годеницата си , постъпва добре , а този , който не се оженва за нея — още по-добре .
46007039	Жената е свързана в брак , докато мъжът й е жив , но ако той умре , е свободна да се омъжи за когото иска , при условие , че бракът е в Господа .
46007040	Но според мен тя ще е по-щастлива , ако остане така , както е , а мисля , че и аз имам Божия Дух .
46008001	А сега за храната , принесена в жертва на идоли : знаем , че „ всички имаме знание “ . Но знанието възгордява , а любовта укрепява .
46008002	Ако някой мисли , че знае нещо , той не знае нищо така , както трябва да го знае .
46008003	Но ако някой обича Бога , Бог го познава .
46008004	И така , по въпроса за храната , принесена в жертва на идоли — знаем , че истински идол в света не съществува и че Бог е само един .
46008005	И въпреки че и на небето , и на земята има много „ богове “ , както хората ги наричат ( а наистина има много „ богове “ и много „ господари “ ) ,
46008006	за нас има само един Бог — Отец , от когото идва всичко и за когото живеем , и има само един Господ — Исус Христос , чрез когото съществува всичко и чрез когото живеем .
46008007	Но не всички хора знаят това . Някои доскоро се покланяха на идоли и когато ядат месо , принесено в жертва , гледат на него като на посветено на идол и слабата им съвест се осквернява .
46008008	Но храната не ни приближава към Бога и нито губим , ако не ядем , нито печелим , ако ядем .
46008009	Само внимавайте това ваше право да не стане причина слабите да паднат .
46008010	Защото ако някой , който е слаб , види теб , който имаш знание , да ядеш в езически храм , няма ли съзнанието на слабия да го насърчи до такава степен , че да започне да яде месото , принесено в жертва на идоли ?
46008011	Слабият ще бъде погубен заради твоето знание , същият твой брат , за когото Христос умря !
46008012	И така , съгрешавайки спрямо своите братя и сестри , като ги карате да извършат нещо , противно на слабата им съвест , вие съгрешавате спрямо Христос .
46008013	Затова , ако храната изкушава моя брат да съгреши , никога няма да ям месо , за да не го изкушавам да съгреши .
46009001	Не съм ли свободен ? Не съм ли апостол ? Не съм ли видял Исус , нашия Господ ? Не сте ли вие моето дело в Господа ?
46009002	Дори и да не съм апостол за другите , за вас съм апостол , защото вие сте печатът , който доказва моето апостолство в Господа .
46009003	На тези , които ме разпитват , казвам в своя защита така :
46009004	Нямам ли право да ям и да пия ?
46009005	Нямам ли право да се оженя за вярваща жена както другите апостоли и Господните братя , и Кифа ?
46009006	И нима само аз и Варнава трябва да работим за прехраната си ?
46009007	Кой служи войник на свои разноски ? Кой сади лозе и не яде плодовете му ? И кой се грижи за стадо и не пие млякото му ?
46009008	Не казвам всичко това само от човешка гледна точка . Нима и законът не казва същото ?
46009009	Защото в закона на Моисей е писано : „ Не връзвай устата на вол , който вършее . “ Но нима за воловете се грижи Бог ?
46009010	Не казва ли това за нас ? Да , за нас е написано това , защото този , който оре , трябва да оре с надежда и този , който вършее — с очакване да получи своя дял от реколтата .
46009011	А нима е твърде много ние , които посяхме у вас зърното на духовното , да искаме да пожънем от вас материални блага ?
46009012	Ако други имат правото да вземат неща от вас , нямаме ли ние повече основания от тях ? Но ние не сме се възползвали от това свое право и понасяме всичко , за да не поставяме пречки по пътя на Благата вест за Христос .
46009013	Не знаете ли , че онези , които работят в храма , получават храната си от храма и онези , които служат редовно при олтара , си делят помежду си това , което е принесено в дар ?
46009014	Така и Господ заповяда онези , които изявяват Благата вест , да получават прехраната си от това .
46009015	Но аз не съм се възползвал от никое от тези свои права . И написах това не за да се приложи в моя случай , защото по-скоро ще умра , отколкото да позволя на някого да ми отнеме правото да се гордея .
46009016	Защото нямам причина да се гордея с това , че проповядвам Благата вест , понеже това е мое задължение и горко ми , ако не го изпълнявах !
46009017	Ако правя това по свой избор , заслужавам награда , но ако ми е поверена тази задача и правя това не по свой избор ,
46009018	каква е наградата ми тогава ? Тя е в това , че мога да проповядвам Благата вест безплатно и да не се възползвам от правата , които ми дава проповядването на Благата вест .
46009019	Защото , въпреки че съм свободен от всички , аз станах роб на всички , за да мога да спечеля повечето от тях .
46009020	За юдеите станах като юдеин , за да мога да ги спечеля . За онези , които са подчинени на закона , станах като човек , който е подчинен на закона ( въпреки че аз самият не съм подчинен на закона ) , за да мога да ги спечеля .
46009021	За онези , които не са подчинени на закона , станах като човек , който не е подчинен на закона ( въпреки че аз не съм без Божий закон — подчинен съм на Христовия закон ) , за да мога да ги спечеля .
46009022	Станах слаб за слабите , за да ги спечеля . Станах всичко за всички , за да мога по всякакъв начин да спася част от тях .
46009023	Правя всички тези неща заради Благата вест , за да мога да споделя благословенията й .
46009024	Нима не знаете , че всички състезатели на стадиона бягат , но само един получава наградата ? Бягайте така , че вие да я спечелите !
46009025	Всеки участник в едно състезание упражнява самоконтрол във всичко , за да бъде увенчан с тленен лавров венец , а ние се състезаваме , за да спечелим венец , който трае вечно .
46009026	Ето така бягам аз — като човек , който има цел , и така се боксирам — като човек , който не нанася удари във въздуха .
46009027	Изтощавам и подчинявам тялото си , за да не стане така , че проповядвайки на други , аз самият да бъда отхвърлен от Бога .
46010001	Братя и сестри , искам да знаете , че всичките ни предци бяха под облака и всички пресякоха морето .
46010002	Всички те бяха кръстени в облака и в морето като последователи на Моисей .
46010003	Всички ядоха една и съща духовна храна
46010004	и всички пиха едно и също духовно питие , защото пиеха от духовния камък , който ги съпровождаше , и този камък беше Христос .
46010005	Но повечето бяха погубени в пустинята , защото Бог им се разгневи .
46010006	Всичко това се случи като пример за нас , така че да не бъдем хора , които желаят да вършат зло като тях .
46010007	Не бъдете идолопоклонници като някои от тях . Както казва Писанието : „ Хората седнаха да ядат и да пият и станаха да играят . “
46010008	И нека не вършим сексуални грехове като някои от тях , което беше причина двадесет и три хиляди да умрат само за един ден !
46010009	И нека не изпитваме Христос като някои от тях , поради което загинаха от змиите .
46010010	И не се оплаквайте като някои от тях , поради което бяха погубени от ангела на смъртта .
46010011	Тези неща се случиха с тях като пример и бяха записани , за да предупредят нас , които живеем във време , когато светът е към своя край .
46010012	Ето защо този , който мисли , че стои здраво , трябва да внимава , за да не падне .
46010013	Когато сте подложени на изпитание , помнете , че и други са били изпитани по същия начин . Но Бог държи на думата си . Той няма да позволи изпитанието пред вас да е по-голямо , отколкото можете да понесете , и заедно с изпитанието ще ви посочи и изход , за да можете да устоите .
46010014	В заключение , скъпи мои , ще ви кажа да бягате от идолопоклонството .
46010015	Говоря ви като на разумни хора . Отсъдете сами това , което казвам .
46010016	Нали чашата на благословение , за която благодарим , е начин да имаме общение в кръвта на Христос и хлябът , който разчупваме — начин да имаме общение в тялото на Христос ?
46010017	И щом има един хляб , значи всички ние сме едно тяло , защото всички споделяме този един хляб .
46010018	Вижте народа на Израел . Нали тези , които ядат принесеното в жертва , имат общение в олтара ?
46010019	Не искам да кажа , че храната , принесена в жертва на идоли , значи нещо или че идолите значат нещо .
46010020	Напротив — това , което принасят в жертва , е жертвоприношение пред демони , а не пред Бога , и не искам вие да имате общение с демоните !
46010021	Не можете да пиете и от Господната чаша , и от чашата на демоните . Не можете да участвате и в трапезата на Господа , и в трапезата на демоните .
46010022	Нима се опитваме да накараме Господа да ревнува и нима сме по-силни от него ?
46010023	„ Всичко ни е позволено . “ Да , но не всичко е полезно . „ Всичко ни е позволено “ , но не всичко укрепява .
46010024	И нека всеки се грижи не за собствените си интереси , а за интересите на другите .
46010025	Яжте всяко месо , което се продава на пазара , без да разпитвате откъде е , за да успокоявате съвестта си .
46010026	Защото , както казва Писанието : „ Земята и всичко на нея принадлежи на Господа . “
46010027	Ако някой от невярващите ви покани и решите да отидете , яжте всичко , което сложат пред вас , без да разпитвате за месото заради съвестта си .
46010028	Но ако някой ви каже , че то е било принесено в жертва на идол , не яжте заради човека , който ви го е казал и заради съвестта .
46010029	Като казвам „ съвест “ , имам предвид не вашата , а тази на другия човек . Защото свободата ми не трябва да бъде ограничавана от нечия чужда съвест .
46010030	И ако се нахраня с благодарност , няма причина да ме обвиняват в богохулство заради нещо , за което благодаря на Бога .
46010031	Така че , дали ядете или пиете , или вършите нещо друго , правете всичко за Божия слава .
46010032	Не пречете нито на юдеи , нито на гърци или на тези , които принадлежат на Божията църква ,
46010033	така както аз самият се опитвам всякак да угодя на всички , като търся не това , което е добро за мен , а това , което е добро за всички , за да бъдат те спасени .
46011001	Следвайте моя пример , както аз следвам примера на Христос .
46011002	Аз ви хваля , защото ме помните във всичко и следвате точно ученията , така както ви ги предадох .
46011003	Но искам да знаете , че Христос е глава на всеки мъж и мъжът е глава на жената , а Бог е глава на Христос .
46011004	Всеки мъж , който се моли или пророкува с покрита глава , посрамва главата си .
46011005	А всяка жена , която се моли или пророкува с непокрита глава , посрамва главата си . Защото това е същото както ако обръсне главата си .
46011006	Ако жената не покрива главата си , може също и да отреже косите си . Но понеже е срамно една жена да отреже косите си или да обръсне главата си , тя трябва да покрива главата си .
46011007	А мъжът не трябва да покрива главата си , защото той е Божият образ и слава , а жената е славата на мъжа ,
46011008	защото не мъжът бе създаден от жената , а жената — от мъжа .
46011009	И не мъжът бе създаден за жената , а жената — за мъжа .
46011010	Затова жената трябва да покрива главата си в знак на това , че е подвластна , а също и заради ангелите .
46011011	Но в Господа нито жената е независима от мъжа , нито мъжът е независим от жената ,
46011012	защото както жената е създадена от мъжа , така и мъжът е роден от жена , а всичко е от Бога .
46011013	Сами преценете дали е прилично една жена да се моли на Бога с непокрита глава .
46011014	Нима самата природа не ви учи , че за мъжа е срамно да остави косата си дълга ,
46011015	а за жената е чест да я носи дълга , защото косата й е дадена , за да покрива главата си ?
46011016	Някои може да поискат да спорят , но нека подчертая , че нито ние , нито Божиите църкви следваме тяхната практика .
46011017	А с това , което сега ще ви кажа , няма да ви хваля , защото се събирате не за по-добро , а за по-лошо .
46011018	Първо , чувам , че когато се съберете , между вас има разцепления и вярвам , че в това има някаква истина .
46011019	А и трябва да има разделения сред вас , за да може достойните да изпъкнат !
46011020	И така , когато се съберете , вие всъщност не ядете Господната вечеря ,
46011021	защото когато се храните , никой не чака останалите и един се напива , а друг остава гладен .
46011022	Нямате ли си къщи , в които да ядете и пиете ? Или презирате Божията църква и се опитвате да засрамите бедните ? Какво да ви кажа ? Да ви похваля ли ? За това няма да ви похваля .
46011023	Защото от Господа получих учението , което ви предадох : вечерта , когато бе арестуван , Господ Исус взе един хляб
46011024	и след като благодари , го разчупи и каза : „ Това е моето тяло , което давам за вас . Правете това , за да ме помните . “
46011025	Също така , след като бяха свършили вечерята , взе чашата с вино и каза : „ Тази чаша е новият завет , запечатан с моята кръв . Винаги , когато пиете това вино , правете го , за да ме помните .
46011026	Защото винаги , когато ядете този хляб и пиете тази чаша , вие известявате смъртта на Господа , докато той дойде . “
46011027	Който яде хляба или пие Господната чаша по недостоен начин , ще бъде виновен в грях срещу Господното тяло и кръв .
46011028	Но човек трябва да изпита себе си и тогава може да яде хляба и пие чашата .
46011029	Защото този , който яде и пие недостойно , си навлича присъда , понеже не разпознава тялото .
46011030	Ето защо има сред вас много слаби , болни и много умират .
46011031	Но ако изпитвахме себе си , нямаше да бъдем съдени .
46011032	А когато Господ ни съди , тогава получаваме наставление , за да не бъдем осъдени заедно с другите хора от този свят .
46011033	И така , братя и сестри , когато се събирате да се храните , изчаквайте се един друг .
46011034	Ако някой е гладен , да се нахрани вкъщи , за да не предизвиквате Божията присъда с вашите събирания . А останалото ще наредя , когато дойда .
46012001	Сега за духовните дарби , братя и сестри — не искам да останете в неведение .
46012002	Знаете , че когато бяхте езичници , ви отклоняваха и служехте на неми идоли .
46012003	Затова искам да ви осведомя , че никой , който говори чрез Божия Дух , няма да каже : „ Проклет да е Исус ! “ И само чрез Святия Дух човек може да каже : „ Исус е Господ ! “
46012004	Има различни духовни дарби , но Духът , който дава тези дарби , е един и същ .
46012005	Има различни начини да се служи , но всички те са от един и същ Господ .
46012006	И има различни начини , по които Бог действа , но един и същ Бог върши всичко сред всички хора .
46012007	На всеки е дадено да се прояви у него Духът за всеобщо благо .
46012008	На един чрез Духа е дадена способността да говори с мъдрост , а на друг , чрез същия Дух — способността да говори със знание .
46012009	На един е дадена вяра чрез същия Дух , а на друг , също чрез него — дарби да лекува .
46012010	На някого е дадена силата да върши чудеса , а на друг — да пророкува . На един е дадена способността да различава добрите от лошите духове , на друг — да говори различни езици , а на трети — да обяснява езиците .
46012011	Но един и същ е Духът , който върши всичко това и определя различно за всеки — така , както пожелае .
46012012	И също както човешкото тяло е едно , но има много части , които , въпреки че са много , заедно оформят едно тяло , така е и с Христос .
46012013	Защото всички бяхме кръстени от действието на един Дух , за да станем част от едно тяло , независимо дали сме юдеи или езичници , роби или свободни , и от този един Дух всички бяхме напоени .
46012014	Човешкото тяло не се състои от една , а от много части .
46012015	И ако кракът каже : „ Аз не принадлежа на тялото , защото не съм ръка “ , нима това е причина той да престане да е част от тялото ?
46012016	И ако ухото каже : „ Аз не принадлежа на тялото , защото не съм око “ , нима това е причина то да престане да бъде част от тялото ?
46012017	Ако цялото тяло беше око , как щяхме да чуваме ? И ако цялото тяло беше ухо , как щяхме да усещаме ароматите ?
46012018	Но всъщност Бог е поставил всяка една част в тялото така , както той е пожелал , и е определил мястото на всяка от тях .
46012019	И ако всички те бяха само една част , къде щеше да е тялото ?
46012020	Сега частите са много , а тялото е само едно .
46012021	Окото не може да каже на ръката : „ Нямам нужда от теб . “ И главата не може да каже на краката : „ Нямам нужда от вас . “
46012022	Точно обратното — частите на тялото , които изглеждат слаби , са най-необходими .
46012023	И към частите , които зачитаме по-малко , ние се отнасяме с по-голямо уважение . И към тези части , които не са представителни , се отнасяме със специално внимание ,
46012024	защото нашите по-представителни части нямат нужда от такова отношение . Бог е създал тялото по такъв начин , че да даде по-голяма почит на по-несъвършените части , които са лишени от нея ,
46012025	за да няма разделения в тялото , а различните части да се грижат еднакво една за друга .
46012026	Ако една част от тялото страда , всички други страдат заедно с нея . Ако на една част се окаже почит , всички части споделят радостта й .
46012027	Така вие сте тялото на Христос и всеки от вас е част от него .
46012028	Бог постави в църквата първо апостолите , след това пророците , после учителите , после хората със сила да вършат чудеса , после хората с дарба да лекуват , после хората , които помагат с делата си , хората с дарба да ръководят и хората с дарба да говорят други езици .
46012029	Нима всички са апостоли ? Нима всички са пророци ? Нима всички са учители ? Нима всички вършат чудеса ?
46012030	Нима всички имат дарбата да лекуват ? Нима всички говорят други езици ? Нима всички обясняват езици ?
46012031	Но трябва да се стремите към по-големите дарби и сега ще ви покажа най-добрия път .
46013001	Ако мога да говоря езиците на различните народи и дори тези на ангелите , но нямам любов в сърцето си , съм само една шумна камбана или дрънкащ цимбал .
46013002	Ако имам дарбата да пророкувам и зная всички Божии тайни , и имам цялото божествено знание и такава вяра , че да премествам планини , но нямам любов в сърцето си , аз съм нищо .
46013003	И ако едно по едно раздам всичко , което имам , за да нахраня онези , които са в нужда , и дори ако дам тялото си да бъде изгорено , но нямам любов в сърцето си , нищо не печеля .
46013004	Любовта е търпелива и блага . Тя не завижда , не се хвали ,
46013005	не се възгордява и не е груба и егоистична . Любовта не е избухлива и злопаметна .
46013006	Тя не се радва на злото , а споделя радостта от истината .
46013007	Любовта винаги търпеливо приема всичко , винаги вярва , винаги се надява и винаги устоява .
46013008	Любовта никога няма да свърши , а пророческата дарба ще се прекрати , езиците ще престанат , знанието ще се прекрати .
46013009	Защото и знанието , и пророчествата ни са само частични .
46013010	А когато дойде съвършенството , това , което е частично , ще се прекрати .
46013011	Когато бях дете , говорех по детски , мислех по детски и разсъждавах по детски . Но сега , когато съм вече мъж , съм оставил детинското .
46013012	Сега виждаме мътно отражение в огледало , но когато дойде съвършенството , ще видим лице в лице . Сега знанието ми е частично , но тогава то ще е пълно , така както Бог ме познава напълно .
46013013	А дотогава остават тези три неща : вяра , надежда и любов ; и най-велика от тях е любовта .
46014001	Стремете се към любовта и ревностно желайте духовни дарби , и особено дарбата да пророкувате .
46014002	Този , който има дарбата да говори друг език , говори не на хората , а на Бога , защото никой не може да разбере какво казва . Той говори тайни чрез Духа .
46014003	А този , който пророкува , говори неща , които укрепват , насърчават и утешават хората .
46014004	Който има дарбата да говори друг език , укрепва себе си , а който има дарбата да пророкува , укрепва църквата .
46014005	Искам всички вие да имате дарбата да говорите други езици , но още повече искам да имате дарбата да пророкувате . Този , който пророкува , е по-велик от този , който говори други езици , освен ако той може да обясни това , което казва , за да се укрепи цялата църква .
46014006	Братя и сестри , ако дойда при вас и говоря други езици , каква полза ще имате , ако не ви донеса откровение , божествено знание , пророчество или учение ?
46014007	Същото е и с неодушевените предмети , които издават звук , като флейтата и лирата — ако тези звуци не се различават ясно , как хората ще разберат каква мелодия свири флейтата или лирата ?
46014008	И ако тръбата изсвири неясно , кой ще се подготви за битка ?
46014009	Така и вие , ако произнасяте неразбираеми звуци , кой ще разбере какво сте казали ? Ще говорите на вятъра .
46014010	В света несъмнено съществуват много езици и нито един от тях не е без свое значение .
46014011	Ето защо ако не зная значението на думите , ще бъда чужденец за този , който говори , и този , който говори , ще бъде чужденец за мен .
46014012	Същото се отнася и за вас : след като се стремите към духовни дарби , постарайте се да получите колкото можете повече от тях за укрепването на църквата .
46014013	Следователно този , който говори друг език , трябва да се моли също и да може да обясни думите си .
46014014	Защото ако се моля на друг език , духът ми се моли , но умът ми остава безплоден .
46014015	Какво да правя тогава ? Ще се моля с духа си , но също и с ума си . Ще пея песни на възхвала с духа си , но също и с ума си .
46014016	Защото ако изречеш благословение само с духа си , как обикновеният слушател ще каже „ Амин “ на твоята благодарствена молитва , ако не разбира това , което казваш ?
46014017	Може да благодариш много хубаво , но не помагаш на другия човек да укрепне .
46014018	Аз благодаря на Бога , че моята дарба да говоря други езици е по-голяма от тази на всеки един от вас ,
46014019	но в църквата предпочитам да изрека пет думи , които могат да се разберат , отколкото десет хиляди думи на друг език , така че да поуча и другите .
46014020	Братя и сестри , не бъдете като деца в мисленето си , а разсъждавайте като зрели хора , но по отношение на злото бъдете като невръстни деца .
46014021	Писанието казва : „ Чрез хора , които говорят други езици , и чрез устните на чужденци ще говоря на тези хора , но дори и тогава те няма да ме послушат . “ Това казва Господ .
46014022	Така и дарбата за други езици е знак не за вярващите , а за невярващите . Пророческата дарба е знак не за невярващите , а за вярващите .
46014023	Ето защо ако цялата църква се събере и всички говорят други езици , ако влязат външни хора или невярващи , няма ли да кажат , че сте полудели ?
46014024	Но ако всички пророкуват , когато влезе невярващ или външен човек , той ще осъзнае греха си чрез думите им , ще бъде осъден чрез думите им ,
46014025	тайните на неговото сърце ще бъдат изявени и тогава той ще падне по очи и ще се поклони на Бога , казвайки : „ Бог наистина е сред вас ! “
46014026	Какво да правим тогава , братя и сестри ? Когато се съберете , един има псалм , друг — поучение , трети — откровение , един говори чужд език , а друг обяснява думите му . Всичко трябва да се прави за укрепването на църквата .
46014027	Ако някой говори друг език , трябва да говорят двама или най-много трима , и то един по един , а някой да обяснява това , което се говори .
46014028	А ако няма кой да обяснява , те трябва да мълчат в църквата и да говорят на себе си и на Бога .
46014029	Двама или трима пророци трябва да говорят , а другите — да изпитват думите им .
46014030	Ако нещо бъде разкрито на друг човек , който седи , говорещият трябва да замълчи ,
46014031	защото всички можете да пророкувате един след друг , за да може всички да се поучат и всички да бъдат насърчени .
46014032	Духовете , които вдъхновяват пророците , са под контрола на пророците .
46014033	Защото Бог носи не безредие , а мир . Както във всички църкви на Божиите святи хора ,
46014034	жените трябва да мълчат в църквите . На тях не им е позволено да говорят и те трябва да се подчиняват , както казва и законът .
46014035	Ако искат да научат нещо , нека попитат мъжете си вкъщи , защото е срам за една жена да говори в църквата .
46014036	Нима от вас излезе Божието слово ? И само до вас ли стигна ?
46014037	Ако някой смята , че е пророк или че има духовна дарба , трябва да разпознае , че това , което ви пиша , е заповед от Господа .
46014038	Ако някой не приеме това , и той няма да бъде приет от Бога .
46014039	И така , братя и сестри , стремете се да пророкувате и не забранявайте да се говорят други езици ,
46014040	но нека всичко се върши както трябва и с ред .
46015001	Братя и сестри , искам да ви припомня Благата вест , която ви проповядвах и вие приехте , в която стоите твърдо
46015002	и която ви носи спасение , ако запазите посланието ми в съзнанието си ( освен ако не сте повярвали напразно ) .
46015003	Защото ви предадох онова , което и аз получих . Съобщих ви най-важното : че Христос умря за греховете ни , както казват Писанията ,
46015004	и че бе погребан , а на третия ден — възкресен , както казват Писанията ,
46015005	че се яви на Кифа , а след това на дванадесетте апостола .
46015006	След това веднъж се яви на повече от петстотин братя и повечето от тях са все още живи , макар и някои да са мъртви .
46015007	След това се яви на Яков и отново на всички апостоли
46015008	и най-накрая и на мен като на човек , роден преждевременно .
46015009	Аз съм най-незначителният сред апостолите и дори не съм достоен да се нарека апостол , защото преследвах Божията църква .
46015010	Но благодарение на Божията благодат аз съм това , което съм . И благодатта , която той прояви към мен , не бе напразна . Напротив : трудех се по-упорито от всички останали , въпреки че не аз го правех , а Божията благодат , която беше в мен .
46015011	И така , дали ви проповядвам аз или те , това е , което всички проповядваме , и това е , в което вие повярвахте .
46015012	Но след като проповядваме , че Христос бе възкресен от мъртвите , защо някои от вас казват , че няма възкресение на мъртвите ?
46015013	Ако няма възкресение на мъртвите , значи Христос не е бил възкресен .
46015014	А ако Христос не е бил възкресен , безсмислено е проповядването ни , безсмислена е и вярата ви .
46015015	А се оказваме и лъжесвидетели относно Бога , защото пред него свидетелствахме под клетва , че той е възкресил Христос . Но ако , както казват , мъртвите не възкръсват , то и Бог не е възкресил Христос .
46015016	А ако мъртвите не възкръсват , то Христос не е бил възкресен ,
46015017	а ако Христос не е бил възкресен , вярата ви е безполезна , вие все още сте в греховете си
46015018	и онези , които са били в Христос , когато са умрели , са изгубени .
46015019	Ако имахме надежда в Христос само за този живот , ние бихме били най-достойните за съжаление сред всички хора .
46015020	Но Христос наистина бе възкресен от мъртвите и бе първият от тях ,
46015021	и ако смъртта дойде чрез човек , чрез човек дойде и възкресението на мъртвите .
46015022	Защото както всички умират в Адам , така всички ще възкръснат за нов живот в Христос ,
46015023	но всеки по своя ред : Христос е първият плод на възкресението , а когато той дойде , ще възкръснат онези , които му принадлежат .
46015024	След това ще дойде краят , когато Христос предаде царството на Бога и Отца , когато унищожи всеки управник , всяка власт и всяка сила .
46015025	Защото Христос трябва да царува , докато Бог не постави всички врагове под краката му .
46015026	Последният враг , който ще бъде унищожен , е смъртта .
46015027	Защото „ Бог е подчинил всичко на Христос . “ Когато Писанието казва , че „ всичко “ е било подчинено , ясно е , че това изключва самия Бог , който е подчинил всичко на Христос .
46015028	И когато всичко е подчинено на Христос , самият Син ще бъде подчинен на Онзи , който подчини всичко на него , за да бъде Бог всичко за всички .
46015029	Ако не беше така , какво ще правят онези , които са кръстени заради мъртвите , ако мъртвите изобщо не възкръсват ? Защо са кръстени заради тях ?
46015030	И защо сме изправени пред опасности всеки час ?
46015031	Аз умирам всеки ден . Братя и сестри , гордостта , която изпитвам заради вас в Христос Исус , нашия Господ , ме кара да заявя това .
46015032	Ако в Ефес се бях борил с диви зверове като обикновен човек , какво щях да спечеля ? Ако мъртвите не възкръсват , тогава „ нека ядем и пием , защото утре ще умрем ! “
46015033	Не се заблуждавайте : „ Лошите приятели развалят добрия характер . “
46015034	Елате на себе си , както е редно , и престанете да вършите грехове , защото някои от вас не познават Бога . Казвам това , за да ви засрамя .
46015035	Някой може да попита : „ Как възкръсват мъртвите ? Какви ще бъдат телата им ? “
46015036	Колко глупави въпроси ! Това , което засяваш , трябва първо да умре в земята , за да получи нов живот .
46015037	А когато сееш , онова , което заравяш в земята , не е тялото , което ще израсне , а само обикновено зърно , независимо дали е пшеница или някакво друго семе .
46015038	След това Бог му дава тялото , което е избрал : за всяко семе — различно тяло .
46015039	Плътта на живите същества не е една и съща : една е за хората , друга — за зверовете , различна е за птиците , а също и за рибите .
46015040	Има небесни тела и земни тела . Небесните тела имат един блясък , а земните — друг .
46015041	Слънцето има един блясък , луната — друг , а звездите — още по-друг , като всяка звезда се различава по блясъка си от останалите .
46015042	Така е и възкресението на мъртвите . Тялото , което се заравя в земята , е тленно , а тялото , което възкръсва , е нетленно .
46015043	Тялото , което се заравя в земята , е без чест , а възкръсва в слава . Тялото , което се заравя в земята , е слабо , а възкръсналото — силно .
46015044	Това , което се заравя в земята , е физическо тяло , а това , което възкръсва — духовно . Както има физическо тяло , така има и духовно тяло .
46015045	Така казва Писанието : „ Първият човек , Адам , стана живо същество . “ А последният Адам е животворен дух .
46015046	Не духовното , а физическото е първо , а след него — духовното .
46015047	Първият човек дойде от земята и бе създаден от пръст . Вторият човек дойде от небето .
46015048	Какъвто е създаденият от пръст човек , такива са хората от пръст , а какъвто е небесният човек , такива са небесните хора .
46015049	И както сме носили образа на създадения от пръст човек , така ще носим образа на небесния човек .
46015050	Това ви казвам , братя и сестри : нашите земни тела от кръв и плът не могат да наследят Божието царство . Нито може тленното да наследи нетленното .
46015051	Чуйте ме , ще ви разкрия една тайна : няма всички да умрем , но всички ще бъдем променени
46015052	в един миг , кратък като премигване на око , при звука на последната тръба . Защото тръбата ще изсвири и мъртвите ще бъдат възкресени в нетленност , а ние , които все още сме живи , ще се променим .
46015053	Защото това тленно тяло трябва да се облече в нетленност и това смъртно тяло — в безсмъртие .
46015054	И когато това тленно тяло се облече в нетленност и това смъртно тяло се облече в безсмъртие , ще се изпълни казаното в Писанието : „ Смъртта бе погълната , победата е пълна ! “
46015055	„ Къде е победата ти , смърт ? Къде е жилото ти ? “
46015056	Жилото на смъртта е грехът , а силата на греха е законът .
46015057	Но да благодарим на Бога , който ни дава победата чрез нашия Господ Исус Христос !
46015058	И така , скъпи мои братя и сестри , бъдете твърди и непоклатими . Винаги се отдавайте изцяло на Господното дело , защото знаете , че трудът ви в Господа не е напразен .
46016001	Сега за събирането на пари в помощ на Божиите хора — правете същото , което заповядах на църквите в Галатия :
46016002	нека всеки първи ден от седмицата всеки от вас да отделя настрана според прихода си , за да не се събират пари , когато дойда .
46016003	Когато пристигна , ще изпратя с препоръчителни писма мъжете , които вие одобрите , да занесат вашия дар в Ерусалим .
46016004	А ако е добре и аз да отида с тях , те ще тръгнат с мен .
46016005	Ще дойда при вас след като мина през Македония , защото плановете ми са да мина оттам .
46016006	А може и да остана известно време или дори да прекарам зимата при вас , за да ми помогнете по-нататък по моя път .
46016007	Не искам да ви посетя сега , когато само минавам през земята ви , защото се надявам да остана известно време с вас , ако Господ позволи .
46016008	Ще остана в Ефес до Петдесятница ,
46016009	защото пред мен широко се отвори врата , която ми дава възможност да работя успешно , но има и много хора , които са против мен .
46016010	Ако пристигне Тимотей , постарайте се да не се страхува от нищо по време на престоя си с вас , защото и той като мен се труди за Господното дело .
46016011	Нека никой не гледа на него отвисоко , а му помогнете да продължи пътя си с мир , за да може да дойде при мен , защото го чакам да пристигне с другите братя .
46016012	Сега за брат ни Аполос : аз настойчиво го подтиквах да ви посети с другите братя , но той твърдо беше решил да не идва сега . Ще дойде , когато има възможност .
46016013	Бъдете нащрек . Бъдете твърди във вярата . Бъдете смели и силни .
46016014	Всичко , което вършите , вършете с любов .
46016015	Вие познавате рода на Стефанино и знаете , че те бяха първите , които повярваха в Ахая , и се посветиха на служба на Божиите хора . Моля ви , братя и сестри ,
46016016	да приемете водачеството на хора като тях и всеки , който се присъединява към делото и който работи за Господа .
46016017	Щастлив съм , че са тук Стефанино , Фортунат и Ахаик , защото те запълниха празнината от вашето отсъствие .
46016018	Те успокоиха и моя , и вашия дух — признавайте хора като тях .
46016019	Църквите в Азия ви поздравяват . Сърдечно ви поздравяват в името на Господа Акила и Прискила заедно с църквата , която се събира в техния дом .
46016020	Всички братя и сестри ви поздравяват . Поздравете се един друг със свята целувка .
46016021	Аз , Павел , пиша този поздрав със собствената си ръка .
46016022	Ако някой не обича Господа , нека бъде прогонен с проклятия ! О Господи , ела !
46016023	Благодатта на Господ Исус да бъде с вас .
46016024	Любовта ми да бъде с всички вас в Христос Исус .
47001001	От Павел , апостол на Христос Исус чрез Божията воля , и от нашия брат Тимотей . До Божията църква в Коринт и до всички Божии хора в цяла Ахая .
47001002	Благодат и мир на вас от Бога , нашия Баща , и от Господ Исус Христос .
47001003	Благословен да бъде Богът и Бащата на нашия Господ Исус Христос , милостивият Баща и Богът , който е изворът на всяка утеха .
47001004	Той ни утешава във всички наши скърби , за да утешаваме и ние онези , които скърбят , така както Бог утешава самите нас .
47001005	Защото както участваме в безбройните страдания на Христос , така чрез Христос безграничната ни утеха стига до вас .
47001006	Ако ние имаме скърби , то е , за да бъдете вие утешени и спасени . Ако ние получим утеха , то е , за да можете вие да бъдете утешени и търпеливо да понасяте страданията , които и ние понасяме .
47001007	И надеждата ни за вас е твърда , защото знаем , че както участвате в страданията ни , така участвате и в утехата ни .
47001008	Братя и сестри , искаме да знаете за бедите , които ни сполетяха в Азия . Бремето върху нас бе толкова тежко и непоносимо , че дори бяхме загубили всякаква надежда за живот .
47001009	Да , в сърцата си чувствахме , че смъртната ни присъда вече е произнесена . Това се случи , за да не се доверяваме на себе си , а на Бога , който възкресява мъртвите .
47001010	Той ни избави от ужасна смърт и ще продължава да ни избавя . В него е надеждата ни и той и в бъдеще ще ни избавя ,
47001011	ако и вие ни помагате с молитва , така че мнозина да благодарят от наше име за благословението , с което Бог ще ни дари заради многото молитви .
47001012	Ето с какво се гордеем — с това , че можем да кажем с чиста съвест : всичко , което сме извършили в този свят , е било с чистотата и искреността , идваща от Бога . Не с мъдростта на света , а с Божията благодат сме се отнасяли към хората и особено към вас .
47001013	Да , защото не ви пишем нищо друго освен това , което можете да прочетете и наистина да разберете . И се надявам , че ще ни разберете напълно ,
47001014	както винаги сте ни разбирали отчасти , и ще видите , че можете да се гордеете с нас , както ние ще се гордеем с вас в Деня , когато нашият Господ Исус дойде .
47001015	И уверен в това , аз реших първо да посетя вас , за да бъдете благословени два пъти .
47001016	Възнамерявах да ви посетя на път за Македония , а когато се връщам оттам , да дойда отново при вас , за да ми помогнете при пътуването ми до Юдея .
47001017	Нима мислите , че лесно променям решенията си ? Или смятате , че съм правил плановете си като светски човек , който казва едновременно „ Да , да ! “ и „ Не , не ! “ ?
47001018	Но Бог държи на думата си и той ще свидетелства , че никога не ви казваме „ да “ и „ не “ за едно и също нещо .
47001019	Защото Божият Син Исус Христос , когото ние — Силуан , Тимотей и аз — проповядвахме сред вас , не беше едновременно и „ да “ , и „ не “ . Точно обратното : в него бе произнесено окончателно „ Да ! “ .
47001020	И независимо от това колко обещания е дал Бог , в него е потвърждението на всички тях . Ето защо чрез него казваме „ Амин “ за слава на Бога .
47001021	Бог е този , който прави вас и нас силни в Христос и който ни помаза .
47001022	Той ни беляза като своя собственост и ни даде Духа , който е в сърцата ни като гаранция , че ще получим онова , което ни е обещал .
47001023	Призовавам Бога за свидетел и залагам живота си на това , че не дойдох отново в Коринт , защото исках да ви пощадя .
47001024	Не искам да кажа , че се опитваме да контролираме вярата ви , защото в нея вие стоите силни ; по-скоро се трудим заедно с вас за вашето щастие .
47002001	Ето защо реших следващото ми посещение при вас да не е болезнено ,
47002002	защото ако аз ви причиня болка , кой тогава ще ме зарадва , ако не вие , които съм наранил ?
47002003	И затова ви писах , за да може когато дойда , да не ми бъде причинена болка от онези , които трябва да ме зарадват , защото бях сигурен за всички вас , че моята радост ще бъде и ваша .
47002004	Писах ви със сърце , изпълнено с мъка и болка , и с много сълзи , не за да ви нараня , а за да разберете колко голяма е любовта ми към вас .
47002005	Ако някой е причинил болка , то той я е причинил не на мен , а на всички вас , поне до известна степен ( защото не искам да преувеличавам ) .
47002006	Наказанието , наложено на такъв човек от вашето мнозинство , е достатъчно за него .
47002007	Вие обаче трябва да му простите и да го насърчите , за да не да бъде той завладян от прекомерна тъга .
47002008	Ето защо ви умолявам да потвърдите любовта си към него .
47002009	Затова ви писах : за да видя дали можете да издържите изпитанието и да се подчините във всичко .
47002010	Ако простите на човек нещо , аз също му прощавам . А каквото съм простил ( ако е имало какво да се прощава ) , направил съм го заради вас в присъствието на Христос ,
47002011	за да не ни надхитри Сатана , чиито коварни намерения много добре знаем .
47002012	Когато отидох в Троада да проповядвам Благата вест за Христос , Господ бе отворил врата пред мен ,
47002013	но аз много се разтревожих , защото не намерих своя брат Тит . Ето защо се сбогувах с хората там и тръгнах за Македония .
47002014	Но да благодарим на Бога , който чрез Христос винаги ни води в победно шествие и чрез нас разпространява навсякъде благоуханието на знанието за него .
47002015	Защото за Бога ние сме Христовият аромат сред тези , които вървят към спасение , и сред онези , които вървят към гибел .
47002016	За онези , които вървят към гибел , ние сме мирисът , който идва от смъртта и води към смърт . За тези , които вървят към спасение — ухание , което идва от живота и води към живот . И кой е достоен за такава задача ?
47002017	Ние не сме амбулантни търговци , които продават Божието слово , за да печелят , както правят мнозина . Не , в Христос говорим искрено пред Бога като хора , изпратени от Бога .
47003001	Нима отново започваме да се хвалим ? И нима като някои други имаме нужда от препоръчителни писма до вас или от вас ?
47003002	Самите вие сте нашето писмо , написано в сърцата ни , което всички хора знаят и четат .
47003003	Вие доказвате , че сте писмо от Христос , изпратено чрез нас и написано не с мастило , а с Духа на живия Бог , не върху каменни плочи , а върху човешките сърца .
47003004	Чрез Христос имаме увереността да твърдим това пред Бога .
47003005	Не казвам , че ние сами можем да извършим нещо . Не , нищо подобно не твърдим . Бог е този , който ни помага да вършим всичко .
47003006	Той дори ни направи способни да служим на нов завет , който е основан не на писан закон , а на Духа , защото писаният закон убива , а Духът дава живот .
47003007	Ако служението , което донесе смърт ( законът , издълбан върху каменни плочи ) , бе славно и израелтяните не можеха да задържат поглед върху лицето на Моисей , защото то блестеше с такава слава , макар че това бе слава , която скоро щеше да избледнее ,
47003008	нима служението на Духа няма да бъде още по-славно ?
47003009	И ако служението , което осъждаше хората , бе славно , колко по-славно ще бъде служението , което ги прави праведни !
47003010	Защото онова , което по-рано бе изпълнено със слава , сега губи славата си пред лицето на превъзхождащата слава на новото служение .
47003011	И ако служението , обречено да изчезне , бе придружено от слава , колко повече слава ще има служението , което остава завинаги !
47003012	И така , понеже имаме тази надежда , ние говорим много смело .
47003013	Не сме като Моисей , който покриваше лицето си , за да не могат израелтяните да видят , че славата избледнява и изчезва .
47003014	Но техните умове бяха заслепени и дори до днес същото покривало остава , когато се чете Старият Завет . То не е свалено , защото може да се отмахне само чрез Христос .
47003015	И досега , когато се чете законът на Моисей , сърцата им остават с покривало ,
47003016	но когато се обърнат към Господа , покривалото пада .
47003017	Този „ Господ “ , за когото говоря , е Духът , а там , където е Духът на Господа , има свобода .
47003018	Тогава всички ние с открити лица , докато съзерцаваме Господната слава като в огледало , се преобразяваме в неговия образ с все по-голяма слава и това преобразяване е от Господа , който е Духът .
47004001	Затова , като имаме това служение по Божията милост , ние не се отчайваме ,
47004002	а сме решили да не вършим никакви тайни и срамни дела . Ние не използваме измами , нито изопачаваме Божието послание , а по-скоро ясно изявяваме истината , така че всеки да знае в сърцето си какви хора сме пред Бога .
47004003	И ако Благата вест , която проповядваме , е неясна , то това е така само за онези , които вървят към гибел .
47004004	Богът на този свят е заслепил умовете на невярващите , за да не могат да видят светлината на Благата вест за славата на Христос , който е Божият образ .
47004005	Ние не проповядваме себе си , а ви учим , че Исус Христос е Господ и че ние сме ваши слуги заради Исус .
47004006	Защото Богът , който е казал : „ Светлината ще изгрее от мрака “ , е същият , който изгря в сърцата ни , за да познаем Божията слава в лицето на Исус Христос .
47004007	Ние имаме това съкровище , но сме само като глинени делви , в които то се пази , за да стане ясно , че надминаващата всички останали сила идва не от нас , а от Бога .
47004008	Непрекъснато ни постигат всякакви беди , но не сме сломени ; в безизходица сме , но успяваме да намерим изход ;
47004009	преследвани сме , но Бог не ни изоставя ; повалят ни , но не загиваме .
47004010	Винаги носим в телата си смъртта на Исус , за да се види ясно в тях и животът му .
47004011	Ние , живите , непрекъснато сме излагани на смърт заради Исус , за да се види ясно неговият живот в нашите смъртни тела .
47004012	Следователно смъртта работи в нас , а животът — във вас .
47004013	Но ние имаме същата вяра , за която Писанието казва : „ Повярвах , затова говорих . “ Ние също вярваме , затова и говорим ,
47004014	защото знаем , че Онзи , който възкреси Господ Исус , ще възкреси и нас както Исус и заедно с вас ще ни изправи пред него .
47004015	Всичко става заради вас , за да може Божията благодат да достигне до все повече и повече хора и да доведе до изобилни благодарствени молитви в прослава на Бога .
47004016	Ето защо ние не се отчайваме и въпреки че външно стареем и отслабваме , вътрешно се подновяваме с всеки изминал ден .
47004017	Нашите краткотрайни и нищожни скърби ни носят вечна слава , която е несравнимо по-голяма от тях .
47004018	Ние съсредоточаваме вниманието си не върху онова , което може да се види , а върху онова , което не може да се види , защото видимото е преходно , а невидимото — вечно .
47005001	Знаем , че когато тялото ни — палатката , в която живеем тук на земята — бъде унищожено , Бог ни дава дом , вечен дом на небето , който не човешки ръце , а сам той е построил .
47005002	И докато сме в земния дом , стенем , защото жадуваме да бъдем облечени с небесния .
47005003	Като сме облечени с него , няма да бъдем голи .
47005004	Онези от нас , които са в земното си тяло , са обременени и стенат . Нашето желание е не да се освободим от земното си тяло , а да се облечем с небесното , за да може смъртното да бъде погълнато от живота .
47005005	Този , който ни подготви за това , е Бог , който ни даде Духа като залог , че ще получим обещаното от него .
47005006	Ние винаги имаме увереност , защото знаем , че докато живеем в телата си , сме далеч от Господа ,
47005007	тъй като живеем въз основа на това , в което вярваме , а не на това , което виждаме .
47005008	Ето защо сме уверени и предпочитаме да напуснем земните си тела и да отидем да живеем с Господа .
47005009	Независимо дали живеем тук или там , имаме само едно желание , и то е да вършим онова , което му е угодно .
47005010	Всички трябва да се явим пред Христос , за да ни съди и всеки да получи заслуженото и за доброто , и за злото , което е извършил , докато е бил в земното си тяло .
47005011	И понеже знаем какво е страх от Господа , ние убеждаваме хората да приемат истината . Бог ни познава напълно , но аз се надявам , че и вие също ни познавате така .
47005012	Ние не се опитваме отново да се препоръчваме пред вас , а по-скоро ви даваме възможност да се гордеете с нас , за да имате отговор за онези , които се гордеят с онова , което се вижда , а не с онова , което е в сърцето .
47005013	Защото ако сме безумци , то е за Бога , и ако сме с ума си , то е за вас .
47005014	Христовата любов ни управлява , защото сме заключили , че ако един човек е умрял за всички хора , тогава всички са умрели .
47005015	А той умря за всички , за да може живите да не живеят вече за себе си , а за него , който умря и бе възкресен за тях .
47005016	Ето защо отсега нататък не оценяваме никого от човешка гледна точка . Въпреки че някога оценявахме Христос от човешка гледна точка , сега вече не го оценяваме така .
47005017	Затова , ако някой е в Христос , той е ново творение . Старото си отиде . Новото дойде !
47005018	И всичко това идва от Бога , който чрез Христос ни помири със себе си и ни повери служението на помирението на хората с Бога .
47005019	Ние носим послание , че Бог помирява света със себе си чрез Христос , без да държи хората отговорни за прегрешенията им . Той ни повери посланието на помирението .
47005020	Така че ние работим като Христови посланици и Бог ви увещава чрез нас . От името на Христос ви умоляваме : „ Помирете се с Бога ! “
47005021	Бог направи този , който нямаше грях , да стане грях заради нас , за да може чрез него да станем праведни пред Бога .
47006001	Като Божии съработници ние също ви увещаваме да не позволите да се осуети Божията благодат , която получихте .
47006002	Бог казва : „ Чух те , когато трябваше . Да , помогнах ти в деня за спасение . “ Чуй ! Сега е това време . Виж ! Сега е денят за спасение .
47006003	Ние се опитваме да не пречим на никого , за да не винят хората нашето служение .
47006004	Точно обратното : по всякакъв начин показваме , че сме Божии служители — като търпеливо понасяме беди , трудности и големи проблеми .
47006005	Показваме го , когато ни бичуват , хвърлят в затвори , бият при бунтове , когато изнемогваме от работа , прекарваме безсънни нощи и гладуваме .
47006006	Показваме го с чистотата на живота си , с познанията си , с търпението и добротата си , с даровете от Святия Дух , с искрената си любов ,
47006007	като говорим истината и действаме чрез Божията сила . Живеейки праведно , ние се защитаваме от всичко .
47006008	Някои ни почитат , други ни позорят . Някои ни хулят , други ни възхваляват . Честни сме , а гледат на нас като на измамници ;
47006009	въпреки че сме добре известни , ни считат за неизвестни ; смятат ни за умиращи , но вижте — ние сме живи ! Подлагат ни на страдание , но не ни убиват ;
47006010	гледат на нас като на скърбящи , въпреки че ние винаги сме радостни ; смятат ни за бедни , въпреки че правим богати много хора ; мислят , че нямаме нищо , въпреки че притежаваме всичко .
47006011	Коринтяни , говорихме ви напълно открито . Сърцата ни са широко отворени за вас .
47006012	Не ние възпираме чувствата си на обич към вас : вие възпирате чувствата си на обич към нас .
47006013	Като на свои деца ви говоря — отворете сърцата си за нас , както ние отворихме сърцата си за вас .
47006014	Не ставайте неподходящи партньори с невярващи , защото каква връзка могат да имат праведността и беззаконието ? Или какво общение да съществува между светлината и мрака ?
47006015	И как могат да постигнат съгласие Христос и Велиар ? Или какво има да споделя вярващият с невярващия ?
47006016	И могат ли Божият храм и идолите да бъдат на едно и също място ? Защото ние сме храмът на живия Бог , както Бог каза : „ Ще живея сред тях и ще ходя сред тях , ще бъда техният Бог и те ще бъдат моят народ . “
47006017	„ Затова ги напуснете и се отделете — казва Господ . Не докосвайте нищо нечисто и аз ще ви приема . “
47006018	„ Аз ще бъда ваш Баща , а вие ще сте мои синове и дъщери — казва всемогъщият Господ . “
47007001	Скъпи мои , след като имаме тези обещания , нека се очистим от всичко , което прави тялото и духа ни нечисти , като живеем посветени на Бога поради страхопочитанието си към него .
47007002	Направете място за нас в сърцата си . Ние не сме сторили зло на никого , не сме подкупили никого и не сме измамили никого .
47007003	С тези думи не искам да ви обвинявам , защото съм ви казвал и по-рано : обичаме ви толкова много , че сме готови както да умрем , така и да живеем с вас .
47007004	Говоря ви с огромна увереност , много се гордея с вас , вие изключително ме насърчавате и във всичките ни беди аз съм преизпълнен с радост .
47007005	Когато дойдохме в Македония , нямахме покой . Напротив : неприятности ни дебнеха отвсякъде — разпри отвън и страхове отвътре .
47007006	Но Бог , който утешава съкрушените , утеши и нас с идването на Тит
47007007	и не само с идването му , а и с утехата , която вие сте му дали . Той ни разказа как жадувате да ни видите и съжалявате за това , което сте извършили , а също и колко сте загрижени за мен , което ме зарадва още повече .
47007008	Не съжалявам , че написах писмото си до вас , дори и ако то ви е натъжило . А дори и да съм съжалявал , сега виждам , че то ви е натъжило само за кратко време .
47007009	И сега съм радостен , не защото бяхте натъжени , а защото тъгата ви ви накара да се покаете . Вие бяхте натъжени така , както Бог искаше , и не бяхте наранени от нас по никакъв начин .
47007010	Тъгата , която Бог желае да имате , кара човек да се покае . Това води до спасение , за което не трябва да съжаляваме . Тъгата обаче , която светът има , носи смърт .
47007011	Вижте какви ви направи тъгата , която Бог желае да имате : по-сериозни , с голямо желание да оправдаете себе си , възмутени , страхуващи се от последиците , жадуващи да ме видите , загрижени за мен , копнеещи да се постъпва справедливо . Вие доказахте , че сте невинни във всичко това .
47007012	Писах ви не заради този , който е сторил зло , не дори заради този , на когото е сторено злото , а за да разберете пред Бога огромната си загриженост за нас .
47007013	Ето защо бяхме успокоени . И в успокоението си се зарадвахме още повече , когато видяхме колко щастлив бе Тит за това , че всички му бяхте помогнали да се чувства като у дома си .
47007014	Аз ви бях хвалил пред Тит , а сега нямаше защо да се срамувам от хвалбите си . Защото както беше истина всичко , което ви говорихме , така и хвалбите ни за вас пред Тит се оказаха верни .
47007015	А неговата обич към вас е дори по-силна , когато си спомни как всички сте били готови да му се подчините и сте го посрещнали с уважение и страх .
47007016	Щастлив съм , че мога да ви се доверя напълн .
47008001	А сега , братя и сестри , искаме да знаете за Божията благодат , дадена на църквите в Македония .
47008002	Вярващите там бяха подложени на сурови изпитания в нещастията , които преживяха , и въпреки крайната си бедност те дадоха изобилно поради бликащата от тях радост .
47008003	Аз съм свидетел , че дадоха толкова , колкото можеха , и дори повече от това и го направиха по своя собствена воля .
47008004	Те много настойчиво ни молеха да им окажем привилегията да участват в служението за Божиите хора .
47008005	И дадоха не така , както бяхме очаквали — първо дадоха себе си на Господа и на нас според Божията воля .
47008006	Ето защо помолихме Тит , който беше вече започнал това милосърдно дело , да ви помогне да го завършите .
47008007	И както сте богати с всякакви дарове — с вяра , със слово , с познание , със загриженост за всичко , с любовта , която научихте от нас , така да сте богати и с този дар — да бъдете милосърдни .
47008008	Не казвам това като заповед , а чрез загрижеността на другите изпитвам искреността на вашата любов .
47008009	Знаете благодатта , която нашият Господ Исус Христос прояви : въпреки че беше богат , той стана беден заради вас , за да станете вие богати чрез неговото обедняване .
47008010	Ето какво ви съветвам да направите и то е във ваш интерес . Миналата година вие бяхте не само първите , които искаха да дадат , но и първите , които дадоха .
47008011	Завършете сега онова , което започнахте , и дайте от това , което имате , за да бъде делото ви равно на голямото ви желание за него .
47008012	И ако сте готови да дадете , дарът ви ще бъде приет въз основа на това , което имате , а не на онова , което нямате .
47008013	Защото искаме да има равенство : не вие да сте затруднени , а другите — облекчени .
47008014	Сега вие имате много и можете да помогнете на другите да имат и те онова , от което се нуждаят , така че по-късно , когато те имат много , да ви помогнат във вашите нужди , за да има равенство .
47008015	Както казва Писанието : „ Този , който събра много , нямаше излишък , и този , който събра малко , не изпитваше липса . “
47008016	Да благодарим на Бога , че вложи в сърцето на Тит същата загриженост за вас .
47008017	Защото той не само прие нашата молба , но и понеже е особено загрижен , тръгва към вас по своя собствена воля .
47008018	С него изпращаме и брата , когото всички църкви възхваляват заради служението му в благовестието .
47008019	Освен това той беше избран от църквите да ни придружи в нашето пътуване , за да може начинът , по който извършим това милосърдно дело , да бъде за слава на Господа и да покаже нашата готовност да помогнем .
47008020	Искахме да сме сигурни , че никой няма да намери повод да ни критикува за начина , по който се разпореждаме с тази значителна сума пари .
47008021	Поставяме си за цел да вършим нещата така , както трябва , не само пред Господа , а и пред хората .
47008022	С тях изпращаме и наш брат , който много пъти и при много случаи е доказал , че е готов да помогне . А сега той има още по-голямо желание да помогне , защото ви има огромно доверие .
47008023	За Тит искам да кажа , че е мой съдружник и съработник в усилията ми да ви помогна . А другите братя са изпратени от църквите и прославят Христос .
47008024	Затова докажете им любовта си , покажете им защо се гордеем с вас , за да могат всички църкви да го видят .
47009001	Излишно е да продължавам да ви пиша за тази помощ за Божиите хора ,
47009002	защото зная вашата готовност да помогнете и продължавам да се хваля с това на македонците . Разказвам им , че вие в Ахая сте готови още от миналата година и вашият ентусиазъм подтикна повечето от тях към действие .
47009003	Но аз изпращам братята при вас , за да не бъдат хвалбите ни с вас напразни в това отношение и да сте готови да дадете , така както казах , че ще дадете .
47009004	Иначе , ако някои македонци дойдат с мен и ви намерят неподготвени , ние ще се срамуваме ( а да не говоря за срама , който вие ще изпитвате ! ) заради тази увереност , която имахме във вас .
47009005	Затова счетох за нужно да помоля братята да тръгнат към вас преди нас и предварително да приготвят дара , който обещахте , за да бъде готов и да е дар , даден от желание , а не изтръгнат насила .
47009006	Запомнете това : който посади малко , малко и ще пожъне , а който посади много , много и ще пожъне .
47009007	Всеки трябва да даде толкова , колкото е решил в сърцето си , не със съжаление или по принуда , защото Бог обича онзи , който дава с радост .
47009008	А Бог може да ви отрупа с всякакви дарове така , че винаги да имате всичко , от което се нуждаете , и дори повече , за да изобилствате във всякакви добри дела .
47009009	Както казва Писанието : „ Той дава щедро на бедните и благостта му трае вечно . “
47009010	А Онзи , който осигурява семе на сеяча и хляб , който ни храни , ще осигури и умножи вашето семе , и ще увеличи плодовете на вашата благост .
47009011	Вие ще станете богати във всичко , за да можете винаги да проявявате щедрост . И като давате чрез нас , хората ще благодарят на Бога .
47009012	Защото служението , което извършвате , не само снабдява нуждите на Божиите хора , но и носи все повече и повече благодарности към Бога .
47009013	Заради това служение , което е доказателство за вярата ви , те ще прославят Бога за покорността ви към Благата вест за Христос , която изповядвате , и за щедростта , с която споделяте с тях и с всички .
47009014	И когато се молят за вас , ще жадуват да ви видят заради превъзхождащата Божия благодат към вас .
47009015	Да благодарим на Бога за този неописуем дар !
47010001	Аз , Павел , за когото някои казват , че съм смирен , когато съм сред вас , и дързък , когато съм далеч , се обръщам към вас и ви умолявам с нежността и благостта на Христос .
47010002	Моля ви да не ме принуждавате да съм дързък с вас , така както възнамерявам да бъда с някои , които си мислят , че живеем според човешки стандарти .
47010003	Защото макар и да живеем в този свят , ние не воюваме както воюва той .
47010004	Оръжията , с които ние се сражаваме , не са светски , а имат Божията сила да рушат крепости . С тях ние оборваме доводи ,
47010005	премахваме всяко препятствие , което се изправя срещу познанието за Бога , и пленяваме всяка мисъл , за да я накараме да се покори на Христос .
47010006	Готови сме да накажем всяко непокорство , след като вие се покорите напълно .
47010007	Погледнете фактите пред себе си ! Ако някой е убеден , че принадлежи на Христос , трябва отново да премисли и да разбере , че и ние принадлежим на Христос така , както и той .
47010008	И ако съм се хвалил малко повече с властта , която Господ ни даде , за да ви помогнем да укрепнете духовно , а не да ви сринем , не се срамувам .
47010009	Но няма да продължавам , за да не помислите , че се опитвам да ви плаша с писмата си .
47010010	Някои хора казват : „ Писмата му са много властни и силни , но той самият е слаб и думите му не значат нищо . “
47010011	Но този , който казва това , трябва да помни , че няма разлика между думите в писмата ни , когато сме далеч , и делата ни , когато сме сред вас .
47010012	Ние не се осмеляваме да се приравняваме или да се сравняваме с някои хора , които си въобразяват , че са много велики . Мерейки се един с друг и сравнявайки се един с друг , те показват , че не са разбрали нищо .
47010013	Ние обаче няма да се хвалим извън всякакви граници , а само в пределите , които Бог установи за нашето дело . Тези предели включват и вас .
47010014	Не се хвалим повече , отколкото трябва , както щеше да стане , ако не бяхме първите , които дойдоха при вас с Благата вест за Христос .
47010015	Не се хвалим извън всякакви граници с труда на други хора , а се надяваме , че вярата ви ще расте и ще ни помогнете да разширим делото си сред вас
47010016	и да проповядваме Благата вест в земите отвъд вашия град . Не искаме да се хвалим с вече извършеното от друг .
47010017	Както казва Писанието : „ Който се хвали , да се хвали с това , което Господ е направил . “
47010018	Защото не този , който сам се препоръчва , е одобрен , а този , когото Господ препоръчва .
47011001	Бих искал да сте търпеливи с мен дори и когато съм малко неразумен . Да , бъдете търпеливи с мен !
47011002	Аз проявявам към вас ревност , която идва от Бога , защото съм ви сгодил за Христос — той ще бъде вашият съпруг — и искам да ви предам на него като невеста , която се е пазила чиста .
47011003	Но се страхувам , че както змията с хитростта си измами Ева , така и вашите мисли могат да бъдат отклонени от предаността и чистотата , които дължим на Христос .
47011004	Щом сте така търпеливи към хора , които проповядват друг Исус , не този , когото ние проповядвахме , и приемате дух или благовестие , различни от Духа и Благата вест , които приехте , значи можете да сте търпеливи и с мен !
47011005	Мисля , че по нищо не отстъпвам на тези „ велики апостоли “ .
47011006	Може и да не съм изкусен оратор , но имам знания . И по всякакъв начин ви доказахме това !
47011007	И нима като ви проповядвах Благата вест от Бога безплатно , извърших грях , смирявайки се , за да бъдете вие възвисени ?
47011008	Ограбвах други църкви , като приемах заплащане от тях , за да мога да служа на вас .
47011009	А когато бях сред вас и се нуждаех от нещо , не обремених никого , защото братята , които дойдоха от Македония , ми дадоха каквото ми бе нужно . По никакъв начин не ви бях , и никога няма да ви бъда , в тежест .
47011010	И в цяла Ахая никой не може да ми попречи да се хваля за това . Казвам тези думи с Христовата истина в сърцето си .
47011011	Защо ? Защото не ви обичам ли ? Бог знае , че ви обичам .
47011012	Но ще продължа да върша това , което върша сега , за да не позволя на тези хора да намерят причина тяхното апостолство , за което се хвалят , да бъде смятано за равно на нашето .
47011013	Тези хора са лъжеапостоли . Те са измамни работници , които се маскират като Христови апостоли .
47011014	И нищо чудно : дори самият Сатана се маскира като ангел на светлината !
47011015	Така че какво странно има в това , че неговите слуги се маскират като слуги на праведността ? Но накрая те ще си получат заслуженото за делата си .
47011016	Пак ви казвам : никой да не мисли , че съм безумец . Но дори и да мислите така , приемете ме , както бихте приели един безумец , за да мога и аз да се похваля малко .
47011017	Това , което сега казвам , идва не от Господа — просто се хваля с увереността на безумец .
47011018	След като много хора се хвалят с човешките си постижения , и аз ще се хваля .
47011019	Вие , които сте толкова разумни , с такава готовност понасяте безумците !
47011020	Защото сте така търпеливи , когато някой ви зароби , когато ви експлоатира , когато ви изиграе , когато се величае и когато ви удари плесница .
47011021	Казвам това за свой срам : ние бяхме слаби , като сами не сторихме същото ! Но щом други имат достатъчно смелост да се хвалят , аз също ще се хваля . ( Говоря като безумец ! )
47011022	Тези хора евреи ли са ? Аз също съм . Израелтяни ли са ? Аз също съм . Потомци на Авраам ли са ? Аз също съм .
47011023	Служители на Христос ли са ? ( Лудост е да говоря така ! ) Аз съм по-добър служител от тях . Работих много повече , лежах в затвора много повече , биха ме жестоко и много пъти бях излаган на смърт .
47011024	Пет пъти юдеите ме наказваха с по тридесет и девет удара с камшик .
47011025	Три пъти ме биха с тояги , веднъж едва не ме убиха с камъни , три пъти претърпях корабокрушение и веднъж прекарах във водата цяло денонощие .
47011026	Много пъти съм бил по пътищата и съм бил застрашен от реки , застрашен от разбойници , застрашен от своя собствен народ , застрашен от езичници , застрашен в градове , застрашен извън градове , застрашен в морето и застрашен от лъжливи братя и сестри .
47011027	Вършил съм изнурителна и непосилна работа , много пъти не съм спал , бил съм гладен и жаден , много пъти не съм ял , бил съм гол и съм мръзнел .
47011028	И без да смятам другите проблеми , върху мен ежедневно тежи бремето на загрижеността ми за всички църкви .
47011029	Слаб съм винаги , когато някой е слаб , и горя от гняв винаги , когато някой е воден към грях .
47011030	Ако трябва да се хваля , ще се хваля с онези неща , които са свързани със слабостите ми .
47011031	Богът и Бащата на Господ Исус знае , че говоря истината . Благословено да бъде името му завинаги !
47011032	Когато бях в Дамаск , управителят по времето на цар Арета искаше да ме арестува и беше поставил стражи в града .
47011033	Тогава ме спуснаха с кош от един прозорец в градската стена и така се изплъзнах от ръцете му .
47012001	Трябва да продължа да се хваля . Няма какво да спечеля , но ще говоря за видения и откровения от Господа .
47012002	Познавам един човек в Христос , който преди четиринадесет години бе грабнат и отнесен до третото небе . ( Дали в тялото си или извън тялото не зная — само Бог знае . )
47012003	И зная , че този човек ( дали с тяло или без тялото си не зная — само Бог знае )
47012004	бе грабнат и отнесен в рая и чу думи , които не могат да бъдат изречени и които човешко същество няма право да произнесе .
47012005	Ще се похваля с такъв човек , но със себе си няма да се хваля освен със слабостите си .
47012006	Ако реша да се хваля , няма да съм безумец , защото ще говоря истината . Но се опитвам да се въздържам , за да не мисли никой за мен повече от това , което вижда да правя или чува да казвам .
47012007	И за да не се възгордявам прекалено заради чудните откровения , ми бе даден трън в плътта — изпратен ми бе ангел от Сатана непрекъснато да ме измъчва , за да не се възгордявам прекалено .
47012008	Три пъти умолявах Господа да го махне от мен ,
47012009	но той ми каза : „ Стига ти моята благодат , защото силата ми се проявява най-добре в слабост . “ Затова с най-голямо удоволствие ще се хваля със слабостите си , за да може силата на Христос да почива върху мен .
47012010	И заради Христос се радвам на слабостите си , на обидите , на трудностите , на гоненията и на големите проблеми , защото именно когато съм слаб , съм наистина силен .
47012011	Говоря като безумец , но вие ме принудихте . Вие трябваше да ме хвалите , защото по нищо не отстъпвам на онези „ велики апостоли “ , макар и да съм нищо .
47012012	Когато бях сред вас , ви доказвах , че съм апостол , като вършех знамения , чудеса и могъщи дела с огромно търпение .
47012013	В какво отношение сте по-долу от другите църкви освен в това , че не ви бях в тежест ? Простете ми тази несправедливост !
47012014	Ето , сега съм готов да ви посетя за трети път и няма да ви бъда в тежест , защото търся не онова , което притежавате , а самите вас . Не децата трябва да спестяват за родителите си , а родителите — за децата си .
47012015	И аз с най-голяма радост ще дам за вас всичко , което имам , и дори самия себе си . Ако ви обичам повече , по-малко ли ще ме обичате ?
47012016	Ясно е , че не съм ви бил в тежест , но казвате , че съм лукав и с хитрост съм взимал от вас .
47012017	Нима ви използвах чрез тези хора , които изпратих при вас ?
47012018	Помолих Тит да дойде при вас и изпратих един от братята с него . Нима Тит ви използва ? Не вършихме ли ние едно и също нещо с един и същ дух ?
47012019	Нима мислите , че през цялото това време се опитваме да се оправдаем пред вас ? Ние говорим пред Бога като Христови последователи и всичко , скъпи мои , е за да ви укрепим духовно .
47012020	Страхувам се , че когато дойда , може да ви намеря не такива , каквито искам да бъдете и вие може да ме намерите не такъв , какъвто искате да бъда . Боя се да няма сред вас раздори , завистливост , ревност , гняв , егоистични домогвания , клеветничество , клюки , горделивост и бъркотия .
47012021	Боя се , че когато ви посетя отново , моят Бог може да ме унизи пред вас и да скърбя за многото , които в миналото са съгрешили и не са се покаяли , като съжалят за своя нечист живот , сексуални грехове и разгуленост .
47013001	Това ще бъде третото ми идване при вас . Както казва Писанието : „ Всяко обвинение трябва да се подкрепи от двама или трима свидетели . “
47013002	Когато за втори път бях сред вас , ви предупредих , и сега , когато съм далеч , отново ви предупреждавам . На тези , които са съгрешили преди , и на всички останали казвам : ако дойда отново , няма да ви пощадя .
47013003	Ще ви накажа като доказателство за това , че чрез мен говори Христос . Той не е слаб спрямо вас , а е силен сред вас .
47013004	Истина е , че той бе слаб , когато бе разпънат на кръста , но сега живее чрез Божията сила . Истина е също и че ние сме слаби в него , но заради вас ще живеем с него чрез Божията сила .
47013005	Себе си проверете дали живеете във вярата . Себе си изпитайте . Нима не съзнавате , че Исус Христос живее във вас ? Освен , разбира се , ако не издържите изпитанието .
47013006	Надявам се поне да разберете , че ние сме издържали изпитанието .
47013007	Молим се на Бога да не вършите нищо грешно . Важно е не ние да се покажем издържали , а вие да вършите добро , дори и ние да изглеждаме провалили се .
47013008	Не можем да правим нищо против истината , а само в подкрепа на истината .
47013009	Радваме се , когато ние сме слаби , а вие — силни . За това се молим : да станете съвършени .
47013010	Пиша ви тези неща сега , когато съм далеч , за да не трябва , когато съм сред вас , да проявявам строгост според властта , която Господ ми е дал , за да укрепявам , а не да сривам .
47013011	Сега , братя и сестри , се сбогувам . Стремете се към съвършенство , насърчавайте се , бъдете единомислени , живейте в мир и Богът на любовта и мира ще бъде с вас .
47013012	Поздравете се един друг със свята целувка .
47013013	Всички Божии хора ви поздравяват .
47013014	Благодатта на Господ Исус Христос , любовта на Бога и общението на Святия Дух да бъдат с всички вас .
48001001	От Павел , призован да бъде апостол не от хора , нито изпратен чрез някой човек , а чрез Исус Христос и Бог Отец , който възкреси Исус от мъртвите .
48001002	Това писмо до църквите в Галатия е и от всички братя и сестри , които са с мен .
48001003	Благодат и мир на вас от Бога , нашия Баща , и Господ Исус Христос ,
48001004	който принесе в жертва себе си , за да премахне греховете ни и да ни освободи от покварения свят , в който живеем . Това бе волята на Бога , нашия Баща .
48001005	На него да бъде слава за вечни векове ! Амин .
48001006	Изумен съм , че толкова скоро обръщате гръб на Онзи , който ви призова чрез Христовата благодат , и се насочвате към друго благовестие .
48001007	Друго благовестие обаче няма . Има само хора , които ви объркват и се опитват да преиначат Благата вест за Христос .
48001008	Но дори ако някой от нас или ангел от небето започне да ви проповядва благовестие , различно от това , което ви проповядвахме , проклет да бъде !
48001009	Казвали сме го и преди , и сега пак го повтарям : ако някой ви проповядва благовестие , различно от това , което приехте , проклет да бъде !
48001010	Как мислите : чие одобрение търся — на хората или на Бога ? И на хората ли искам да се харесам ? Ако все още желаех да се харесам на хората , нямаше да съм слуга на Христос .
48001011	Братя и сестри , искам да знаете , че Благата вест , която ви проповядвах , не е човешко послание ,
48001012	тъй като нито от някой човек съм го получил , нито съм бил научен на него . Исус Христос ми го разкри .
48001013	Чували сте за живота , който водех като юдеин , и знаете , че безмилостно преследвах Божията църква и се опитвах да я унищожа .
48001014	В практикуването на юдейската религия бях изпреварил повечето от връстниците си юдеи , тъй като ревностно следвах традициите на своите предци .
48001015	Бог ме избра още преди да се родя и в благодатта си ме призова да му служа .
48001016	И когато реши да ми открие своя Син , за да мога да проповядвам Благата вест за него сред езичниците , аз не се посъветвах с никого ,
48001017	нито пък отидох в Ерусалим , за да се срещна с тези , които бяха станали апостоли преди мен . Вместо това , веднага заминах за Арабия , а после се върнах в Дамаск .
48001018	Три години по-късно отидох в Ерусалим , за да се запозная с Кифа , и останах при него само петнадесет дни .
48001019	Но освен Яков , Господния брат , други апостоли не видях .
48001020	Бог ми е свидетел , че това , което пиша , не е лъжа .
48001021	После отидох в провинциите Сирия и Киликия ,
48001022	но Христовите църкви в Юдея не ме познаваха лично .
48001023	Те само бяха чували хората да казват : „ Човекът , който преди ни преследваше , сега проповядва вярата , която някога се опитваше да унищожи . “
48001024	И прославяха Бога заради мен .
48002001	След четиринадесет години отново отидох в Ерусалим . Придружаваше ме Варнава , като със себе си бях взел и Тит .
48002002	Отидох , защото Бог ми разкри , че трябва да го направя . Когато се срещнах насаме с най-почитаните там хора , аз изложих пред тях Благата вест по същия начин , по който я проповядвам сред езичниците , за да не бъде пропилян трудът , който вече съм положил , нито да отидат напразно сегашните ми усилия .
48002003	Но дори Тит , който беше с мен , не бе заставен да се обреже , въпреки че е грък .
48002004	Въпросът беше повдигнат от тези , които се представяха за наши братя и тайно се бяха присъединили към нас , а всъщност се бяха промъкнали да проучат каква е свободата , която имаме в Христос Исус , за да могат да ни поробят .
48002005	Но ние не се поддадохме нито за миг , за да остане сред вас истината , въплътена в Благата вест .
48002006	Нищо не получих от тези , които бяха считани за видни хора . ( За мен няма значение какви са , защото пред Бога всички хора са равни . ) Тези уважавани мъже не добавиха нищо към моето послание .
48002007	Точно обратното — те видяха , че на мен ми бе поверено да проповядвам Благата вест сред езичниците , така както на Петър бе поверено да проповядва Благата вест сред юдеите .
48002008	Защото този , който направи Петър апостол на юдеите , направи мен апостол на езичниците .
48002009	Така Яков , Кифа и Йоан , които бяха известни като водачи в църквата , признаха правото да бъда апостол , което Бог ми бе дал , ръкуваха се с Варнава и с мен в знак , че ни приемат и са съгласни ние да проповядваме на езичниците , а те — на юдеите .
48002010	Помолиха ни единствено да не забравяме да помагаме на бедните , а аз не само бях готов , но и горях от желание да върша точно това .
48002011	Но когато Кифа дойде в Антиохия , аз открито му се противопоставих , защото грешеше .
48002012	Преди да пристигнат няколко души , изпратени от Яков , Петър се хранеше заедно с езичниците , но когато тези хора се появиха , той се отдръпна и отдели , защото се страхуваше от онези , които принадлежаха към групата на обрязаните .
48002013	Останалите юдеи също го последваха в лицемерието му до такава степен , че увлякоха след себе си дори и Варнава .
48002014	Когато видях , че поведението им не съответства на истината на благовестието , казах на Кифа пред всички : „ След като ти , който си юдеин , живееш като езичник , а не като юдеин , как може да караш езичниците да следват юдейските обичаи ? “
48002015	Ние сме юдеи по рождение и не сме част от „ грешните езичници “ ,
48002016	но знаем , че човек става праведен пред Бога не като спазва закона , а като вярва в Исус Христос . Затова ние положихме вярата си в Христос Исус , за да станем праведни пред Бога , защото сме повярвали в Христос , а не защото сме спазили закона , понеже никой няма да стане праведен пред Бога , като спазва закона .
48002017	Но ако поради това , че се стремим да станем праведни в Христос , ние , юдеите , се окажем грешници като езичниците , значи ли , че Христос ни прави грешници ?
48002018	В никакъв случай ! Защото ако отново започна да поучавам това , което съм изоставил , ставам закононарушител .
48002019	Защото чрез закона аз умрях спрямо закона , за да живея за Бога . Разпънат бях на кръста заедно с Христос ,
48002020	така че вече не самият аз живея , а Христос живее в мен . Животът , който сега живея в тялото си , живея го чрез вяра в Божия Син , който ме обикна и пожертва себе си заради мен .
48002021	Не отхвърлям Божия дар , защото ако правилното взаимоотношение с Бога се постига чрез закона , Христос умря напразно !
48003001	О , глупави галатяни ! Някой ви е омагьосал , макар смъртта на Исус Христос на кръста да бе изписана пред очите ви !
48003002	Едно искам да разбера от вас : като спазвахте закона ли получихте Духа или като чухте и повярвахте в благовестието ?
48003003	Как може да сте толкова глупави , че да се опитвате да усъвършенствате с човешки усилия живота , който започнахте с Духа ?
48003004	Нима напразно преживяхте толкова много ? Надявам се да не е така !
48003005	Нима Бог ви дава Духа и върши чудеса сред вас заради това , че спазвате закона , а не заради това , че чухте и повярвахте в благовестието ?
48003006	Точно както Авраам , който според Писанието „ повярва в Бога и той прие вярата му и го счете за праведен “ .
48003007	Знайте , че именно онези , които имат вяра , са истинските потомци на Авраам .
48003008	Писанието предрече , че Бог ще направи езичниците праведни заради вярата им , и предварително обяви на Авраам Благата вест : „ Всички народи ще бъдат благословени чрез теб . “
48003009	Онези , които имат вяра , са благословени заедно с повярвалия Авраам ,
48003010	а всички , които разчитат на спазването на закона , живеят под проклятие , защото Писанието казва : „ Проклет е всеки , който не постоянства в спазването на всичко , написано в книгата на закона . “
48003011	Ясно е , че никой няма да стане праведен пред Бога чрез закона , защото , както казва Писанието : „ Праведният чрез вяра ще живее . “
48003012	А законът не се основава на вярата . Според него „ този , който изпълнява заповедите , ще живее чрез тях . “
48003013	Христос ни освободи от проклятието на закона , поемайки върху себе си това проклятие , защото Писанието казва : „ Проклет е всеки , който виси на дърво . “
48003014	Христос ни освободи , за да може благословението , дадено на Авраам , да бъде дадено на езичниците чрез Христос Исус , така че чрез вяра да получим Духа , обещан ни от Бога .
48003015	Нека ви дам пример от живота , братя и сестри . Също както никой не може да обяви за невалидно или да добави нещо към човешко завещание , което вече е написано , така е и в този случай .
48003016	Обещанията бяха дадени на Авраам и неговия потомък . Забележете , че не се казва : „ и на потомците му “ , сякаш се отнася за много хора . Говори се по-скоро за един човек : „ и на твоя потомък “ , който е Христос .
48003017	Ето какво имам предвид : законът , който дойде четиристотин и тридесет години по-късно , не може да отмени завещанието , вече одобрено от Бога , и така да анулира обещанието .
48003018	Защото ако наследството зависеше от закона , то вече не би зависело от обещанието , но Бог го даде в дар на Авраам въз основа на обещанието .
48003019	Каква , тогава , бе целта на закона ? Той бе добавен към обещанието , за да покаже колко често хората престъпват волята на Бога , и бе предназначен за времето , докато дойде този Потомък , на когото бе дадено обещанието . Законът бе даден чрез ангели , които използваха посредник .
48003020	Но когато Бог даде обещанието , нямаше посредник , защото ако е налице само една страна , посредник не е нужен , а Бог е един .
48003021	Значи ли това , че законът противоречи на Божиите обещания ? В никакъв случай ! Защото ако беше даден закон , който да може да донесе живот на хората , то щяхме да станем праведни , като следваме този закон .
48003022	Но Писанието казва , че всички са в плен на властта на греха , така че обещаното да бъде дадено на тези , които вярват , въз основа на вярата в Исус Христос .
48003023	Преди да дойде тази вяра , бяхме държани от закона като затворници , докато идващата вяра не се откри .
48003024	Законът бе нашият настойник , който трябваше да ни отведе при Христос , за да станем праведни чрез вярата .
48003025	Но сега , когато тази вяра е дошла , законът вече не ни е настойник .
48003026	Чрез вярата всички сте Божии деца в Христос Исус ,
48003027	защото всички вие , които се кръстихте в Христос , с Христос се облякохте .
48003028	Няма разлика между юдеин и езичник , роб и свободен , мъж и жена , защото всички сте едно в Христос Исус .
48003029	А щом принадлежите на Христос , вие сте потомци на Авраам и наследници според обещанието , което Бог му даде .
48004001	Искам да кажа , че докато наследникът е още дете , той по нищо не се отличава от един роб , макар и да е господар на всичко .
48004002	Той е подвластен на настойници и попечители , докато не дойде времето , определено от неговия баща .
48004003	Така и ние , когато бяхме „ деца “ , робувахме на елементите на този свят .
48004004	Но щом дойде времето , Бог изпрати Сина си , който се роди от жена и живя според закона ,
48004005	за да освободи всички , които се намираха под властта на закона , и за да бъдем осиновени като Божии деца .
48004006	Тъй като сте негови деца , Бог изпрати Духа на Сина си в сърцата ви и той вика : „ Авва , Отче ! “
48004007	Така ти вече не си роб , а Божие дете . И понеже си негово дете , Бог те е направил и свой наследник .
48004008	По-рано , когато не познавахте Бога , вие служехте на лъжливи богове .
48004009	А сега , когато го познавате ( или по-скоро сега , когато Бог ви познава ) , защо се връщате към онези слаби и безполезни елементи , на които отново се опитвате да робувате ?
48004010	Спазвате специални дни , месеци , сезони и години .
48004011	Боя се за вас ! Страхувам се , че целият ми труд е бил напразен .
48004012	Братя и сестри , умолявам ви : станете като мен , защото и аз бях като вас . Никога не сте ми причинили злина .
48004013	Знаете , че бях болен , когато за първи път дойдох при вас и ви проповядвах Благата вест .
48004014	Въпреки че моето състояние бе голямо бреме за вас , вие не ме презряхте и не се отвратихте , а ме приехте като Божий ангел , така , сякаш бях самият Христос Исус !
48004015	Къде остана щастието ви ? Защото аз съм свидетел , че ако можехте , щяхте да извадите собствените си очи и да ми ги дадете .
48004016	Нима ви станах враг , като ви казах истината ?
48004017	Тези , които искат да следвате закона , проявяват интерес към вас с лоши намерения . Те се опитват да ви отделят от мен , за да проявите интерес към тях .
48004018	Добре е някой да мисли за вас , но когато е за добро и не само когато аз съм помежду ви .
48004019	Деца мои , заради вас още веднъж преживявам родилните болки и ще бъде така , докато не станете като Христос .
48004020	Бих искал сега да съм с вас и да ви говоря по друг начин , защото не зная какво да ви правя .
48004021	Кажете ми вие , които искате да следвате закона : нима не чувате какво казва законът ?
48004022	Той казва , че Авраам имал двама сина — един от робиня и един от свободна жена .
48004023	Синът от робинята бил роден по обикновения , човешки начин , а синът от свободната жена — според Божието обещание .
48004024	Това има преносно значение . Двете жени представляват два завета . Единият бе от планината Синай и сложи началото на род , обречен на робство . Агар олицетворява този завет .
48004025	Тя въплъщава планината Синай в Арабия и е образ на земния Ерусалим , защото е в робство заедно с децата си .
48004026	Но божественият Ерусалим — нашата майка — е свободен .
48004027	Защото Писанието казва : „ Радвай се , бездетна , която не си раждала . Възкликни с радостен вик ти , която не си страдала в родилни болки , защото децата на изоставената жена са по-многобройни от децата на тази , която има съпруг . “
48004028	Вие , братя и сестри , също като Исаак сте родени според Божието обещание .
48004029	Но и сега , както и тогава , роденият по естествения начин преследва родения чрез силата на Духа .
48004030	А какво казва Писанието ? „ Отпрати тази робиня и сина й , защото синът на робинята няма да бъде наследник със сина на свободната жена . “
48004031	Следователно , братя и сестри , ние не сме деца на робинята , а на свободната жена .
48005001	Христос ни освободи , за да живеем в свобода . Затова останете твърди и не допускайте отново да ви поробят .
48005002	Чуйте ! Аз , Павел , ви казвам , че ако се върнете към закона , като се обрежете , обезсмисляте онова , което Христос е направил за вас !
48005003	Още веднъж заявявам на всеки , който позволява да бъде обрязан , че той се задължава да спазва целия закон .
48005004	Тези от вас , които се опитват да станат праведни пред Бога чрез закона , вече нямат нищо общо с Христос — те са вън от благодатта .
48005005	Но чрез вяра , с помощта на Духа , ние с нетърпение очакваме да станем праведни пред Бога .
48005006	Защото в Христос Исус не обрязването или необрязването имат значение , а вярата , която действа чрез любовта .
48005007	Вие се справяхте така добре ! Кой ви накара да спрете да следвате истината ?
48005008	Каквото и да ви е убедило в това , то не идва от Бога , който ви призова .
48005009	„ Съвсем малко мая заквасва цялото тесто . “
48005010	Но в Господа аз съм уверен , че няма да приемете друго освен това , на което съм ви научил . А този , който ви обърква , ще си получи заслуженото , който и да е той .
48005011	Братя и сестри , ако все още проповядвах ( както твърдят някои ) необходимостта от обрязването , защо продължавам да бъда преследван ? Ако това беше вярно , тогава посланието за кръста нямаше да се смята за скандално .
48005012	Бих искал онези , които ви смущават , и да се кастрират ( не само да се обрязват ) !
48005013	А вие , братя и сестри , бяхте призовани от Бога да живеете в свобода . Но нека свободата ви не бъде повод да угаждате на грешната си природа — вместо това с любов служете един на друг .
48005014	Защото целият закон се свежда до едно единствено изречение : „ Обичай ближния си както себе си ! “
48005015	Но ако продължавате да се хапете и ядете , внимавайте да не се унищожите взаимно .
48005016	Казвам ви : нека Духът ви направлява и тогава няма да следвате желанията на грешната си природа .
48005017	Защото това , което грешната ни природа желае , е против Духа и това , което Духът желае , е против грешната ни природа . Това са две напълно противоположни неща , следователно не може да правите каквото си поискате .
48005018	Но ако ви направлява Духът , вие не сте подчинени на закона .
48005019	Делата на нашата грешна природа са добре известни . Това са блудство , нечистота , похотливост ,
48005020	идолопоклонство , магьосничество , омраза , свади , ревност , гняв , разпри , разногласия , разцепления ,
48005021	завист , пиянство , оргии и други подобни . Предупреждавам ви , както съм го правил и по-рано : за тези , които вършат такива неща , няма място в Божието царство .
48005022	А плодът на Духа е любов , радост , мир , търпение , благост , доброта , вярност ,
48005023	тактичност , въздържание . Срещу такива неща няма закон .
48005024	Тези , които принадлежат на Христос Исус , са разпънали грешната си природа с нейните страсти и желания .
48005025	Тъй като Духът е източникът на нашия нов живот , нека следваме него .
48005026	Да не бъдем надменни , да не се предизвикваме един друг и да не си завиждаме .
48006001	Братя и сестри , ако откриете , че някой е съгрешил , вие , които живеете според Духа , трябва да му помогнете да се поправи , като се отнасяте тактично към него . Но внимавай и за себе си , да не би ти също да бъдеш изкушен .
48006002	Носете заедно товарите си и по този начин ще се подчинявате на Христовия закон .
48006003	Ако някой се мисли за нещо , когато всъщност е нищо , се самозалъгва .
48006004	Всеки трябва да преценява собственото си поведение и едва тогава да се гордее с това , което е постигнал , без да се сравнява с някой друг ,
48006005	защото всеки ще отговаря за себе си .
48006006	Този , който се учи на Божието слово , трябва да споделя всички свои блага с онзи , който го учи .
48006007	Не се заблуждавайте ! С Бога не може да се подигравате , защото каквото посеете , това и ще пожънете .
48006008	Който сее в нивата на грешната си природа , ще пожъне от нея разруха , а който сее в нивата на Духа , ще пожъне от него вечен живот .
48006009	Да не се уморяваме да вършим добро , защото ще дойде времето да пожънем онова , което ни се полага , ако устоим докрай .
48006010	И така , отдаде ли ни се удобен случай , нека вършим добро на всички и особено на тези , с които споделяме една и съща вяра .
48006011	Вижте само какви големи букви ви пиша със собствената си ръка !
48006012	Всички , които искат да спечелят одобрението на хората , се опитват да ви принудят да се обрежете , но те правят това само за да не ги преследват заради Христовия кръст .
48006013	Защото дори и тези , които се обрязват , не спазват закона , но искат вие да се обрежете , за да могат да се хвалят с това , че сте се подчинили на този ритуал .
48006014	Що се отнася до мен , да не дава Бог да се гордея с друго освен с кръста на нашия Господ Исус Христос ! Чрез него светът е мъртъв за мен и аз съм мъртъв за света .
48006015	Защото няма никакво значение дали си обрязан или не . Важното е да бъдеш ново създание .
48006016	Мир и милост да бъде над всички , които следват това правило — над целия Божий народ .
48006017	Накрая искам да ви помоля никой да не ме безпокои повече , защото белезите по тялото ми показват , че принадлежа на Исус .
48006018	Благодатта на нашия Господ Исус Христос да бъде с вас , братя и сестри . Амин .
49001001	От Павел , апостол на Христос Исус чрез Божията воля , до Божиите святи хора в Ефес , вярващи , които принадлежат на Христос Исус .
49001002	Благодат и мир на вас от Бога , нашия Баща , и от Господ Исус Христос .
49001003	Благословен да бъде Богът и Бащата на нашия Господ Исус Христос ! В Христос Бог ни дари с всяко духовно благословение в небесните владения .
49001004	В Христос още преди сътворението на света Бог ни избра да бъдем святи и неопетнени пред него . И заради любовта си към нас
49001005	той ни предопредели да бъдем негови деца чрез Исус Христос , защото такава бе целта и желанието му .
49001006	Той извърши това , за да го възхвалим за славната му благодат , която щедро ни дари чрез любимия си Син .
49001007	В Христос ние сме изкупени чрез неговата кръв . Греховете ни са простени чрез неговата богата благодат ,
49001008	с която той щедро ни дари с пълна мъдрост и прозрение .
49001009	Бог ни изяви тайния си план , защото така искаше . Той бе замислил да го осъществи чрез Христос .
49001010	Божията цел бе да изпълни този план , като обедини всичко под водителството на Христос — всичко небесно и всичко земно — когато дойде подходящото време .
49001011	В Христос ние бяхме избрани и вече предопределени от намерението на Бога , който върши всичко според своя план и желание ,
49001012	за да можем ние , чиято надежда вече беше положена в Христос , да възхвалим Божията слава .
49001013	Чрез Христос вие също бяхте запечатани със Святия Дух , обещан от Бога , когато чухте посланието на истината , Благата вест за вашето спасение , и повярвахте в Христос .
49001014	Святият Дух е само гаранцията , че ще получим своето наследство , докато Бог даде окончателно изкупление на онези , които му принадлежат . Целта на това е да възхвалим Божията слава .
49001015	Затова винаги ви споменавам в молитвите си и не спирам да благодаря на Бога за вас . Правя това постоянно , откакто чух за вярата ви в Господ Исус и любовта ви към всички Божии хора .
49001016	
49001017	Моля се на славния Отец , Бога на нашия Господ Исус Христос , да ви дари с дух на мъдрост и откровение , за да можете да го познаете напълно .
49001018	Моля се очите на сърцата ви да се просветят , за да разберете към каква надежда ви е призовал , колко богато и славно е наследството , което той ще дари на всички свои святи хора ,
49001019	и колко несравнимо велика е мощта му за нас , вярващите , както и проявата на всемогъщата му сила ,
49001020	която той показа чрез Христос , като го възкреси от мъртвите и го постави от дясната си страна в небесните владения .
49001021	Бог постави Христос над всеки управник , над всяка власт , сила и господар и над всяко име , което съществува не само в сегашния свят , а и в бъдещия .
49001022	Бог сложи всичко под неговата власт и го направи глава на всичко в църквата .
49001023	Църквата е Христовото тяло . Тя е цялостта , в която Христос със своята пълнота изпълва всичко по всякакъв начин .
49002001	В миналото вие бяхте мъртви духовно поради престъпленията и греховете си ,
49002002	живеехте според законите на този свят и следвахте господаря на злите сили , владеещи земята . Той сега продължава да действа в непокорните .
49002003	Някога и ние живеехме като тях : следвахме страстите на грешната си човешка природа и вършехме онова , което нашите тела и умове желаеха . В положението , в което бяхме , ние , както всички останали хора , бяхме обречени да изпитаме върху себе си Божия гняв .
49002004	Но Бог е богат на благодат и благодарение на великата любов , с която ни обикна ,
49002005	още докато бяхме мъртви духовно поради престъпленията си , той ни даде живот заедно с Христос . Вие сте спасени чрез Божията благодат .
49002006	Бог ни възкреси заедно с Христос и ни постави заедно с него на своя престол в небесните владения — нас , които сме в Христос Исус .
49002007	Бог извърши това , за да покаже във всички бъдещи времена несравнимото богатство на своята благодат с добрината си към нас в Христос Исус .
49002008	Защото по Божията благодат сте спасени чрез вярата и това не идва от вас самите , а е дар от Бога .
49002009	То не е резултат от нечие дело , така че никой не може да се хвали с това .
49002010	Бог ни направи това , което сме сега . Той ни създаде в Христос Исус за добрите дела , които вече бе подготвил , за да ги вършим в живота си .
49002011	Ето защо трябва да помните , че някога вие , родените езичници и наричани „ необрязани “ от онези юдеи , които наричат себе си „ обрязани “ ( тяхното обрязване е нещо , което самите те извършват ) ,
49002012	по онова време бяхте без Христос , бяхте изключени от общността на Израел , бяхте чужди на заветите , свързани с Божието обещание , и живеехте в този свят без надежда и без Бог .
49002013	Но сега в Христос Исус вие , които някога бяхте далеч от Бога , сте близо до него заради Христовата кръв .
49002014	Защото самият той е нашият мир . Той направи юдеите и езичниците един народ и като принесе в жертва тялото си , срина разделящата ги стена на враждебност .
49002015	Той отмени закона с неговите правила и заповеди , за да може да донесе мир , създавайки в себе си от две групи хора един нов народ .
49002016	Чрез смъртта си на кръста той унищожи враждебността между двете групи , за да ги помири с Бога в едно тяло .
49002017	И дойде и проповядваше Благата вест за мир сред вас , които бяхте далеч от Бога , и сред онези , които бяха близо до него ,
49002018	защото чрез него ние всички се приближаваме до Отца в един Дух .
49002019	Ето защо вие вече не сте чужденци и посетители , а граждани заедно с Божиите святи хора и членове на Божието семейство .
49002020	Вие сте сградата , построена върху основата на апостолите и пророците , а самият Христос Исус е крайъгълният камък .
49002021	Цялата сграда е сглобена чрез него и се издига в свят храм в Господа .
49002022	В него вие сте вграждани заедно с останалите , за да бъдете дома , в който Бог живее чрез Духа .
49003001	Това е причината аз , Павел , да съм затворник за Христос Исус заради вас , езичниците .
49003002	Вие сигурно сте чули за това дело , което Бог ми даде чрез своята благодат за ваша полза .
49003003	Той ми изяви тайната си истина чрез откровение , както вече накратко ви писах ,
49003004	и ако прочетете това , ще можете да разберете моето прозрение в тайния план за Христос .
49003005	Тази тайна истина не бе изявена на хората от предишните поколения така , както е разкрита сега чрез Духа на неговите святи апостоли и пророци .
49003006	Тайната истина е , че чрез Благата вест езичниците са наследници заедно с юдеите , те са част от същото тяло и заедно участват в обещанието , което Бог даде в Христос Исус .
49003007	Чрез благодатта , с която Бог ме дари , като използва силата си , станах служител , който проповядва Благата вест .
49003008	И макар да съм по-незначителен и от най-незначителните сред Божиите хора , на мен бе даден този дар да проповядвам на езичниците Благата вест за неизчерпаемото богатство на Христос
49003009	и да обяснявам на всички хора плана за тайната истина . Още от самото начало тази тайна истина бе останала скрита в Бога , който създаде всичко ,
49003010	за да може чрез църквата да покаже сега на управниците и властите в небесните владения многообразната Божия мъдрост във всичките й форми .
49003011	Според Божия вечен замисъл той изпълни всичко чрез Христос Исус , нашия Господ .
49003012	Чрез вяра в Христос в него ние имаме смелостта и увереността да се приближим до Бога .
49003013	Ето защо се моля да не се обезсърчавате от страданията , които понасям заради вас . Те са вашата слава .
49003014	Това е причината да коленича пред Отца ,
49003015	от когото всеки род на небето и на земята е получил името си .
49003016	Моля се той , според богатството на своята слава , да ви даде сила чрез Духа си да се укрепите вътрешно
49003017	и Христос да живее в сърцата ви чрез вярата , а животът ви да бъде вкоренен и основан в любовта .
49003018	Моля се да можете заедно с всички святи Божии хора да разберете ширината , дължината , височината и дълбочината на Христовата любов
49003019	и да познаете тази любов , която надминава всяко познание , за да бъдете изпълнени с цялата Божия пълнота .
49003020	Със своята сила , действаща в нас , Бог е способен да извърши безкрайно повече от това , за което се молим или си представяме .
49003021	На него да бъде слава в църквата и в Христос Исус през всички поколения за вечни векове ! Амин .
49004001	Аз , който съм затворник , защото принадлежа на Господа , ви умолявам да живеете по начин , достоен за призванието , което сте получили от Бога .
49004002	Винаги проявявайте смирение , тактичност и търпение и с любов се приемайте един друг такива , каквито сте .
49004003	Старайте се да запазите единството , в което Духът ви е свързал . Нека мирът ви сплотява .
49004004	Има едно тяло и един Дух , също както една е надеждата , към която Бог ви е призовал .
49004005	Има един Господ , една вяра , едно кръщение .
49004006	Има един Бог и Баща на всички , който е над всичко , чрез всичко и във всичко .
49004007	На всеки от нас е дадена специална дарба и всеки е получил това , което Христос е пожелал да му даде .
49004008	Ето защо Писанието казва : „ Той се издигна във висините , взе пленници със себе си и даде дарове на хората . “
49004009	Когато се казва „ Той се издигна “ , не означава ли това , че той първо се е спуснал долу на земята ?
49004010	Този , който се спусна , е същият , който се издигна по-високо от всички небеса , за да изпълни всичко .
49004011	И той самият възложи на едни да бъдат апостоли , на други — пророци , на трети — да съобщават Благата вест , а на някои — да бъдат пастири и учители .
49004012	Христос даде тези дарове , за да подготви святите Божии хора за делото на служението , за укрепването на Христовото тяло ,
49004013	докато всички ние се съединим в едно във вярата и в пълното познаване на Божия Син и станем зрели хора , достигайки висотата на Христос в неговото съвършенство .
49004014	Това е така , за да не бъдем вече невръстни деца , подхвърляни насам-натам от вълните и носени от вятъра на всякакви учения чрез коварството на хората и измамните им планове .
49004015	Нека вместо това с любов да говорим истината и да израстваме , за да станем подобни на Христос във всяко отношение . Той е главата ,
49004016	от която зависи цялото тяло . Всички части на това тяло са сплотени и свързани в едно и всяка част изпълнява своята функция и така цялото тяло расте и става по-силно чрез любовта .
49004017	Казвам това и ви предупреждавам в името на Господа : не живейте вече като езичниците с техните безполезни мисли .
49004018	Умовете им тънат в мрак и те са отделени от живота , който идва от Бога , защото са невежи и са закоравили сърцата си .
49004019	Те са загубили чувството си за срам , отдали са се на сладострастие и необуздано се наслаждават да вършат всякакъв вид нечисти дела .
49004020	Но това не е този Христос , на който бяхте научени .
49004021	И несъмнено сте чули за него и като негови последователи сте били научени на истината — истината действително е в Исус .
49004022	А що се отнася до предишния ви начин на живот , бяхте научени да отхвърлите от себе си старата същност , която гние поради измамните си страсти ,
49004023	да се обновите в своя ум и дух
49004024	и да си сложите новата същност , създадена по Божие подобие , истински праведна и свята .
49004025	Затова отхвърлете от себе си лъжата ! „ Всеки трябва да казва истината на ближния си “ , защото всички сме части от едно и също тяло .
49004026	„ Гневете се , но не вършете грях . “ И нека гневът ви се стопи , преди слънцето да е залязло .
49004027	Не позволявайте на дявола да ви победи .
49004028	Който е крал , не трябва вече да краде , а да работи и да върши нещо полезно със собствените си ръце , за да има какво да споделя с онзи , който е в нужда .
49004029	Никаква гнила дума да не излиза от устните ви , а само онова , от което хората се нуждаят , което е добро за духовното им изграждане , така че да помага на онези , които ви слушат .
49004030	И не наскърбявайте Божия Свят Дух , защото той е доказателство , че принадлежите на Бога , до деня , в който Бог ще ви освободи .
49004031	Всякаква язвителност , ярост , гняв , викане и клевета трябва да се премахнат от вас заедно с всяко зло .
49004032	Бъдете благи и състрадателни един към друг и винаги си прощавайте , така както Бог ви прости в Христос .
49005001	Вие сте Божии деца , които той обича . Затова се старайте да бъдете като него
49005002	и живейте в любов , както и Христос ни обикна и даде живота си за нас , като се принесе в благоуханна жертва пред Бога .
49005003	Сред вас не трябва дори и да се говори за сексуални грехове , всякакъв вид морална нечистота и алчност , както е редно за святи хора .
49005004	Нито трябва да се чуват срамни думи , глупави приказки или мръсни шеги , които не ви подхождат , а напротив — да има думи на благодарност .
49005005	Знайте , че няма да наследи царството на Христос и на Бога този , който върши сексуални грехове или морално нечисти постъпки и който е алчен , което е същото като да е идолопоклонник .
49005006	Не позволявайте никой да ви заблуди с празни думи . Поради всички тези неща Божият гняв ще се стовари върху онези , които не се покоряват .
49005007	Не участвайте заедно с тях в делата им .
49005008	Казвам това , защото имаше време , когато тънехте в тъмнина , но сега сте изпълнени със светлина в Господа . Живейте като хора , които принадлежат на светлината .
49005009	Светлината носи всяка благост , праведен живот и истина .
49005010	Винаги се старайте да разпознавате какво се харесва на Господа .
49005011	Не участвайте в делата , които принадлежат на тъмнината и които не носят нищо добро , а напротив — разобличавайте ги .
49005012	Защото е срамно дори да се говори за тайните им дела .
49005013	Когато обаче се изложат на светлината , се виждат съвсем ясно какви са .
49005014	И всичко , което може лесно да се види , става светлина . Ето защо казваме : „ Събуди се , ти , който спиш ! Стани от мъртвите и Христос ще те осветли . “
49005015	Внимавайте как живеете и не постъпвайте неразумно , а като мъдри хора ,
49005016	които използват всяка възможност да вършат добро , защото времената са зли .
49005017	Не бъдете глупави , а разберете какво иска Господ от вас .
49005018	И не се напивайте вече с вино , защото това ще ви унищожи духовно , а се изпълвайте с Духа .
49005019	Поучавайте се един друг с псалми , химни и духовни песни . Пейте и съчинявайте мелодии на Господа със сърцата си
49005020	и винаги за всичко благодарете на Бога и Отца в името на нашия Господ Исус Христос .
49005021	Покорявайте се един на друг поради страхопочитанието си към Христос .
49005022	Жени , покорявайте се на мъжете си както се покорявате на Господа ,
49005023	защото мъжът е главата на жената , така както Христос е главата на църквата . Самият той е спасителят на тялото .
49005024	И както църквата се покорява на Христос , така и жените трябва във всичко да се покоряват на мъжете си .
49005025	Мъже , обичайте жените си както Христос обикна църквата и даде живота си за нея ,
49005026	за да я направи свята чрез словото , след като я бе очистил , измивайки я с вода ,
49005027	за да може да я представи пред себе си като славна невеста , чиста и безупречна , без петънце и порок или друго подобно нещо .
49005028	По този начин и мъжете трябва да обичат жените си така , както обичат собствените си тела . Който обича жена си , обича себе си .
49005029	Защото никой никога не мрази собственото си тяло , а го храни и се грижи за него , както Христос храни и се грижи за църквата ,
49005030	защото ние сме части от неговото тяло .
49005031	Както казва Писанието : „ Затова човек ще напусне баща си и майка си и ще се привърже към жена си , и двамата ще станат едно . “
49005032	Тази тайна истина е много важна — говоря за Христос и за църквата .
49005033	Но всеки от вас трябва също да обича и жена си така , както обича себе си , а жената трябва да уважава мъжа си .
49006001	Деца , покорявайте се на родителите си така , както Господ иска , защото това е правилно .
49006002	„ Уважавай баща си и майка си ! “ — това е първата заповед , в която има обещание ,
49006003	и то е : „ за да благоуспяваш и да имаш дълъг живот на земята . “
49006004	А вие , бащи , не разгневявайте децата си , а ги възпитавайте с поучението и наставлението от Господа .
49006005	Слуги , покорявайте се на земните си господари с уважение и страх . Правете го с искреност в сърцата си така , както се покорявате на Христос .
49006006	Работете не само когато ви гледат , сякаш търсите одобрение от хората , а работете като слуги на Христос , които с целите си сърца вършат това , което Бог иска .
49006007	С радост предлагайте да служите , сякаш служите не на хората , а на Господа .
49006008	Помнете , че Господ ще възнагради всеки от вас , който извърши добро , независимо дали е роб или свободен .
49006009	И вие , господари , се отнасяйте със слугите си по същия начин и не ги заплашвайте . Помнете , че вашият и техният Господар е в небесата и че той е безпристрастен .
49006010	И накрая ви казвам : бъдете силни в Господа и с неговата велика мощ .
49006011	Носете пълното снаряжение , дадено от Бога , за да можете да устоите на хитрите планове на дявола .
49006012	Защото ние се борим не срещу човешки същества , а срещу управниците , срещу властите , срещу могъщите владетели на този тъмен век , срещу злите духовни сили в небесните владения .
49006013	Затова вземете пълното снаряжение , осигурено от Бога , за да сте способни да устоите , когато дойде злият ден , и да продължите да стоите , след като сте направили всичко възможно .
49006014	Стойте силни ! Завържете истината като колан на кръста си и си сложете като броня праведността .
49006015	Обуйте краката си с готовността да съобщавате Благата вест за мира .
49006016	И преди всичко вземете вярата като щит , с който ще можете да угасите всички огнени стрели на лукавия .
49006017	Вземете спасението като шлем , а също и меча , който дава Духът . Този меч е Божието послание .
49006018	Молете се в Духа по всяко време с всяка молитва и искайте всичко , от което се нуждаете . За да извършите това , винаги бъдете нащрек и никога не преставайте да се молите за всички Божии хора .
49006019	Молете се и за мен , за да ми бъде дадено слово , когато отворя устата си , и да мога смело да изявявам тайната истина на Благата вест ,
49006020	на която съм посланик в окови . Молете се да я проповядвам смело — така , както трябва да говоря .
49006021	Тихик ще ви разкаже всичко , за да знаете и вие как съм и какво правя . Той е наш скъп брат и верен дякон в Господа
49006022	и го изпращам при вас , за да получите вести за мен и да утеши сърцата ви .
49006023	Мир и любов на вас , братя и сестри , а също и вяра от Бог Отец и от Господ Исус Христос .
49006024	Божията благодат да бъде с всички , които обичат нашия Господ Исус Христос с неумираща любов .
50001001	От Павел и Тимотей , слуги на Христос Исус , до всички святи Божии хора в Христос Исус , които живеят във Филипи , и до техните епископи и дякони .
50001002	Благодат и мир на вас от Бога , нашия Баща , и от Господ Исус Христос .
50001003	Благодаря на моя Бог всеки път , когато си спомням за вас ,
50001004	и винаги , при всяка своя молитва за всички ви , се моля с радост
50001005	заради помощта ви , когато проповядвах Благата вест от самото начало , щом повярвахте , чак досега .
50001006	Уверен съм в това , че Онзи , който започна добро дело сред вас , ще го доведе до завършек в Деня , когато Христос Исус дойде .
50001007	Зная , че имам право да мисля така за всички вас , защото сте на сърцето ми . Всички вие споделяте с мен Божията благодат и когато съм затворник , и когато защитавам и утвърждавам Благата вест .
50001008	Бог ми е свидетел , че копнея да ви видя всички и ви обичам с любовта на Христос Исус .
50001009	Това е молитвата ми : Любовта ви да расте все повече и повече и заедно с нея да имате пълно познание и всякакво прозрение ;
50001010	да различавате доброто от злото и да изберете доброто ; да бъдете чисти и неопетнени в Деня , когато Христос дойде ;
50001011	да извършите много добри дела чрез Исус Христос , за слава и възхвала на Бога .
50001012	Братя и сестри , искам да знаете , че всичко , което ми се случи , по-скоро помогна за разпространението на Благата вест .
50001013	Вече и на цялата дворцова стража , и на всички други хора е ясно , че съм в затвора , защото вярвам в Христос .
50001014	Освен това повечето братя и сестри в Господа са насърчени от това , че съм затворен , и стават все по-смели и проповядват Божието слово без страх .
50001015	Вярно е , че някои проповядват Христос от завист и заядливост към мен , но други проповядват от добри намерения ,
50001016	защото имат любов в сърцата си и знаят , че Бог ми повери да защитавам Благата вест .
50001017	А другите проповядват Христос поради егоистични амбиции и от нечисти мотиви , като мислят , че така ще ми докарат повече беди , докато съм в затвора .
50001018	Но какво от това ? Важното е , че и едните , и другите проповядват Христос , независимо дали се преструват или го правят искрено . Това ме радва и ще продължавам да се радвам ,
50001019	защото зная , че вашите молитви и подкрепата на Духа на Исус Христос ще доведат до моето освобождаване .
50001020	Твърдата ми надежда е , че няма да се посрамя по никакъв начин , а както винаги , така и сега с пълна смелост ще прославям Христос с цялото си същество , независимо от това дали ще живея или ще умра .
50001021	За мен животът е Христос , а смъртта — печалба .
50001022	Но ако продължа да живея в това тяло , ще се радвам на плодовете на своето дело и не зная кое да предпочета .
50001023	Трудно ми е да избера между тези две неща . Искам да си отида от този живот и да бъда с Христос , защото това е много по-добре .
50001024	Но за вас е по-необходимо да остана тук в тялото си .
50001025	И понеже съм убеден в това , зная , че ще остана тук и ще продължавам да работя с всички вас за духовния ви напредък и за радостта , която идва от вярата .
50001026	И така , като съм отново с вас , да можете още повече да се гордеете с мен в Христос Исус .
50001027	Само внимавайте да живеете по начин , достоен за Благата вест за Христос , така че независимо дали ще дойда да ви видя или съм далеч , да чувам за вас , че стоите твърдо с една обща цел и всички заедно се борите за вярата , която е изложена в Благата вест ,
50001028	и че не се боите по никакъв начин от онези , които ви се противопоставят . Вашата смелост е доказателство за тяхната гибел , а за вас тя е доказателство за спасението ви и това доказателство идва от Бога .
50001029	Защото заради Христос ви бе дадено не само да вярвате в него , но и да страдате за него .
50001030	И вие също се борите така , както ме видяхте да се боря , когато бях с вас , и както сега чувате , че се боря .
50002001	Ако има някакво насърчение в Христос , ако има някаква утеха , идваща от любов , ако има някакво общение с Духа , ако има някакво милосърдие и състрадание ,
50002002	направете щастието ми пълно , като мислите по един и същ начин , обичате се еднакво един друг , единни сте по дух и имате обща цел .
50002003	Не вършете нищо от егоистични амбиции и празно високомерие , а със смирение гледайте на другите като на по-добри от вас .
50002004	И нека всеки се грижи не само за нещата , които засягат лично него , а и за онези , които засягат останалите .
50002005	Трябва да мислите както Христос Исус .
50002006	Макар и да бе Бог в самото си естество , той не сметна , че равенството с Бога е нещо , за което трябва да се държи здраво .
50002007	Отказа се от всичко и прие образа на слуга и стана като хората . И когато външно стана като човек ,
50002008	той се смири и стана покорен до смърт — до смърт на кръст .
50002009	Ето защо и Бог го издигна на най-високото място и му даде името , което е над всички имена ,
50002010	за да се преклонят с почит пред името на Исус всички — и тези в небесата , и тези на земята , и тези под земята ,
50002011	и всеки открито да признае , че Исус Христос е Господ за слава на Бог Отец .
50002012	Скъпи мои , така , както винаги сте се покорявали на Бога — не само когато съм с вас , а още повече сега , когато съм далеч — продължавайте делото си и постигнете вашето спасение със страх и треперене .
50002013	Защото Бог е този , който ви вдъхва желание да правите това , което го радва , и ви дава сили да го осъществите .
50002014	Вършете всичко без да се оплаквате или спорите .
50002015	Така ще сте невинни , неопетнени и безупречни деца на Бога . И въпреки че живеете сред поколение извратено и заблудено от правия път , вие греете като звезди в този тъмен свят
50002016	и им предлагате посланието , което носи живот . Аз ще мога да се гордея с вас в Деня , когато Христос дойде и видя , че не напразно съм живял и не напразно съм се трудил .
50002017	И въпреки че собствената ми кръв ще трябва да се пролее на олтара заедно с вашата жертва — вярата ви — която принасяте , като живеете , служейки на Бога , аз съм щастлив и се радвам заедно с всички вас .
50002018	И вие също трябва да сте щастливи и да се радвате заедно с мен .
50002019	Надявам се с помощта на Господ Исус скоро да изпратя при вас Тимотей , за да мога да получа вести за вас , които да ме насърчат .
50002020	Искам да изпратя него , понеже няма друг , който да споделя чувствата ми и да е искрено загрижен за благото ви .
50002021	Защото всички останали се грижат за своите собствени интереси , а не за тези на Исус Христос .
50002022	А вие познавате Тимотей и знаете , че заедно с мен разпространяваше Благата вест и служеше така , както син служи на своя баща .
50002023	Ето защо се надявам да го изпратя при вас , щом видя как вървят нещата при мен .
50002024	И вярвам , че с помощта на Господа аз самият скоро ще мога да дойда .
50002025	Реших да изпратя при вас Епафродит , мой брат в Христос и съратник , който работи заедно с мен . Вие ми го изпратихте , когато имах нужда от помощ .
50002026	Реших да го върна при вас , защото той жадува да ви види и се тревожи , че сте чули за болестта му .
50002027	Той наистина беше болен и близо до смъртта , но Бог се смили над него ( и не само над него , а също и над мен ) , за да не ми причинява още една мъка .
50002028	Изпращам го при вас с голямо желание , за да бъдете пак щастливи , като го видите , и за да престана да се тревожа за вас .
50002029	Приемете го в Господа с много радост и почитайте хора като него ,
50002030	защото той едва не умря за Христовото дело и рискува живота си , за да ми помогне . Това бе помощ , която запълни липсващото в служението , което трябваше да ми окажете .
50003001	Накрая , братя и сестри , радвайте се в Господа . За мен не е уморително да ви пиша едно и също , а за вас е безопасно .
50003002	Пазете се от кучетата — хората , които вършат злини и искат да отрежат всеки , който не е обрязан .
50003003	Защото ние сме истински обрязаните , ние се покланяме на Бога с Духа му и се гордеем с Христос Исус , и не се доверяваме на човешките предимства ,
50003004	въпреки че аз самият имам основания да се доверя на тези предимства . Ако някой друг има причини да им се довери , то аз имам още повече .
50003005	Обрязан съм на осмия ден след раждането си , по произход израелтянин , от племето на Вениамин , чистокръвен евреин , а според отношението си към закона — фарисей .
50003006	Моята религия беше толкова важна за мен , че започнах да преследвам църквата . Не можех да бъда обвинен в нищо , що се отнася до онова , което законът смята за праведност .
50003007	Но това , което за мен бе придобивка , сега поради Христос смятам за безполезно .
50003008	И не само това , а и всичко друго сега смятам за безполезно в сравнение с величието да познавам Христос Исус , моя Господ . Заради него се отрекох от всичко и всичко смятам за ненужен боклук , за да спечеля Христос
50003009	и да бъда намерен в него не с моята праведност , основана на закона , а с праведност , която идва чрез вярата в Христос , праведността , която идва от Бога и чрез вярата .
50003010	Искам да позная Христос и силата на възкресението му , искам да споделя страданията му и да бъда като него в смъртта му ,
50003011	надявайки се така да постигна възкресението от мъртвите .
50003012	Не мисля , че вече съм това , което Бог би искал да бъда , че съм станал съвършен , но продължавам да се стремя да спечеля наградата , заради която бях спечелен от Христос Исус .
50003013	Братя и сестри , не мисля , че съм я постигнал , но има едно нещо , което винаги правя — забравям онова , което е зад мен , и правя всичко възможно , за да достигна това , което е пред мен .
50003014	Продължавам да се стремя към целта , за да спечеля наградата , за която чрез Христос Исус Бог ме призова към живот в небесата .
50003015	И нека всеки от нас , който е духовно зрял , също мисли така . А ако за нещо мислите по друг начин , Бог ще ви разкрие и това .
50003016	Но трябва да следваме истината , до която сме достигнали .
50003017	Братя и сестри , подражавайте ми и наблюдавайте онези , които живеят , както ние ви дадохме пример .
50003018	Защото , както вече много пъти ви казвах , а сега дори плача , казвайки го отново , много хора живеят като врагове на Христовия кръст .
50003019	Животът им ги води към гибел , техен бог е коремът им , гордеят се с това , от което трябва да се срамуват , и мислят само за земни неща .
50003020	А нашата родина е в небесата и оттам очакваме Спасителя , Господ Исус Христос ,
50003021	който с властта , чрез която може да покори всичко на себе си , ще преобрази унизените ни тела , за да станат като неговото славно тяло .
50004001	Братя и сестри , обичам ви и жадувам да ви видя , вие ми носите радост и ме карате да се гордея с вас . Следвайте твърдо Господа , както вече съм ви казвал .
50004002	Моля Еводия и Синтихия за единомислие помежду им в Господа .
50004003	Моля и теб , мой верни съдружнико , да помогнеш на тези жени , които наред с Климент и останалите мои сътрудници се бориха заедно с мен за разпространяването на Благата вест и чиито имена са записани в книгата на живота .
50004004	Винаги се радвайте в Господа . Още веднъж ще го кажа : радвайте се !
50004005	И нека всички хора видят , че сте благоразумни . Господ е близо .
50004006	Не се тревожете за нищо , а винаги чрез молитва , молба и благодарност представяйте нуждите си пред Бога .
50004007	И мирът , идващ от Бога , мир , който надхвърля всяка човешка представа , ще пази сърцата и умовете ви в Христос Исус .
50004008	В заключение , братя и сестри , мислете за нещата , които са добродетелни и заслужават възхвала , които са истински и благородни , праведни , чисти , красиви и достойни за възхищение .
50004009	Вършете онова , което сте научили , получили , чули или видели от мен , и Богът на мира ще бъде с вас .
50004010	Бях много радостен в Господа , че отново показахте загрижеността си за мен . Разбира се , вие винаги сте били загрижени , но нямахте възможност да го покажете .
50004011	Казвам ви тези неща не защото имам нужда от нещо , тъй като се научих да се задоволявам с каквото имам .
50004012	Зная как да живея и с по-малко , и с повече , отколкото ми е нужно . Винаги и във всичко научих тайната да съм доволен , когато съм сит и когато съм гладен , когато имам предостатъчно и когато нямам необходимото .
50004013	Способен съм да посрещна всички обстоятелства чрез Христос , който ми дава сили .
50004014	Но вие сторихте добре , като споделихте заедно с мен неприятностите ми .
50004015	Вие , филипяни , знаете , че когато започнах да проповядвам Благата вест и напуснах Македония , нито една църква , освен вашата , не ми помогна с нищо .
50004016	Когато бях в Солун , вие няколко пъти ми изпращахте помощ за нуждите ми .
50004017	Аз не се стремя да получавам дарове от вас : заинтересован съм ползата да се добавя към вашата сметка .
50004018	Имам всичко , от което се нуждая , и дори повече . Имам предостатъчно , защото получих от Епафродит нещата , изпратени от вас . Те са благоуханен дар , жертва , приета от Бога , която го радва .
50004019	Моят Бог ще използва славните си богатства , за да ви снабди с всичко , от което се нуждаете . Той ще извърши това чрез Христос Исус .
50004020	Слава на нашия Бог и Баща за вечни векове ! Амин .
50004021	Поздравете всички Божии хора в Христос Исус . Братята и сестрите , които са с мен , ви пращат поздрави .
50004022	Всички Божии хора тук ви поздравяват , и специално тези от кесаревия дом .
50004023	Благодатта на Господ Исус Христос да бъде с вас .
51001001	От Павел , апостол на Христос Исус чрез Божията воля , и от брат Тимотей .
51001002	До святите и верни братя и сестри в Христос , които живеят в Колос . Благодат и мир на вас от Бога , нашия Баща .
51001003	Когато се молим за вас , винаги благодарим на Бога , Бащата на нашия Господ Исус Христос ,
51001004	защото чухме за вярата ви в Христос Исус и любовта ви към всички Божии хора .
51001005	Вашата вяра и любов са породени от надеждата ви и всичко , за което се надявате , ви очаква в небесата . Това вие чухте за първи път чрез словото на истината — Благата вест ,
51001006	която стигна до вас . Тя се разнася из целия свят , дава плод и продължава да се разпространява така , както стана и при вас , от деня , в който чухте за Божията благодат и разбрахте истината за нея .
51001007	Научихте я от Епафрас — нашия скъп брат , който служи заедно с нас и е верен Христов дякон заради нас .
51001008	Той ни каза за вашата любов , вдъхновена от Духа .
51001009	Ето защо от деня , в който чухме за това , ние също не спираме да се молим за вас , като искаме : да познаете напълно Божията воля и заедно с това познание да сте изпълнени с мъдрост и да разбирате духовните неща ;
51001010	да живеете така , както е достойно за хора , които принадлежат на Господа , и да го радвате по всякакъв начин ; да вършите всякакво добро и да растете в пълното познаване на Бога ;
51001011	да ви даде Бог своята велика мощ и вие да станете силни , да имате пълна твърдост и търпение и с радост
51001012	да благодарите на Отца , който ви направи достойни да получите своя дял от наследството , принадлежащо на Божиите хора , които живеят в светлината .
51001013	Бог ни избави от властта на тъмнината и ни пренесе в царството на своя възлюбен Син ,
51001014	чрез когото ние сме изкупени и имаме опрощението на греховете си .
51001015	Той е видимият образ на невидимия Бог и стои над всичко сътворено .
51001016	Всичко в небесата и на земята бе сътворено от него — и видимото , и невидимото , било то престоли , власти , господари или управници . Всичко бе сътворено чрез Христос и за Христос .
51001017	Той съществуваше преди всичко друго и всичко се крепи чрез него .
51001018	И той е главата на тялото — тялото е църквата . Той е източникът на всичко и той е първородният , възкресен от мъртвите , за да заеме първото място във всичко .
51001019	Защото в него Бог избра да живее в цялата си пълнота
51001020	и чрез него да върне към себе си всичко — и земните , и небесните неща , като чрез кръвта му , пролята на кръста , донесе помирение .
51001021	Имаше време , когато заради помислите си и злите си дела вие се бяхте отдалечили от Бога и бяхте негови врагове .
51001022	Но сега чрез физическата си смърт Христос ви помири с Бога , за да ви представи пред него святи , неопетнени и безупречни .
51001023	Ще бъде така , ако продължите да стоите във вярата твърди и непоклатими и не се отклоните от надеждата , която ви даде Благата вест , проповядвана на всеки под небето — Благата вест , която чухте и на която аз , Павел , станах служител .
51001024	Сега се радвам в страданията си заради вас и със собственото си тяло понасям страданията , които Христос все още трябва да изтърпи заради своето тяло — църквата .
51001025	Бог ми възложи задачата да стана един от служителите й заради вашето благо : да съобщавам Божието послание .
51001026	Това послание е тайната истина , скрита от векове и поколения , която сега Бог изяви на своите святи хора .
51001027	Той реши да им извести колко велико е славното богатство на тази тайна истина . Тя е за всички народи и е самият Христос , който е във вас и е нашата надежда , че ще споделим Божията слава .
51001028	Ето защо ние продължаваме да го проповядваме . Наставляваме и поучаваме всеки с пълна мъдрост , за да може всички да бъдат представени пред Бога зрели в Христос .
51001029	Затова се трудя и боря със силата , която Христос ми дава и която мощно работи в мен .
51002001	Искам да знаете , че с всички сили се опитвам да помогна на вас , на хората в Лаодикия и на всички , които не са ме виждали лично ,
51002002	за да бъдат сърцата им утешени и да са свързани в любов , да бъдат богати с увереността , която идва от разбирането , и да познаят напълно Христос — Божията тайна истина ,
51002003	в когото са скрити всички съкровища на мъдростта и познанието .
51002004	Казвам това , за да не може никой да ви заблуди с привидно правдоподобни доводи .
51002005	Защото макар и тялом да не съм с вас , аз съм с вас духом и съм щастлив да видя реда във вашия живот и твърдата ви вяра в Христос .
51002006	Така , както приехте Исус като Христос и Господ , продължавайте да живеете в единство с него .
51002007	Нека той бъде основата ви и в него израствайте , укрепвайте във вярата , както бяхте научени , и винаги благодарете на Бога .
51002008	Внимавайте никой да не ви пороби с лъжливи идеи и празни приказки , които произлизат от човешките традиции и от елементите на този свят , а не от Христос .
51002009	Защото Бог в своята пълнота живее в този , който прие човешки образ ,
51002010	а вие сте цялостни в него , който е главата на всички управници и всяка власт .
51002011	В Христос вие бяхте обрязани не с обрязване от човешки ръце , а с обрязване от Христос , когато бяхте освободени от властта на грешната си природа .
51002012	Това се случи , когато бяхте кръстени — старата ви същност умря и бе погребана заедно с Христос , и вие бяхте също и възкресени заедно с Христос чрез вярата си в силата на Бога , която той показа , възкресявайки Христос от мъртвите .
51002013	Вие бяхте духовно мъртви поради греховете си и поради това , че не бяхте обрязани , но Бог ви съживи заедно с Христос и щедро ни прости всички грехове .
51002014	Той заличи документа на дълга , който беше против нас , заедно с всичките му наредби и го премахна , като го прикова на кръста .
51002015	Бог обезоръжи духовните управници и власти и с кръста ги поведе като пленници в победно шествие .
51002016	Така че нека никой не ви осъжда за онова , което ядете или пиете , или за празници , новолуние или съботни дни .
51002017	Те са само сянка на това , което трябваше да дойде , а истинското тяло , причинило тази сянка , принадлежи на Христос .
51002018	Не позволявайте на никого , който обича да се представя за смирен и се покланя на ангели , да ви накара да загубите наградата си . Такива хора винаги говорят за виденията си и земният им ум ги кара да се гордеят безпричинно .
51002019	Те не се придържат към Христос — главата , благодарение на която цялото тяло , поддържано от стави и свръзки , е сплотено и расте според Божия план .
51002020	Вие умряхте с Христос и бяхте освободени от елементите на този свят . Защо тогава живеете така , сякаш все още принадлежите на света , и се подчинявате на заповеди като :
51002021	„ Не хващай това “ , „ Не вкусвай онова “ или „ Не докосвай другото “ ?
51002022	Тези заповеди се отнасят до земни неща , които , веднъж използвани , се развалят . Това са само едни човешки правила и учения .
51002023	Те изглеждат основани на мъдрост и са част от създадена от хората религия , която кара човек да се преструва на смирен и да се отнася сурово към тялото , но нямат никаква стойност , що се отнася до битката с желанията на грешната ни човешка природа .
51003001	И така , след като бяхте възкресени заедно с Христос , стремете се към нещата , които са горе , където Христос седи отдясно на Бога .
51003002	Мислете за нещата , които са горе , а не за тези , които са на земята .
51003003	Защото умряхте и животът ви е скрит заедно с Христос в Бога .
51003004	Когато Христос , който е нашият живот , се яви , вие също ще се явите с него в слава .
51003005	Затова умъртвете всичко във вас , което принадлежи на земята — сексуални грехове , неблагоприличие , похот , зли желания и алчност , която е вид идолопоклонство .
51003006	Заради тези неща Божият гняв ще се стовари върху непокорните .
51003007	И вие някога живеехте така и вършехте тези неща .
51003008	Но сега отстранете всичко това — гняв , ярост , злоба , хула и цинично говорене .
51003009	Не се лъжете един друг , защото сте отхвърлили от себе си старата същност и нейните дела
51003010	и сте си сложили новата същност , която непрекъснато се обновява по образа на своя Създател до пълно познаване на Бога .
51003011	В този нов живот няма разлика между грък и юдеин , между обрязан и необрязан , между варварин , скит , роб или свободен , а Христос е всичко и във всичко .
51003012	Затова , като избраници на Бога , святи и обичани , правете всичко със състрадание , доброта , смирение , тактичност и търпение .
51003013	Приемайте се един друг такива , каквито сте , и си прощавайте винаги , когато някой от вас се оплаче от друг . Както Господ ви прости , така и вие трябва да си прощавате .
51003014	Но най-вече имайте любов , която да ви свързва всички заедно в съвършено единство .
51003015	И нека мирът , който идва от Христос , властва в сърцата ви . Всички бяхте призовани в едно тяло , за да имате мир . Винаги благодарете на Бога .
51003016	Христовото слово трябва да живее във вас в цялото си богатство . С пълна мъдрост се поучавайте и се съветвайте един друг . Пейте псалми , химни и духовни песни с благодарност към Бога в сърцата си .
51003017	И всичко , което казвате или правите , трябва да е в името на Господ Исус , като благодарите чрез него на Бог Отец .
51003018	Жени , покорявайте се на мъжете си , както подобава в Господа .
51003019	Мъже , обичайте жените си и не бъдете груби с тях .
51003020	Деца , покорявайте се на родителите си във всичко , защото това се харесва на Господа .
51003021	Бащи , не раздразняйте децата си , за да не паднат духом .
51003022	Слуги , покорявайте се на земните си господари във всичко , не само когато ви гледат , сякаш се опитвате да спечелите благоволението им . Правете го с искрено сърце от страхопочитание към Господа .
51003023	Каквото и да вършите , работете от цялото си сърце , така , сякаш се трудите не за хора , а за Господа .
51003024	Помнете , че Господ ще ви даде вашето наследство като награда . Служете на Христос , истинския ви Господар .
51003025	Защото който върши зло , ще бъде съответно наказан за злото , а Бог е безпристрастен .
51004001	Господари , давайте на слугите си каквото е редно и справедливо . Помнете , че вие също имате Господар в небето .
51004002	Посветете се на молитва , с буден ум и благодарни сърца .
51004003	Същевременно се молете и за нас : Бог да ни даде възможност да проповядваме Благата вест и да говорим тайната истина за Христос , заради която съм в затвора .
51004004	Молете се да мога да говоря така , че да я направя ясна за хората , както съм длъжен .
51004005	Бъдете мъдри в отношението си към онези , които не са част от църквата , и използвайте времето си възможно най-добре .
51004006	Нека говоренето ви да е винаги благо , подправено с мъдрост , за да знаете как трябва да отговаряте на всеки .
51004007	Тихик , скъп брат и верен дякон , който заедно с мен служи на Господа , ще ви разкаже всичко за мен .
51004008	Изпращам го при вас точно с тази цел — да получите вести за нас и да ви насърчи .
51004009	Изпращам го заедно с Онисим , верния и скъп брат , който е един от вас , и те ще ви разкажат всичко , което става тук .
51004010	Поздравява ви Аристарх , затворен заедно с мен , а също и Марк , братовчедът на Варнава . ( За него вече получихте поръчения да го приемете , ако дойде . )
51004011	Поздравява ви и Исус , наречен Юст . Те са единствените сред юдеите християни , които работят с мен за Божието царство и ми бяха голяма утеха .
51004012	Поздравява ви и Епафрас , един от вашите , който служи на Христос Исус . Той винаги горещо се моли да станете духовно зрели и да сте твърдо убедени относно всичко , което Бог иска .
51004013	Аз съм свидетел , че той упорито се труди за вас и за онези , които са в Лаодикия и Йерапол .
51004014	Поздравяват ви и скъпият доктор Лука и Димас .
51004015	Поздравете братята и сестрите в Лаодикия , а също Нимфана и църквата , която се събира в нейния дом .
51004016	И след като това писмо се прочете при вас , погрижете се то да бъде прочетено и на църквата в Лаодикия . Постарайте се да прочетете и писмото ми до Лаодикия .
51004017	А на Архип кажете да изпълнява служението , което е приел в Господа .
51004018	Поздравявам ви аз , Павел , и пиша това със собствената си ръка . Помнете , че съм в затвора . Божията благодат да бъде с вас .
52001001	От Павел , Силуан и Тимотей , до църквата на солунците , които принадлежат на Бог Отец и на Господ Исус Христос . Благодат и мир на вас .
52001002	Винаги благодарим на Бога за всички вас и ви споменаваме в молитвите си .
52001003	Непрекъснато помним пред нашия Бог и Баща това , което постигнахте поради вярата си , усилията ви , породени от любовта ви , и постоянството ви , вдъхновено от надеждата в нашия Господ Исус Христос .
52001004	Братя и сестри , Бог ви обича ; знаем , че той ви е избрал ,
52001005	защото ви донесохме Благата вест не само с думи , но и със сила , със Святия Дух и с дълбоко убеждение . Вие знаете как живеехме , когато бяхме сред вас . Правехме го за ваше добро .
52001006	Вие подражавахте на нас и на Господа и сред много страдание приехте посланието с радост , която идва от Святия Дух .
52001007	Така станахте пример за всички вярващи в Македония и Ахая .
52001008	Защото Господното послание тръгна от вас и не само се разпространи в Македония и Ахая , но вашата вяра се прочу навсякъде , така че няма нужда ние да казваме нещо .
52001009	Защото хората навсякъде говорят за това как добре ни приехте и как обърнахте гръб на идолите , за да служите на живия и истински Бог
52001010	и да очаквате неговия Син , който ще дойде от небето — Сина , когото Бог възкреси от мъртвите , Исус , който ни спасява от идващия Божий гняв .
52002001	Братя и сестри , самите вие знаете , че посещението ни при вас не бе напразно ,
52002002	но както знаете , преди това бяхме понесли страдания и обиди във Филипи . И все пак , въпреки многото пречки , с Божията помощ имахме смелостта да ви кажем Благата вест от Бога .
52002003	Ние не проповядваме поради заблуда или от нечисти подбуди , нито пък се опитваме да измамим някого .
52002004	Точно обратното : говорим като хора , избрани от Бога да им бъде поверена Благата вест , и не се опитваме да се харесаме на хората , а на Бога , който изпитва нашите мотиви .
52002005	Както знаете , никога не се обърнахме към вас с ласкателства , нито използвахме посланието си , за да прикрием някаква алчност . Бог ни е свидетел за това !
52002006	Не търсехме похвала от хората — нито от вас , нито от някой друг ,
52002007	въпреки че можехме да използваме властта си на Христови апостоли да поставяме изисквания . Но ние бяхме нежни сред вас също както дойка , която се грижи за собствените си деца .
52002008	Чувствахме се толкова привързани към вас , че бяхме готови да споделим с вас не само Благата вест от Бога , а и собствените си души , защото ни станахте много скъпи .
52002009	Братя и сестри , вие помните нашия упорит труд . Ние работехме ден и нощ , за да не сме в тежест на никого от вас , докато ви проповядвахме Благата вест от Бога .
52002010	И вие , и Бог сте свидетели колко предано , праведно и безукорно бе поведението ни към вас , вярващите ,
52002011	и добре знаете , че се отнасяхме с вас така , както баща със собствените си деца .
52002012	Насърчавахме ви , утешавахме ви и ви подтиквахме да живеете по начин , достоен за Бога , който ви призовава в своето славно царство .
52002013	Ние непрекъснато благодарим на Бога и за това , че когато получихте Божието послание , което чухте от нас , вие го приехте не като послание от хора , а като Божие послание , каквото то наистина е и действа във вас , вярващите .
52002014	Вие , братя и сестри , последвахте примера на Божиите църкви в Христос Исус в Юдея . И вие понесохте от своите сънародници същите страдания , които те понесоха от юдеите ,
52002015	които убиха Господ Исус и пророците , а нас прогониха , които разгневяват Бога и са против всички хора .
52002016	Те се опитват да ни попречат да говорим на езичниците , че могат да се спасят , като с това непрекъснато трупат нови и нови грехове , но Божият гняв сега вече с пълна сила се е стоварил върху тях .
52002017	А ние , братя и сестри , бяхме разделени от вас за кратко време — разделени само телесно , но не и в мислите си — и се изпълнихме с нетърпение и огромно желание да ви видим .
52002018	Да , ние много искахме да дойдем при вас . Аз , Павел , много пъти се опитвах да го направя , но Сатана ни пречеше .
52002019	Защото кой друг освен вас е нашата надежда , радост и венец , с който да се гордеем пред нашия Господ Исус , когато той дойде ?
52002020	Наистина , вие сте нашата слава и радост !
52003001	Затова , понеже не можехме да чакаме повече , решихме да останем сами в Атина
52003002	и изпратихме Тимотей , наш брат , който заедно с нас работи за Бога и проповядва Благата вест за Христос . Изпратихме го , за да ви укрепи и насърчи във вашата вяра ,
52003003	за да не бъде никой разстроен от тези гонения , тъй като вие сами знаете , че съдбата ни е такава .
52003004	Всъщност , когато бяхме с вас , ние ви предупреждавахме , че ще бъдем преследвани , и както добре знаете , точно така и стана .
52003005	Ето защо не можех да чакам повече и изпратих Тимотей да разучи за вашата вяра , защото се боях , че изкусителят може да ви е изкушил и да се окаже , че трудът ни е бил напразен .
52003006	Но Тимотей току-що се върна от Солун и ни съобщи добрата вест за вашата вяра и любов . Той ни каза , че винаги си спомняте за нас с добро и жадувате да ни видите , така както ние жадуваме да видим вас .
52003007	Така , сред всичките ни трудности и беди , ние се утешихме за вас поради вярата ви , братя и сестри .
52003008	Да , сега нашият живот е наистина пълен , защото знаем , че вие стоите силни в Господа .
52003009	Как да се отблагодарим на Бога за вас и за цялото щастие , което изпитваме пред Бога заради вас ?
52003010	Ден и нощ най-усърдно се молим да можем да ви видим отново и да ви дадем всичко , от което се нуждаете , за да укрепне вярата ви още повече .
52003011	Нека сам нашият Бог и Баща , а също и нашият Господ Исус ни доведат при вас
52003012	и нека Господ умножи и увеличи любовта ви един към друг и към всички ,
52003013	така както ние преливаме от любов към вас , за да укрепи сърцата ви и да ги направи безгрешни и святи пред нашия Бог и Баща , когато нашият Господ Исус дойде с всички свои святи хора .
52004001	И накрая , братя и сестри , искам да ви кажа още някои неща . Вие научихте от нас как да живеете живот , който радва Бога , и всъщност така и живеете , но ви молим и ви увещаваме в името на Господ Исус все повече да се стараете да го правите .
52004002	Вие знаете какви наставления ви дадохме чрез властта на Господ Исус .
52004003	Ето какво иска Бог : да му се посветите . Иска да се пазите от сексуални грехове
52004004	и всеки от вас да се научи да владее тялото си , така че да живее по начин свят и почтен ,
52004005	а не в похотливи страсти като езичниците , които не познават Бога .
52004006	Също така не трябва да постъпвате несправедливо към своя брат или сестра във вярата или да ги мамите в това отношение , защото , както вече ви казахме и предупредихме , Господ ще накаже хората за всички такива грехове .
52004007	Защото Бог ни призова да живеем свято , а не в нечистота .
52004008	Така че , който отхвърля това учение , отхвърля не хора , а Бога , който ви дава и своя Свят Дух .
52004009	За любовта към братята и сестрите в Христос не е нужно ние да ви пишем нещо , защото самите вие сте научени от Бога да се обичате един друг
52004010	и вие така се и отнасяте към всички свои братя и сестри из цяла Македония . Но ние ви призоваваме , братя и сестри , да се стараете още повече .
52004011	Стремете се да водите спокоен и мирен живот , да се интересувате от своите дела и да изкарвате хляба си със собствените си ръце , както ви заповядахме ,
52004012	така че , живеейки по този начин , да спечелите уважението на невярващите и да не зависите от никого за нещата , от които се нуждаете .
52004013	Искаме да знаете , братя и сестри , какво ще стане с онези , които са умрели , за да не скърбите като другите , които нямат надежда .
52004014	Защото щом вярваме , че Исус умря и след това възкръсна , така също Бог ще възкреси чрез Исус онези от нас , които са умрели , и ще ни събере с него , когато дойде .
52004015	Това , което сега ви казваме , е послание от Господа : че тези от нас , останали живи при идването на Господа , няма да изпреварят онези , които са умрели .
52004016	Когато сам Господ слезе от небето със заповед , с гласа на архангела и със звуците на Божия тръба , онези , които са умрели в Христос , ще възкръснат първи .
52004017	След това ние , още живите , които сме оцелели , ще бъдем грабнати в облаците заедно с тях , за да срещнем Господа във въздуха и така ще бъдем с Господа завинаги .
52004018	Утешавайте се един друг с тези думи .
52005001	Братя и сестри , не е нужно да ви пиша за времената и датите ,
52005002	защото вие сами много добре знаете , че Господният Ден ще дойде както крадец в нощта .
52005003	Хората ще казват : „ Всичко е мирно и сме в безопасност “ , но изведнъж разрухата ще ги връхлети , както болките — бременната жена , и те няма да могат да избягат !
52005004	Но вие , братя и сестри , не живеете в тъмнина , за да ви изненада Денят като крадец ,
52005005	защото всички вие принадлежите на светлината и деня . Ние не принадлежим на нощта и тъмнината .
52005006	Нека да не спим като другите , а да сме нащрек и да владеем себе си .
52005007	Онези , които спят , спят през нощта , и онези , които се напиват , се напиват през нощта .
52005008	Но тъй като ние принадлежим на деня , нека владеем себе си . Нека си сложим като броня вярата и любовта и като шлем — надеждата , да бъдем спасени .
52005009	Защото Бог ни избра не за да изпитаме гнева му , а да получим спасение чрез нашия Господ Исус Христос ,
52005010	който умря за нас , за да можем — живи или мъртви , когато той дойде — да живеем с него .
52005011	Утешавайте се един друг и си давайте сили , както правите и сега .
52005012	Молим ви , братя и сестри , да уважавате онези , които се трудят сред вас и които са ваши ръководители в Господа и ви наставляват .
52005013	Молим ви да ги цените особено високо и да ги обичате заради делото им . Живейте в мир един с друг .
52005014	Призоваваме ви , братя и сестри : предупреждавайте мързеливите , насърчавайте боязливите , помагайте на слабите , бъдете търпеливи към всички .
52005015	Не позволявайте никой да отвръща на злото със зло , а винаги се старайте да вършите добро един на друг и на всички хора .
52005016	Винаги бъдете изпълнени с радост .
52005017	Никога не спирайте да се молите .
52005018	Каквото и да се случи , бъдете благодарни . Така иска Бог да живеете в Христос Исус .
52005019	Не подтискайте действието на Духа .
52005020	Не презирайте думите на пророците ,
52005021	а се научете да изпитвате всичко . Дръжте се здраво за онова , което е добро ,
52005022	и стойте настрана от всякакъв вид зло .
52005023	И нека самият Бог , Богът на мира , да ви освети съвършено и опази цялото ви същество — дух , душа и тяло — безукорно , когато дойде нашият Господ Исус Христос .
52005024	Онзи , който ви призова , ще направи това . Той държи на думата си .
52005025	Молете се и за нас , братя и сестри .
52005026	Поздравете всички братя и сестри със свята целувка .
52005027	Заклевам ви в Господа това писмо да бъде прочетено на всички братя и сестри .
52005028	Благодатта на нашия Господ Исус Христос да бъде с вас .
53001001	От Павел , Силуан и Тимотей , до църквата на солунците , които принадлежат на Бога , нашия Баща , и на Господ Исус Христос .
53001002	Благодат и мир на вас от Бога , нашия Баща , и от Господ Исус Христос .
53001003	Винаги трябва да благодарим на Бога за вас , братя и сестри , и е редно да го правим , защото вярата ви расте все повече и повече и любовта , която всички вие имате един към друг , става все по-голяма и по-голяма .
53001004	И ние самите се хвалим с вас сред Божиите църкви заради вашето търпение и вяра въпреки всичките гонения и страдания , които преживявате .
53001005	Това е доказателство , че Бог е прав , като е отсъдил , че може да бъдете счетени за достойни да влезете в Божието царство , за което сега страдате .
53001006	И е правилно в очите на Бога да отвърне със страдания на онези , които ви карат да страдате ,
53001007	и да донесе покой на вас , които сега страдате , а също и на нас , когато Господ Исус се разкрие . Той ще дойде от небето с могъщите си ангели ,
53001008	в пламтящ огън и ще донесе наказание на онези , които не познават Бога и които не се покоряват на Благата вест за нашия Господ Исус .
53001009	Те ще бъдат наказани с вечна гибел . Няма да им е позволено да са с Господа , но ще бъдат държани далеч от неговата велика мощ
53001010	в онзи Ден , когато той дойде да бъде почетен сред своите святи хора и да му се възхищават в присъствието на всички , които са повярвали . Вие също ще бъдете сред тях , защото повярвахте на свидетелството , което ви донесохме .
53001011	Ето защо винаги се молим за вас нашият Бог да ви счете за достойни за живота , който ви е призовал да живеете , и със своята власт да доведе до изпълнение всяко добро , което искате да извършите , и всяко дело , което идва от вашата вяра ,
53001012	така че името на нашия Господ Исус да бъде почитано чрез вас и вие да бъдете почитани чрез него . Това може да стане единствено чрез благодатта на нашия Бог и Господ Исус Христос .
53002001	Относно идването на нашия Господ Исус Христос и срещата ни с него , ви умоляваме , братя и сестри ,
53002002	да не загубите изведнъж разума си или да не бъдете непрекъснато тревожени от някого , който претендира , че има пророчески дух , или от нечие учение или от писмо , което уж е писано от нас , където се твърди , че Господният Ден е вече дошъл .
53002003	Внимавайте никой да не ви заблуди по никакъв начин . Казвам това , защото Господният Ден няма да дойде преди да е настъпило времето на отстъпничеството и се открие Човекът на Беззаконието , който е обречен на гибел .
53002004	Той ще се противи и ще се превъзнася над всичко , което се нарича „ Бог “ , и над всичко , на което хората се покланят — до такава степен , че ще влезе в Божия храм , ще седне на престола и сам ще се провъзгласи за Бог .
53002005	Нима не помните , че ви говорих за тези неща , когато бях сред вас ?
53002006	Сега вече знаете какво задържа Човека на Беззаконието , така че той да се открие , когато дойде времето му .
53002007	Казвам това , защото тайната сила на беззаконието вече действа , но този , който сега го задържа , ще продължи , докато не бъде отстранен ,
53002008	и тогава Човекът на Беззаконието ще се открие и Господ Исус ще го убие с дъха на устата си и унищожи със славното си идване .
53002009	Идването на Човека на Беззаконието ще е дело на Сатана и ще бъде съпроводено от голяма сила , лъжливи знамения и чудеса
53002010	и от всякакви престъпни измами спрямо онези , които вървят към гибел , защото отказаха да обичат истината и да бъдат спасени .
53002011	Затова Бог изпраща непреодолимо заблуждение да работи в тях и те да повярват в онова , което е лъжа ,
53002012	за да бъдат осъдени всички , които не са повярвали в истината , а са избрали да приемат злото .
53002013	Братя и сестри , вие сте хора , които Господ обича , и ние винаги трябва да благодарим на Бога за вас , защото ви е избрал да бъдете сред първите спасени чрез Духа , който ви прави святи , и чрез вярата ви в истината .
53002014	Към това спасение Бог ви призова чрез Благата вест , която ви проповядвахме , за да получите славата , която принадлежи на нашия Господ Исус Христос .
53002015	Затова , братя и сестри , стойте силни и се дръжте здраво за ученията , които ви предадохме : било устно , било в писмо от нас .
53002016	Молим се сам нашият Господ Исус Христос и Бог , нашият Баща , който показа своята любов към нас и чрез благодатта си ни даде вечна утеха и добра надежда ,
53002017	да утеши сърцата ви и ви даде сила винаги да вършите и казвате онова , което е добро .
53003001	И накрая искаме да ви кажем още някои неща : братя и сестри , молете се за нас . Молете се Господното послание да се разпространи бързо и да се посрещне с почит , както беше при вас .
53003002	Молете се също да бъдем защитени от лоши и зли хора ( защото не всички вярват ) .
53003003	Но Господ държи на думата си . Той ще ви даде сили и ще ви пази от лукавия .
53003004	В Господа ние ви имаме доверие и сме сигурни , че вършите и ще продължите да вършите това , което ви казваме .
53003005	Молим се Господ да води сърцата ви да обичате като Бога и да бъдете търпеливи като Христос .
53003006	Братя и сестри , в името на нашия Господ Исус Христос ви заповядваме да стоите настрана от всеки брат , който е мързелив и не живее според учението , което е получил от нас .
53003007	Казвам това , защото вие сами знаете как трябва да ни подражавате , защото не бяхме мързеливи , докато живяхме сред вас ,
53003008	нито ядохме храната на някого , без да си платим . Ние се трудихме и работихме усилено ден и нощ , за да не бъдем в тежест на никого от вас .
53003009	Не че нямаме правото да поискаме от вас помощ ; но ние работихме , за да ви дадем себе си като пример за подражание .
53003010	Когато бяхме с вас , ви дадохме такава заповед : „ Който не иска да работи , не трябва да яде “ .
53003011	Чуваме , че някои от вас са мързеливи , нищо не правят и се месят в работите на другите .
53003012	Заповядваме на тези хора и ги умоляваме заради Господ Исус Христос да се трудят кротко и да печелят собствения си хляб .
53003013	А вие , братя и сестри , не се уморявайте до вършите добро .
53003014	Ако някой не се покорява на напътствията , които ви даваме в това писмо , забележете кой е този човек и не общувайте с него , за да се засрами .
53003015	Но не се отнасяйте с него като с враг , а го съветвайте като брат .
53003016	Молим се самият Господ на мира да ви дава мир винаги и по всякакъв начин . Господ да бъде с всички вас .
53003017	Аз , Павел , пиша този поздрав със собствената си ръка ; това е начинът , по който подписвам всяко писмо , за да покажа , че е от мен .
53003018	Благодатта на нашия Господ Исус Христос да бъде с всички вас .
54001001	От Павел , апостол на Христос Исус според заповедта на Бога , нашия Спасител , и на Христос Исус , нашата надежда .
54001002	До Тимотей , мой истински син във вярата . Благодат , милост и мир на теб от Бог Отец и Христос Исус , нашия Господ .
54001003	Искам да останеш в Ефес , както те молих настойчиво , когато бях на път за Македония , за да заповядаш на някои хора да спрат да проповядват лъжливи учения
54001004	и да не обръщат внимание на митове и безкрайни родословия , водещи предимно до спорове , вместо до Божието дело , което се постига чрез вярата .
54001005	А целта на тази заповед е любов , която идва от чисто сърце , чиста съвест и искрена вяра .
54001006	Някои хора не постигнаха тези неща и сега са се отклонили в следване на празни приказки .
54001007	Те искат да бъдат учители на закона , но не разбират това , което казват , не разбират дори и нещата , за които говорят така уверено .
54001008	Ние , обаче , знаем , че законът е добър , ако човек го прилага както трябва ,
54001009	тоест осъзнавайки , че законът не е предназначен за праведните , а за онези , които го нарушават , за непокорните , непочтителните и грешниците , за онези , които не са святи и нямат религия , за онези , които убиват баща си и майка си , за убийците ,
54001010	за сексуално неморалните , за мъжете , практикуващи хомосексуализъм , за онези , които търгуват с роби , за лъжците , за клетвопрестъпниците и за онези , които вършат всичко , което противоречи на правилното учение .
54001011	Това учение е част от поверената ми Блага вест , чрез която виждаме славата на Бога , който е източникът на всички благословения .
54001012	Благодаря на Христос Исус , нашия Господ , който ми даде сила , защото ме счете за верен и ме назначи да му служа ,
54001013	въпреки че преди го хулех , преследвах и оскърбявах . Но той прояви милост към мен , защото тогава не бях вярващ и не знаех какво върша .
54001014	Но благодатта на нашия Господ ми бе дадена изобилно и заедно с нея дойдоха вярата и любовта , които са в Христос Исус .
54001015	Това , което казвам , е истина и заслужава да се приеме напълно — Христос Исус дойде на света да спаси грешниците . Аз съм най-големият сред тях ,
54001016	но именно поради тази причина ми бе оказана милост , за да може чрез мен като първи по рода си случай Христос Исус да покаже своето безгранично търпение за пример на онези , които по-късно щяха да повярват в него и да получат вечен живот .
54001017	На вечния Цар , на безсмъртния и невидимия , на единствения Бог — чест и слава за вечни векове ! Амин .
54001018	Давам тази заповед на теб , Тимотей , който си ми като син . Тя е в съгласие с пророчествата , изречени много отдавна за теб , за да воюваш в добрата война
54001019	с вяра и чиста съвест . Някои не послушаха съвестта си и спряха да вярват в Христос , също както кораб се разбива в скалите .
54001020	Сред тях са Именей и Александър , които предадох на Сатана , за да се научат да не богохулстват .
54002001	Преди всичко искам да се отправят молби , молитви , застъпничества и благодарения за всички хора ,
54002002	за царе и за всички управници . Молете се да водим спокоен и мирен живот , изцяло посветен на Бога и изпълнен с почит към него .
54002003	Това е добро и радва Бога , нашия Спасител ,
54002004	който иска всички хора да бъдат спасени и напълно да познаят истината .
54002005	Защото има само един Бог и само един е посредникът между Бога и хората : Христос Исус , който сам бе човек .
54002006	Той даде себе си като откуп за греховете на всички и така доказа Божията любов към хората точно когато трябваше .
54002007	За да разпространя това доказателство , аз бях назначен за проповедник и апостол . ( Истината казвам , не лъжа ! ) Бях избран също да уча езичниците на вярата и истината .
54002008	Искам мъжете навсякъде да се молят и да вдигат ръце в молитва , посветени на Бога , без гняв и препирни .
54002009	Също така искам жените да се обличат скромно , в прилични дрехи и да се владеят . Да не си правят сложни прически и да се кичат не със злато , перли или скъпи дрехи ,
54002010	а с добри дела , както е редно за жени , които твърдят , че почитат Бога .
54002011	Жената трябва да се учи тихо и в пълно подчинение .
54002012	Не позволявам жена да поучава мъжа или да има власт над него . Тя трябва да мълчи .
54002013	Казвам това , защото първо бе създаден Адам , а после — Ева .
54002014	И не Адам бе измамен , а жената , и тя падна в грях .
54002015	Но жените ще бъдат спасени , като изпълняват майчиния си дълг и живеят с вяра и любов , в святост и себевладение .
54003001	Това , което казвам , е истина — ако някой желае да служи като епископ , значи се стреми към добро дело .
54003002	Епископът трябва да води безупречен живот . Той трябва да има само една съпруга , да е разумен , разсъдлив , с добро държание и гостоприемен . Трябва да е добър учител ,
54003003	да не е пристрастен към пиенето и да не е свадлив . Той трябва да е търпелив и спокоен , а също и да не обича парите .
54003004	Трябва добре да управлява семейството си и децата му да му се подчиняват с пълно уважение .
54003005	( Защото нима може да се грижи за Божията църква някой , който не може да се грижи за собственото си семейство ? )
54003006	Не трябва да е човек , приел вярата скоро , за да не се възгордее и да бъде осъден както дявола .
54003007	Също така епископът трябва да е уважаван от хората , които не са част от църквата , за да не бъде укоряван и да се хване в капана на дявола .
54003008	Така също дяконите трябва да са достойни за уважение и на думите им да може да се вярва . Те не трябва да са склонни към прекомерно пиене и не трябва да се стремят да забогатеят по нечестен път .
54003009	Трябва да се държат здраво за тайната истина на вярата и да са с чиста съвест .
54003010	Тези мъже трябва първо да бъдат изпитани и ако няма нищо против тях , могат да служат като дякони .
54003011	Също така и жените трябва да бъдат достойни за уважение , да не са клеветници , да са здравомислещи и да заслужават доверие във всичко .
54003012	Мъжете дякони трябва да имат само една жена и трябва добре да управляват децата и семействата си .
54003013	Тези , които служат добре , си осигуряват почетно място и голяма увереност в своята вяра в Христос Исус .
54003014	Въпреки че се надявам да те посетя скоро , ти пиша всичко това ,
54003015	така че ако се забавя , да знаеш как трябва да се държи човек в Божия дом , който е църквата на живия Бог , опората и основата на истината .
54003016	Неоспоримо велика е тайната истина на нашата религия : Христос се яви в човешки образ , Духът доказа правотата му , видян бе от ангели , Благата вест за него бе проповядвана сред народите , светът повярва в него , издигнат бе в слава .
54004001	Духът ясно казва , че в последните времена някои ще изоставят вярата и ще последват измамни духове и учения , идващи от демони
54004002	и лицемерни лъжци , чиято съвест е жигосана .
54004003	Те забраняват на хората да се женят и им говорят , че трябва да избягват някои храни , които Бог създаде , за да се приемат с благодарност от онези , които вярват и знаят истината .
54004004	Защото всичко , създадено от Бога , е добро и нищо не трябва да се отхвърля , ако се приема с благодарност ,
54004005	защото се освещава чрез Божието слово и чрез молитва .
54004006	Ако посочваш тези неща на братята и сестрите , ще бъдеш добър служител на Христос Исус , човек , закърмен с истините на вярата и на доброто учение , които си последвал .
54004007	Избягвай светските глупави митове и непрекъсното се учи да служиш на Бога .
54004008	Физическите упражнения са полезни в известно отношение , а посвещението към Бога е полезно във всяко отношение , защото обещава благословение и в сегашния живот , и в бъдещия .
54004009	Това , което казвам , е истина и заслужава да бъде напълно прието :
54004010	затова се трудим упорито и се борим , защото сме положили надеждата си в живия Бог , който е Спасителят на всички хора и най-вече на онези , които вярват .
54004011	Това са нещата , които трябва да заповядваш и поучаваш .
54004012	Не позволявай никой да гледа на теб отвисоко само защото си млад , а бъди пример за вярващите с думите си , с поведението си , с любовта , която показваш , с вярата , която имаш , и с чистия си живот .
54004013	Докато дойда , посвети се на четене на Писанията , на насърчение и поучение .
54004014	Не забравяй да използваш дарбата си , която ти бе дадена чрез пророчество , когато групата презвитери положи ръце върху теб .
54004015	Продължавай да прилагаш на дело тези неща и им отдавай цялото си внимание , така че успехът ти да се вижда от всички хора .
54004016	Внимавай за себе си и за учението си . Постоянствай в това , защото така ще спасиш и себе си , и онези , които те слушат .
54005001	Никога не укорявай по-възрастен човек , а се обръщай към него като към баща . Към по-младите мъже се отнасяй като към братя ,
54005002	към по-възрастните жени — като към майки , а към по-младите — като към сестри , със съвършено чисти помисли .
54005003	Почитай вдовиците , които са вдовици в пълния смисъл на думата .
54005004	Но ако една вдовица има деца или внуци , нека те първо се научат да засвидетелстват посвещението си към Бога , като се грижат за собственото си семейство . Така ще отплатят дължимото на родителите си , а това радва Бога .
54005005	Вдовицата , в пълния смисъл останала сама , се надява на Бога и ден и нощ отправя молби и молитви .
54005006	А вдовицата , която се отдава на удоволствия , е всъщност мъртва , макар и да живее .
54005007	Казвай им тези неща , за да бъдат безупречни .
54005008	И ако някой не се грижи за близките си , и особено за семейството си , той се е отрекъл от вярата и е по-лош и от невярващ .
54005009	Към списъка на вдовиците прибавяй такава жена , която е на не по-малко от шестдесет години и е имала само един мъж ,
54005010	която се слави с добрите си дела , с това , че е отгледала деца , че е била гостоприемна , че е мила краката на Божиите хора , че е помагала на изпаднали в беда и е вършила всякакви добрини .
54005011	Но отказвай да включваш по-младите вдовици , защото често физическите им страсти ги отвличат от служенето на Христос и те искат да се омъжат отново .
54005012	Те ще бъдат осъдени , защото са нарушили първоначалната си клетва .
54005013	Освен това придобиват навика да обикалят безцелно от къща на къща и не само стават мързеливи , а започват и да клюкарстват , да се месят в работите на другите и говорят неща , които не трябва .
54005014	Ето защо искам младите вдовици да се омъжват , да имат деца , да се грижат за дома си и да не дават на враговете ни повод за укори .
54005015	Казвам това , защото някои вдовици вече са се отклонили и следват Сатана .
54005016	Ако някоя вярваща жена има вдовици в семейството си , трябва да се грижи за тях , за да не се товари църквата , така че тя да може да се грижи за онези , които са вдовици в пълния смисъл на думата .
54005017	Презвитерите , които ръководят добре църквата , трябва да се смятат достойни за двойна почит , особено тези , които проповядват и поучават .
54005018	Писанието казва : „ Не връзвай устата на вол , когато вършее “ и „ Всеки работник заслужава заплатата си “ .
54005019	Не приемай обвинение против презвитер , ако не е подкрепено от двама или трима свидетели .
54005020	Порицавай пред цялата църква онези , които продължават да съгрешават , за да се страхуват и другите .
54005021	Пред Бога , пред Христос Исус и пред избраните ангели те заклевам да спазваш тези неща без предразсъдъци и да не вършиш нищо от пристрастие .
54005022	Никога не полагай прибързано ръцете си върху някого . Не ставай участник в греховете на другите . Пази себе си чист .
54005023	Спри да пиеш само вода , а пий и малко вино заради стомаха си и честите си боледувания .
54005024	Греховете на някои хора са очевидни и показват техния идващ съд , а греховете на други се виждат по-късно .
54005025	Така и добрите дела са очевидни , но дори и тези , които не се виждат така лесно , не могат да останат скрити .
54006001	Всички , които носят хомота на робството , трябва да показват на господарите си пълно уважение , за да не се хули Божието име и нашето учение .
54006002	А робите , чиито господари са вярващи , не трябва да им показват по-малко уважение поради това , че господарите са техни братя . Точно обратното : те трябва да служат на господарите си още по-добре , защото тези , които получават облагите от тяхната служба , са вярващи , които те обичат . Това са нещата , които трябва да поучаваш и да насърчаваш хората да ги спазват .
54006003	Ако някой поучава нещо друго и не смята за вярно посланието на нашия Господ Исус Христос , а също и не се съгласява с учението за посветен на Бога живот ,
54006004	той е високомерен , нищо не знае и има болестната склонност да се препира и спори . От тези неща идват завистта , разприте , клеветите , злите подозрения
54006005	и безкрайните раздори от хора с развратен ум , които са лишени от истината и мислят , че посвещението към Бога е начин да забогатеят .
54006006	Посвещението към Бога наистина носи голямо богатство на човека , когато той е доволен от това , което има .
54006007	Защото нищо не сме донесли на света и трябва да осъзнаем , че и нищо не можем да отнесем от него .
54006008	И трябва да се радваме , когато имаме храна и дрехи .
54006009	А онези , които искат да са богати , се изкушават и се хващат в капана на многото глупави и вредни желания , които потапят хората в гибел и разруха .
54006010	Защото любовта към парите е коренът на всички злини и в стремежа си към богатство някои хора се отклониха от вярата и сами си навлякоха много страдания .
54006011	Но ти , като Божий човек , стой далеч от тези неща и се стреми да живееш праведно , да служиш на Бога , да имаш вяра , любов и търпение , да бъдеш любезен и внимателен към останалите .
54006012	Да запазиш вярата си е като да участваш в състезание . Бори се за победа в него и завоювай вечния живот , за който бе призован , когато изповяда великата истина пред много свидетели .
54006013	Заклевам те пред Бога , който дава живот на всичко , и пред Христос Исус , който изповяда великата истина пред Пилат Понтийски :
54006014	изпълнявай заповедите , които са ти дадени , за да бъдеш безгрешен и безукорен , когато се яви нашият Господ Исус Христос .
54006015	Бог ще направи това да стане , когато дойде времето . Той е благословеният и единствен Владетел , Царят на царете , Господарят на господарите .
54006016	Той единствен е безсмъртен , той живее в светлина , до която хората не могат да се приближат . Никой никога не го е виждал и никой не може да го види . На него да бъдат чест и вечна власт ! Амин .
54006017	Наставлявай онези , които са богати с благата на този свят , да не се възгордяват и да не уповават на парите , които са нещо толкова несигурно , а да положат надеждата си в Бога , който щедро ни снабдява с всичко за наша наслада .
54006018	Нека да вършат добро , да са богати с добри дела , да са щедри и с готовност да споделят с другите онова , което имат .
54006019	Така те ще съберат за себе си съкровище — добра основа за бъдещето , за да завоюват истинския живот .
54006020	Тимотей , съхрани това , което ти е било поверено . Отбягвай богохулното празнодумство и хората , които са против истината и говорят за нещо , което те — лъжливо — наричат „ познание “ .
54006021	Някои , които твърдят , че го притежават , се отклониха от вярата . Божията благодат да бъде с вас .
55001001	От Павел , апостол на Христос Исус чрез Божията воля , изпратен да известява обещанието за живот в Христос Исус .
55001002	До Тимотей , мой скъп син . Благодат , милост и мир на теб от Бог Отец и от Христос Исус , нашия Господ .
55001003	Благодаря на Бога , на когото служа с чиста съвест както прадедите ми . Непрекъснато те споменавам в молитвите си ден и нощ .
55001004	Помня сълзите ти за мен и жадувам да те видя , за да се изпълня с радост .
55001005	Припомням си искрената ти вяра , която първо имаха баба ти Лоида и майка ти Евника , и съм убеден , че сега я имаш и ти .
55001006	Ето защо ти напомням да поддържаш огъня на Божия дар , който получи , когато положих ръцете си върху теб .
55001007	Защото Духът , който Бог ни даде , не ни прави плахи , а ни изпълва със сила , любов и себевладение .
55001008	Така че не се срамувай да свидетелстваш за нашия Господ , нито се срамувай от мен , който съм затворник заради него , а бъди готов да страдаш за Благата вест заедно с мен , като разчиташ на силата , която Бог ти дава .
55001009	Той ни спаси и ни призова към свят живот не заради нещо , което ние самите сме извършили , а заради собственото си намерение и благодат , която вече ни бе дал в Христос Исус преди началото на времето ,
55001010	но ни я показа сега с идването на Христос Исус , нашия Спасител . Той сложи край на властта на смъртта и чрез Благата вест разкри вечния живот .
55001011	За да разпространявам тази Блага вест , аз бях назначен за проповедник , апостол и учител .
55001012	И заради това понасям тези страдания , но не се срамувам , защото познавам Онзи , в когото съм положил вярата си , и съм сигурен , че той може да опази онова , което ми е поверил , до онзи Ден .
55001013	Имай за образец правилното учение , което чу от мен , и го следвай с вярата и любовта , които трябва да имаме в Христос Исус .
55001014	С помощта на Святия Дух , който живее в нас , пази истината , която ти бе поверена .
55001015	Както знаеш , всички от Азия ме изоставиха , включително Фигел и Ермоген .
55001016	Моля се Господ да е милостив към семейството на Онисифор , защото той много пъти ме разведряваше и не се срамуваше от това , че бях в затвора .
55001017	Точно обратното — когато дойде в Рим , претърси навсякъде , докато ме намери .
55001018	Моля се Господ Исус да даде той да получи милост от Господ Бог в онзи Ден ! Ти най-добре знаеш колко много ми беше полезен , когато бях в Ефес .
55002001	А ти , сине мой , бъди силен чрез благодатта , която е в Христос Исус .
55002002	Вземи каквото си чул от мен в присъствието на много свидетели и го предай на верни хора , които ще са способни да научат и други .
55002003	Като добър войник на Христос Исус бъди готов да страдаш заедно с мен .
55002004	Нито един войник не се заплита в житейски дела , защото се старае да се хареса на този , който го е наел .
55002005	И никой участник в атлетическо състезание не се увенчава с победа , ако не се състезава според правилата .
55002006	Трудещият се упорито земеделец трябва пръв да получи дял от реколтата .
55002007	Помисли върху това , което казвам , и Господ ще ти помогне да разбереш всички тези неща .
55002008	Помни Исус Христос , възкресен от мъртвите , потомък на Давид . Това е Благата вест , която проповядвам .
55002009	Заради нея понасям страдания и дори съм окован , като някой престъпник . Но Божието послание не е оковано .
55002010	Ето защо понасям всичко заради Божиите избраници , за да получат и те спасението , което е в Христос Исус , заедно с вечна слава .
55002011	Това , което казвам , е истина : Ако сме умрели с него , с него и ще живеем .
55002012	Ако издържим , с него и ще царуваме . Ако отречем , че го познаваме , и той ще отрече , че ни познава .
55002013	Ако не сме верни , той пак ще бъде верен , защото не може да се отрече от собствената си природа .
55002014	Продължавай да напомняш на хората за тези неща . Заклевай ги пред Бога да не се препират заради думи , защото от това няма никаква полза , а само вреди на онези , които слушат .
55002015	Прави всичко възможно да заслужиш одобрението на Бога като работник , който няма от какво да се срамува и вярно поучава истинското послание .
55002016	Но отбягвай безбожните празнодумства , защото те само отдалечават хората от Бога
55002017	и учението на онези , които ги изричат , ще се разпространи като гангрена . Сред тях са Именей и Филет ,
55002018	които се отклониха от истината , като казват , че възкресението вече е станало , и срутват вярата на някои хора .
55002019	Обаче здравата основа , положена от Бога , стои стабилно и на нея е написано : „ Господ познава онези , които му принадлежат “ и „ Всеки , който казва , че вярва в Господа , трябва да се отвърне от злото . “
55002020	В една голяма къща има съдове не само от злато и сребро , а също и от дърво и глина . И някои са за специална употреба , а други — за обикновена .
55002021	Така , ако човек се пречисти , той ще бъде съд за специална употреба , ще бъде осветен , полезен за господаря и готов за всяко добро дело .
55002022	Бягай от младежките страсти и се стреми към праведен живот , вяра , любов и мир , заедно с всички , които се доверяват на Господа с чисти сърца .
55002023	Винаги стой настрана от глупави и безполезни разисквания , защото знаеш , че те водят до препирни .
55002024	Господният служител не трябва да се препира , а да е благ с всички , да е добър учител и да е толерантен .
55002025	Той трябва тактично да наставлява онези , които му се противопоставят , с надеждата , че Бог може да им даде възможност да се покаят , за да познаят напълно истината
55002026	и да дойдат на себе си , да се освободят от капана , в който дяволът ги е държал и ги карал да изпълняват волята му .
55003001	Помни това , че в последните дни ще настъпят трудни времена .
55003002	Хората ще станат егоисти , алчни , самохвалци , горделиви , оскърбители , непокорни на родителите си , неблагодарни , безбожни ,
55003003	без обич и милост в сърцата си , клеветници , невъздържани , жестоки , против доброто ,
55003004	предатели , избухливи , надменни и обичащи по-скоро удоволствията , отколкото Бога .
55003005	Външно те ще продължават да изглеждат религиозни , но с начина си на живот ще отричат силата на вярата , която изповядват . Стой далеч от тях !
55003006	Казвам това , защото някои от тях се промъкват в къщите и завладяват лекомислени жени , които са пълни с грехове и са водени от всякакви желания .
55003007	Тези жени винаги се опитват да научат , но никога не успяват напълно да познаят истината .
55003008	Така както Яний и Ямврий се противопоставиха на Моисей , така и тези хора се противопоставят на истината . Това са хора с извратени умове и са се провалили във вярата .
55003009	Но те няма да стигнат далеч , защото всички ще видят глупостта им , също както стана с Яний и Ямврий .
55003010	Ти обаче знаеш какво е моето учение , моето поведение , моята цел , моята вяра , моето търпение , моята любов , моята издръжливост ,
55003011	преследванията и страданията ми . Знаеш какво ми се случи в Антиохия , Икония и Листра и какви преследвания изтърпях ! Но Господ ме избави от всички тях .
55003012	Всъщност всички , които искат да живеят като последователи на Христос Исус , ще бъдат преследвани .
55003013	Но злите хора и измамниците ще отиват към по-лошо , като мамят другите и те самите бъдат мамени .
55003014	А ти продължавай да следваш нещата , които си научил и в които си се убедил . Знаеш от кого ги научи .
55003015	Ти познаваш Свещените Писания още от ранно детство . Те могат да ти дадат мъдростта , която води към спасение чрез вяра в Христос Исус .
55003016	Цялото Писание е вдъхновено от Бога и е полезно за поучаване на истината , изобличаване на заблудите , поправяне на грешките и наставляване към праведен живот ,
55003017	така че Божият човек да бъде способен и снабден с всичко необходимо да върши всякакви добри дела .
55004001	Заклевам те пред Бога и пред Христос Исус , който ще съди живите и мъртвите ; заклевам те също и в идването и царуването му :
55004002	проповядвай посланието ! Бъди готов да изпълняваш дълга си по всяко време : уместно и неуместно . Изобличавай хората , порицавай ги , когато са сгрешили , насърчавай ги и върши всичко това , като ги учиш с голямо търпение .
55004003	Защото ще дойде време , когато няма да искат да слушат правилното учение , а ще си събират учители , които да отговарят на собствените им желания и да им казват неща , за които ги сърбят ушите .
55004004	Ще престанат да слушат истината и ще се обърнат към митовете .
55004005	Но ти трябва винаги да се владееш , да понасяш страданията , да вършиш делото на проповедник на Благата вест и да изпълняваш службата , която ти е дадена .
55004006	Що се отнася до мен , аз вече съм пролят на олтара и времето , когато ще си отида от този живот , дойде .
55004007	Воювах в добрата борба , финиширах в състезанието , опазих вярата .
55004008	Сега ме очаква венецът на победител , награда за праведен живот . Господ , справедливият съдия , ще ми го даде в онзи Ден , и не само на мен , а и на всички , които с любов са го очаквали да се върне .
55004009	Направи всичко възможно да дойдеш при мен колкото може по-скоро ,
55004010	защото Димас ме изостави , понеже обикна този свят , и отиде в Солун . Крискент отиде в Галатия , а Тит — в Далмация .
55004011	Само Лука е все още с мен . Когато идваш , вземи Марк и го доведи със себе си , защото той може да ми бъде от помощ в служението .
55004012	Тихик изпратих в Ефес .
55004013	Когато идваш , донеси връхната дреха , която оставих в къщата на Карп в Троада , а също и книгите , особено свитъците от пергамент .
55004014	Ковачът Александър ми причини много злини . Господ ще му отплати за стореното .
55004015	Ти също се пази от него , защото той ожесточено се противопоставяше на нашето учение .
55004016	Когато трябваше да се защитавам за първи път , никой не ме подкрепи , а всички ме изоставиха . Дано това не им се счете за грях .
55004017	Но Господ застана до мен и ми даде сила , за да може чрез мен посланието да бъде напълно провъзгласено и да го чуят всички езичници . И аз бях избавен от устата на лъва .
55004018	Господ ще ме избави от всяко зло и благополучно ще ме заведе в небесното си царство . На него да бъде слава за вечни векове ! Амин .
55004019	Поздрави Прискила и Акила и семейството на Онисифор .
55004020	Ераст остана в Коринт , а Трофим беше болен и го оставих в Милет .
55004021	Направи всичко възможно да дойдеш преди зимата . Поздравява те Евул , както и Пуд , Лин , Клавдия и всички братя и сестри .
55004022	Господ да бъде с твоя дух . Божията благодат да бъде с вас .
56001001	От Павел , слуга на Бога и апостол на Исус Христос , изпратен да укрепва вярата на избраните от Бога хора , да им помага напълно да познаят истината , която води към посвещение на Бога ,
56001002	и да им даде надеждата за вечен живот . Бог , който не лъже , им обеща този живот преди началото на времето ,
56001003	а когато настъпи определеният момент , той разкри своето послание чрез проповядването , което ми бе поверено според заповедта на Бога , нашия Спасител .
56001004	До Тит , мой истински син във вярата , която споделяме . Благодат и мир на теб от Бог Отец и от Христос Исус , нашия Спасител .
56001005	Причината , поради която те оставих в Крит , беше да приведеш в ред онова , което остана недовършено , и да назначиш презвитери във всеки град , както ти бях поръчал .
56001006	Презвитерът трябва да бъде безукорен , да има само една съпруга и децата му да са вярващи , а не разпуснати или непокорни .
56001007	Защото епископът , като човек , който отговаря за Божието дело , трябва да бъде безукорен , да не бъде неотстъпчив и избухлив , да не е пристрастен към пиенето и да не обича да се бие , да не се стреми да забогатее по нечестен начин .
56001008	Трябва да е гостоприемен , да обича доброто , да е благоразумен , да живее праведно , да бъде свят и да умее да се владее .
56001009	Трябва да се държи твърдо за истинското учение , което получихме , за да може чрез правилното учение да насърчава хората и оборва онези , които се противопоставят .
56001010	Това е важно , защото има много непокорни хора , които говорят празни приказки и заблуждават останалите . Говоря най-вече за юдеите християни .
56001011	Те трябва да бъдат накарани да замълчат , защото срутват цели домове , като поучават каквото не трябва , за да печелят пари по нечестен начин .
56001012	Дори един от техните собствени пророци е казал : „ Критяните винаги са лъжци , свирепи зверове и лениви чревоугодници “ .
56001013	Тези думи са верни . Затова трябва да ги мъмриш строго , за да бъдат силни в своята вяра
56001014	и да не обръщат повече внимание на юдейските митове и заповедите на хора , които са обърнали гръб на истината .
56001015	За чистите всичко е чисто , но за омърсените с грях , които не вярват , няма нищо чисто , защото умът и съвестта им са омърсени .
56001016	Те твърдят , че познават Бога , но с делата си се отричат от него . Те са противни , непокорни и неспособни за никакви добри дела .
56002001	Но ти винаги говори онова , което е в съгласие с правилното учение .
56002002	Учи по-възрастните мъже да бъдат трезвомислещи , почтени , благоразумни , да се държат за истинската вяра , любов и търпение .
56002003	Учи също по-възрастните жени да живеят почтено , да не клеветят , да не бъдат роби на виното , да учат на добро ,
56002004	за да могат да съветват младите жени да обичат мъжете и децата си ,
56002005	да бъдат благоразумни и чисти , да се грижат за домовете си , да са добри и да се покоряват на мъжете си , за да не може никой да хули Божието послание .
56002006	Така също насърчавай по-младите мъже да са благоразумни .
56002007	Във всичко бъди пример за добри дела , достойни за подражание . Когато поучаваш , бъди искрен и сериозен .
56002008	Използвай правилни думи , които не могат да бъдат критикувани , за да се засрамят онези , които са против теб , тъй като няма какво лошо да кажат за нас .
56002009	Учи робите да се подчиняват на господарите си във всичко , да вършат онова , от което те са доволни , да не им противоречат ,
56002010	да не крадат от тях , а да им засвидетелстват пълна вярност , за да покажат с поведението си , че учението на Бога , нашия Спасител , е добро .
56002011	Защото Божията благодат , която носи спасение за всички хора , се откри .
56002012	Тя ни учи да се откажем от неблагочестивия начин на живот и светските желания и да живеем в този свят мъдро и праведно , за да покажем , че служим на Бога .
56002013	Така трябва да живеем , докато чакаме благословената надежда , която е славата на нашия велик Бог и Спасител Исус Христос .
56002014	Той се пожертва за нас , за да ни избави от всички злини и да пречисти за себе си народ , който ще принадлежи единствено на него , народ , който ще гори от желание да върши добри дела .
56002015	Продължавай да говориш , да насърчаваш и да порицаваш за тези неща . Върши го с пълна увереност и власт и нека никой не гледа на теб отвисоко .
56003001	Не преставай да напомняш на хората да са покорни на управници и власти , да им се подчиняват , да са готови да извършат всякакво добро дело ,
56003002	да не хулят никого , да са тихи и търпеливи и да се отнасят тактично към всички .
56003003	Някога ние също бяхме глупави , непокорни и заблудени . Бяхме роби на всякакви страсти и удоволствия , живеехме в омраза и завист , другите ни ненавиждаха и ние се мразехме един друг .
56003004	Но когато се откри благостта на Бога , нашия Спасител , и любовта му към хората ,
56003005	той ни спаси . Това стана не заради някакви дела , които ние сме извършили , за да бъдем оправдани от Бога , а защото той е милостив . Той ни спаси чрез умиването , в което се родихме отново , и обновлението , извършено от Святия Дух ,
56003006	който Бог щедро изля върху нас чрез Исус Христос , нашия Спасител ,
56003007	така че сега , когато сме оправдани от Бога чрез неговата благодат , да станем наследници и да получим вечния живот , за който се надяваме .
56003008	Това , което казвам , е вярно и аз искам да затвърждаваш тези неща в хората , като поучаваш настойчиво , така че онези , които са повярвали в Бога , да си поставят за цел да вършат добри дела . Тези неща са добри и полезни за хората .
56003009	Но избягвай глупави спорове , разговори за родословия , кавги и разпри относно закона , защото те са безполезни и безсмислени .
56003010	След като веднъж или два пъти си предупредил човека , който предизвиква спорове , и той не те послуша , нямай нищо общо с него ,
56003011	защото знаеш , че такъв човек се е отклонил от правия път и съгрешава . Той сам се е осъдил .
56003012	Когато изпратя при теб Артема или Тихик , направи всичко възможно да дойдеш при мен в Никополис , защото реших там да прекарам зимата .
56003013	Направи всичко възможно да помогнеш на Зина прависта и Аполос с това , от което се нуждаят за пътуването си , за да не им липсва нищо .
56003014	Нашите хора трябва да се научат да си поставят за цел да вършат добри дела , за да посрещат неотложните материални нужди , и така няма да водят безплоден живот .
56003015	Всички , които са с мен , те поздравяват . Поздрави онези , които ни обичат във вярата . Божията благодат да бъде с всички вас .
57001001	От Павел , затворник , защото служа на Христос Исус , и от брат Тимотей . До Филимон , наш скъп приятел , заедно с когото работим ,
57001002	а също и до сестра Апфия , до нашия съратник Архип и до църквата , която се събира в твоя дом .
57001003	Благодат и мир на вас от Бога , нашия Баща , и от Господ Исус Христос .
57001004	Винаги благодаря на моя Бог , когато те споменавам в молитвите си ,
57001005	защото чувам за твоята вяра в Господ Исус и за любовта ти към всички Божии хора .
57001006	Моля се вярата , която споделяш с нас , да въздейства така , че те да видят всичкото добро , което имаме в Христос .
57001007	Твоята любов , братко , много ме радва и утешава , защото тя ободрява сърцата на Божиите хора .
57001008	Бих искал да те помоля , Филимоне , за една услуга , макар че — нека бъда напълно откровен с теб — като твой брат в Христос мога да ти заповядам да изпълниш това като свой дълг .
57001009	Но все пак , от любов , предпочитам да се обърна с молба към теб . Аз , Павел , вече остарял човек , сега съм затворник , защото служа на Христос Исус .
57001010	Моля те относно Онисим , който тук в затвора стана мой син .
57001011	По-рано той беше безполезен за теб , но сега наистина е полезен и на теб , и на мен .
57001012	Изпращам го обратно при теб и за мен това е все едно да откъсна част от сърцето си .
57001013	Бих искал да го задържа при себе си , за да ми помага вместо теб , докато съм в затвора заради Благата вест .
57001014	Но без твоето съгласие не искам да правя нищо , за да не вършиш добрина по принуда , а по желание .
57001015	Може би той ти бе отнет за известно време с цел да може да се върне при теб завинаги ,
57001016	но вече не просто като роб , а повече от роб — като брат . Той ми е много скъп и вярвам , че ще стане още по-скъп на теб — и като човек , и като брат в Господа .
57001017	Така че , ако ме смяташ за приятел , приеми го по същия начин , както би приел мен .
57001018	И ако те е онеправдал в нещо или ти дължи нещо , пиши го на моя сметка .
57001019	Аз , Павел , със собствената си ръка пиша : „ Ще се разплатя с теб “ . А да не говорим за това , че ти ми дължиш и собствения си живот .
57001020	Да , братко , бих искал да си ми полезен в Господа . Ободри сърцето ми в Христос .
57001021	Пиша ти това писмо , защото съм убеден , че ще отговориш на молбата ми и дори ще направиш повече , отколкото моля .
57001022	Освен това приготви стая за мен . Надявам се да бъда освободен благодарение на молитвите ви и да ви посетя .
57001023	Поздравява те Епафрас , затворник заедно с мен , защото служи на Христос Исус ,
57001024	а също и Марк , Аристарх , Димас и Лука , заедно с които работя .
57001025	Благодатта на Господ Исус Христос да бъде с вас .
58001001	В миналото много пъти и по различни начини Бог говори на прадедите ни чрез пророците .
58001002	Но през тези последни дни той говори на нас чрез своя Син , когото определи да бъде наследник на всичко и чрез когото сътвори вселената .
58001003	Синът е сиянието на неговата слава и точното отражение на неговата същност . Той крепи всичко чрез могъщото си слово . След като жертва себе си , за да очисти хората от греховете им , той седна от дясната страна на Величието във висините .
58001004	Бог го направи да превъзхожда ангелите , също както и името , което наследи , превъзхожда тяхното .
58001005	Защото нима има ангел , на когото Бог някога е казвал : „ Ти си моят Син . Днес аз станах твой Баща “ ? Или пък е казвал : „ Аз ще му бъда Баща , а той ще ми бъде Син “ ?
58001006	Когато представя на света своя първороден Син , Бог казва : „ Всички Божии ангели да му се поклонят . “
58001007	За ангелите той казва : „ Във ветрове превръща ангелите си и в огнени пламъци — служителите си . “
58001008	Докато за Сина си казва : „ Престолът ти , о Боже , ще е вечен . Със справедливост ще управляваш царството си .
58001009	Ти винаги си обичал правдата и си мразил неправдата . Затова Бог , твоят Бог , те е помазал с по-голяма радост , отколкото онези , които са с теб . “
58001010	Бог казва още : „ В началото ти положи основите на земята , Господи , небесата са дело на твоите ръце .
58001011	Те ще изчезнат , но ти ще останеш . Ще овехтеят като всяка дреха .
58001012	Ще ги сгънеш като наметало и също както става с дрехите , те ще се променят . Но ти оставаш същия и твоите години нямат край . “
58001013	Нима има ангел , на когото Бог някога е казвал : „ Седни от дясната ми страна , докато подчиня твоите врагове на властта ти “ ?
58001014	Нали всички ангели са духове , които служат на Бога и са изпратени да помагат на онези , които ще наследят спасение ?
58002001	Затова трябва да отдаваме по-голямо внимание на нещата , които сме чули , за да не се отклоним от верния път .
58002002	Защото законът , който бе даден чрез ангели , имаше такава сила и всяко негово нарушаване и неподчиняване получи своето заслужено наказание .
58002003	Възможно ли е тогава да избегнем наказанието , ако пренебрегнем такова велико спасение ? Пръв Господ провъзгласи това спасение , а след това пред нас го потвърдиха всички , които го бяха чули .
58002004	Към тяхното свидетелство Бог добави своето , като вършеше знамения , чудеса и различни чудотворства , и даваше на хората различни дарби на Святия Дух според волята си .
58002005	Не на ангелите Бог подчини бъдещия свят , за който говорим .
58002006	По-скоро някъде в Писанията се казва : „ Какво е човекът , че да си загрижен за него ? Или човешкият син , че да мислиш за него ?
58002007	За малко го постави по-долу от ангелите , увенча го със слава и чест
58002008	и всичко подчини на властта му . “ Като подчини всичко на властта му , Бог не остави нищо , което да не му е подвластно . Но засега все още не виждаме той да управлява така .
58002009	Исус беше поставен за малко по-долу от ангелите , но вече го виждаме увенчан със слава и чест заради начина , по който страда и умря . Според Божията благодат Исус трябваше да умре за цялото човечество .
58002010	Бог е този , за когото и чрез когото всичко съществува . Той искаше да има много синове и дъщери , които да споделят неговата слава . И извърши онова , което трябваше — направи съвършен Онзи , който ги поведе към спасение . Бог направи Исус истински Спасител чрез неговото страдание .
58002011	Онзи , който прави хората святи , и онези , които са станали святи , имат един и същ Баща и затова Исус не се срамува да ги нарече свои братя и сестри .
58002012	Той казва : „ Ще известя името ти на братята и сестрите си , ще те прославя с песен в църквата . “
58002013	И отново : „ На Бога ще се надявам . “ И още : „ Ето ме : мен и децата , които Бог ми даде . “
58002014	И тъй като тези деца са хора от плът и кръв , той стана точно като всички останали човешки същества , за да може чрез смъртта си да унищожи този , който има власт над нея — дявола ,
58002015	и да освободи онези , които заради страха си от смъртта цял живот са били държани в робство .
58002016	Съвсем ясно е , че не на ангелите помага Исус , а на Авраамовите потомци .
58002017	Затова той трябваше по всичко да прилича на братята и сестрите си , за да стане милостив и верен първосвещеник в служба на Бога и да заличи греховете на хората .
58002018	И понеже самият той беше подложен на изкушения и страдания , сега може да помага на онези , които са изкушавани .
58003001	Затова , святи братя и сестри , които участвате в небесното призвание , помислете за Исус , Божия пратеник и първосвещеник на вярата , която изповядваме .
58003002	Той беше верен на Бога , който го постави на този пост , също както бе поставил Моисей , и направи всичко , което Бог искаше от него в Божия дом .
58003003	Но Исус заслужи по-голяма почит от Моисей , също както строителят получава по-голяма почит от дома , който е построил .
58003004	Всеки дом е построен от някого , а строителят на всичко е Бог .
58003005	Моисей беше верен като служител в целия Божий дом и свидетелстваше за онова , което Бог щеше да каже в бъдеще .
58003006	А Христос е верен като Син в Божия дом и този дом сме ние , ако успеем да запазим смелостта и надеждата , с която радостно се гордеем .
58003007	Затова , както казва Святият Дух : „ Ако днес чуете Божия глас ,
58003008	не закоравявайте сърцата си както в миналото , когато се разбунтувахте срещу Бога , както в онзи ден на изкушение в пустинята .
58003009	Там предците ви изпитаха мен и търпението ми и четиридесет години гледаха могъщите ми дела .
58003010	Затова се разгневих на хората от онова поколение и казах : « Те винаги се заблуждават в мислите си и никога не са познавали моите пътища . »
58003011	И в гнева си се заклех : « Никога няма да влязат в моята почивка ! » “
58003012	И така , братя и сестри , внимавайте никой от вас да няма зло , невярващо сърце и да изостави живия Бог .
58003013	Напротив : насърчавайте се един друг всеки ден , докато все още е „ днес “ , така че никой да не бъде измамен от греха и да стане коравосърдечен .
58003014	Защото сме участници заедно с Христос и така ще бъде , ако до края се държим здраво за увереността , която имахме в началото .
58003015	Както е казано : „ Ако днес чуете Божия глас , не закоравявайте сърцата си както в миналото , когато се разбунтувахте срещу Бога . “
58003016	Кои чуха Божия глас и се разбунтуваха ? Не бяха ли това всички онези , които Моисей изведе от Египет ?
58003017	Към кого беше Божият гняв четиридесет години ? Не беше ли към всички онези , които съгрешиха и оставиха костите си в пустинята ?
58003018	За кои Бог се закле , че никога няма да влязат в неговата почивка ? Не бяха ли това непокорните ?
58003019	И така , виждаме , че тези хора не можаха да влязат , защото не вярваха .
58004001	А Божието обещание да влезем в неговата почивка все още остава , затова да внимаваме никой от вас да не го пропусне .
58004002	Нали както на нас , така и на тях бе проповядвана Благата вест , но посланието , което чуха , не им помогна , защото когато го чуха , не го приеха с вяра .
58004003	А ние , които повярвахме , можем да влезем в тази почивка , както Бог каза : „ И в гнева си се заклех : « Никога няма да влязат в моята почивка ! » “ Той каза това , въпреки че със сътворението на света бе свършил делото си .
58004004	Някъде в Писанията ето какво казва за седмия ден : „ И в седмия ден Бог си почина от всичките си дела . “
58004005	А на друго място в Писанията повтаря : „ Никога няма да влязат в моята почивка . “
58004006	Някои все пак ще влязат там . Но тези , които първи чуха Благата вест , не влязоха поради неподчинението си .
58004007	Ето защо Бог отново определя ден , наричайки го „ днес “ , за който говори много години по-късно чрез Давид в цитирания по-горе откъс : „ Ако днес чуете Божия глас , не закоравявайте сърцата си . “
58004008	Ако Исус Навин ги беше завел в обещаната от Бога почивка , по-късно Бог не би говорил за друг ден .
58004009	Значи за Божия народ съботната почивка все още предстои .
58004010	Защото всеки , който влезе в Божията почивка , също си почива от своя труд , точно както Бог си почина от своя .
58004011	Затова да направим всичко възможно да влезем в тази почивка и никой да не падне , следвайки същия пример на непокорство .
58004012	Божието слово е живо и действено . То е по-остро от кама — врязва се дълбоко в нас чак до мястото , където се разделят душа и дух , стави и костен мозък ; съди мислите и намеренията на сърцето
58004013	и няма нищо в цялото творение , което може да остане скрито от погледа му — всичко е голо и открито пред очите на Онзи , пред когото ще отговаряме .
58004014	Имаме велик първосвещеник , който е преминал през небесата — това е Исус , Синът на Бога — затова нека се държим здраво за вярата , която изповядваме .
58004015	Защото нашият първосвещеник не е такъв , че да не може да разбира слабостите ни . Напротив : имаме първосвещеник , който като нас беше изкушаван по всякакъв начин , но никога не съгреши .
58004016	Затова да пристъпим уверено към престола на благодатта , за да получим милост и намерим благодат , която да ни помага при нужда .
58005001	Всеки първосвещеник се избира измежду хората , за да служи на Бога от тяхно име и да принася дарове и жертви за грехове .
58005002	Той е в състояние да разбере как се чувстват онези , които са невежи и правят грешки , понеже слабостта е част и от неговата природа ,
58005003	а щом има слабости , трябва да принася жертви както за греховете на хората , така и за своите грехове .
58005004	Да бъдеш първосвещеник е чест , която никой не си присвоява сам . Бог удостоява с нея единствено онзи , когото призовава , както беше Аарон .
58005005	Така и Христос не си присвои сам славата на първосвещеничеството , а Бог го избра , като каза : „ Ти си моят Син . Днес аз станах твой Баща . “
58005006	А в друго Писание казва : „ Ти си свещеник завинаги , също като Мелхиседек . “
58005007	В дните на своя земен живот със силни викове и сълзи Исус отправяше молитви и молби към Онзи , който можеше да го спаси от смърт . Исус беше чут заради своето почтително смирение .
58005008	Макар че беше Божият Син , чрез страданията си той се научи на послушание .
58005009	След като бе направен съвършен , той стана източникът на вечно спасение за всички , които му се подчиняват .
58005010	Тогава Бог го издигна за първосвещеник , също като Мелхиседек .
58005011	Много можем да говорим за тези неща , но е трудно да ви бъдат обяснени , тъй като сте станали хора , които бавно проумяват .
58005012	Би трябвало сега вече вие да сте учители , а отново имате нужда някой да ви учи на основните начала на Божиите учения ; нуждаете се от мляко , а не от твърда храна !
58005013	Всеки , който се храни с мляко , е още бебе и е неопитен в правилното учение .
58005014	А твърдата храна е за зрели хора , които чрез постоянно практикуване са обучили духовните си сетива да различават доброто от злото .
58006001	Затова да оставим зад гърба си началните уроци за Христос и да продължим напред към зрелостта . Да не се връщаме пак към онова , с което започнахме . Започнахме с това , че се покаяхме от делата , водещи към смърт , и повярвахме в Бога .
58006002	Бяхме научени за кръщенията , а също и за полагането на ръце , за възкресението на мъртвите и за вечния съд .
58006003	И с Божието позволение ще сторим това .
58006004	Не е възможно да накараме да се променят онези , които веднъж са били просветени , вкусили са от небесния дар , получили са от Святия Дух ,
58006005	опитали са добротата на Божието слово и силите на Божия бъдещ свят ,
58006006	а след всичко това са отпаднали . Невъзможно е да ги накараме да се покаят и положат ново начало , защото те отново разпъват на кръста Божия Син и го излагат да бъде позорен пред всички .
58006007	Земя , която попива падащия върху нея дъжд и дава реколта , полезна за онези , които я обработват , получава Божието благословение .
58006008	А земя , която ражда тръни и бодили , е ненужна и е заплашена от проклятие , и ще бъде унищожена с огън .
58006009	Макар че говорим така , за вас , скъпи мои , с увереност очакваме нещо по-добро , нещо , което ще ви донесе спасение .
58006010	Защото Бог е справедлив и няма да забрави труда ви и любовта ви към него , изразена в служението , което оказахте и продължавате да оказвате към хората му .
58006011	Нашето желание е всеки от вас да показва същото усърдие до края , за да получите онова , за което се надявате ,
58006012	да не ставате мързеливи , а да подражавате на онези , които чрез вяра и търпение наследяват обещанията , дадени от Бога .
58006013	Когато Бог даде своето обещание на Авраам , той се закле в себе си , тъй като нямаше друг по-велик , в когото да се закълне .
58006014	Той каза : „ Щедро ще те благословя и ще ти дам многобройно потомство . “
58006015	Авраам търпеливо чакаше и получи обещаното .
58006016	Хората винаги се заклеват в някой по-велик от тях , потвърждавайки с клетвата истинността на думите си , и това слага край на всички спорове .
58006017	Бог искаше ясно да покаже на наследниците на обещанието неизмеността на намерението си и затова даде гаранция , като се закле .
58006018	Направи го , така че чрез тези две неотменими действия , в които е невъзможно Бог да лъже , ние , които сме прибягнали при него , търсейки безопасност , да бъдем силно насърчени да се държим за надеждата , която ни се предлага .
58006019	За душата ни тази надежда е като здрава и сигурна котва . Тя влиза във вътрешното светилище зад завесата ,
58006020	където като предвестник заради нас влезе Исус и стана първосвещеник за вечни времена , също като Мелхиседек .
58007001	Този Мелхиседек беше цар на Салим и свещеник на Всевишния Бог . Той посрещна Авраам , който се връщаше след победата си над царете , и го благослови .
58007002	Авраам му даде една десета от спечеленото . А името на Мелхиседек има две значения : първото е „ цар на правдата “ , а второто — „ цар на Салим “ , което означава „ цар на мира “ .
58007003	Не се знае кой е баща му и коя е майка му , нито пък от кой род е ; не се знае кога е роден , нито кога е умрял . И той като Божия Син остава свещеник завинаги .
58007004	Виждате колко велик е бил този човек , щом даже патриархът Авраам му даде една десета от плячката си .
58007005	Законът повелява на онези потомци на Левий , които встъпват в свещеническа служба , да събират десятък от народа , тоест от собствените си сънародници , макар че те също са потомци на Авраам .
58007006	А Мелхиседек не беше от рода на Левий , но взе десятък от Авраам и го благослови — благослови този , който имаше Божиите обещания .
58007007	Несъмнено е , че благославящият стои по-високо от благославяния .
58007008	Свещениците , които събират десятък , са смъртни , а за Мелхиседек Писанието твърди , че още е жив .
58007009	Би могло дори да се каже , че Левий , който получава десятъци , в действителност плати своя десятък чрез Авраам ,
58007010	защото Левий е бил в тялото на своя праотец , когато Мелхиседек го е срещнал .
58007011	Но ако можеше да се постигне съвършенство чрез левитското свещеничество ( въз основа на което хората получиха закона ) , защо тогава трябваше да се появи друг свещеник : като Мелхиседек , а не като Аарон ?
58007012	А когато има промяна в свещеничеството , трябва да има промяна и в закона .
58007013	Този , за когото говорим , не беше от племето на Левий и никога никой от неговото племе не е служил пред олтара .
58007014	Всеки знае , че нашият Господ е от племето на Юда , а за свещеници от това племе Моисей не споменава нищо .
58007015	Всичко става още по-ясно , когато идва този друг свещеник , който е като Мелхиседек .
58007016	Той бе издигнат за свещеник не по човешките правила и закони , а по силата на живот , който е неунищожим .
58007017	За него е свидетелствано в Писанието : „ Ти си свещеник завинаги , също като Мелхиседек . “
58007018	Сега предишната заповед се отменя , понеже беше безсилна и безполезна .
58007019	Законът не доведе до съвършенство , а сега ни се дава по-добра надежда , чрез която да се приближим до Бога .
58007020	Важно е , че всичко това стана с даване на клетва , докато другите ставаха свещеници без даване на клетва .
58007021	Исус бе издигнат за свещеник с даване на клетва от страна на Бога , който му каза : „ Господ се закле и няма да измени на думата си : « Ти си свещеник завинаги . » “
58007022	Това означава , че Исус е гаранция за по-добър завет .
58007023	Другите свещеници бяха много , защото никой от тях не можеше да продължи своята служба , след като смъртта я преустанови .
58007024	Но щом Исус живее вечно , значи неговото свещеничество е непреходно .
58007025	Затова той може завинаги да спаси онези , които идват при Бога чрез него , защото винаги живее да се застъпва за тях .
58007026	Такъв първосвещеник ни трябва — свят , невинен и чист , отделен от грешниците и въздигнат над небесата .
58007027	Той , за разлика от другите първосвещеници , не е длъжен всеки ден да принася жертви първо за своите грехове , а после и за греховете на народа , защото той извърши това веднъж завинаги , когато принесе в жертва самия себе си .
58007028	Законът поставя за първосвещеници хора с човешки слабости , а обещанието , изречено с Божието полагане на клетва , което стана след закона , постави за първосвещеник Сина , станал съвършен завинаги .
58008001	Същността на това , което говорим , е , че имаме такъв първосвещеник , който седна отдясно на престола на Величието в небесата
58008002	и служи в Най-Святото Място в истинската скиния , издигната от Господа , а не от човек .
58008003	Всеки първосвещеник се поставя , за да принася дарове и жертви , така че и нашият първосвещеник трябваше да има нещо , което да принесе .
58008004	Ако живееше на земята , той нямаше да бъде дори свещеник , защото вече има свещеници , които принасят даровете , изисквани от закона .
58008005	Тяхната служба е само подобие или сянка на небесните неща . Затова Бог предупреди Моисей , когато той се готвеше да издигне скинията : „ Постарай се да направиш всичко по образеца , който ти беше показан в планината . “
58008006	Но Исус бе поставен на служба , която далеч превъзхожда тяхната , точно както новият завет , чийто посредник е той , далеч превъзхожда стария и се основава на обещания за по-добри неща .
58008007	Ако първият завет беше без недостатъци , нямаше да се търси друг , който да го замени .
58008008	Но Бог обвини хората с думите : „ Виж ! Идва времето , казва Господ , когато ще сключа нов завет с народа на Израел и народа на Юда .
58008009	Той няма да е като онзи завет , който сключих с предците им в деня , когато ги хванах за ръка , за да ги изведа от Египет , защото те не останаха верни на моя завет и аз се отвърнах от тях , казва Господ .
58008010	Това е заветът , който ще сключа с народа на Израел след онези дни , казва Господ . В умовете им ще вложа законите си и върху сърцата им ще ги напиша . Аз ще бъда техният Бог и те ще бъдат моят народ .
58008011	И няма да е нужно вече никой да учи своя съгражданин или сънародник и да му казва : « Познай Господа ! » , защото всички ще ме познават — от най-ниско до най-високопоставения .
58008012	Ще им простя всички злодеяния и никога вече няма да си спомня греховете им . “
58008013	Бог нарече този завет „ нов “ , като с това призна първия за стар , а всичко , изживяло времето си и вече остаряло , скоро изчезва .
58009001	Първият завет имаше правила , по които да се служи на Бога , и земно светилище за поклонение .
58009002	Издигната бе скиния , в чиято първа част , наречена „ Святото Място “ , бяха поставени светилникът и масата за присъствените хлябове , принесени на Бога .
58009003	Зад втората завеса беше онази част , наречена „ Най-Святото Място “ ,
58009004	а в нея се намираха златният жертвеник за изгаряне на тамян и кивотът на завета , целият обкован в злато . В кивота бяха поставени златният съд с манна , Аароновият жезъл , който някога се беше разлистил , и каменните плочи с десетте заповеди на завета .
58009005	Над кивота бяха херувимите на славата , прострели криле над мястото на умилостивението . Но сега не е нужно да говорим подробно за всичко .
58009006	Когато тези неща бяха подредени по описания начин , свещениците всеки ден влизаха в първата част , където извършваха богослужението .
58009007	А във втората част имаше право веднъж годишно да влиза само първосвещеникът , който винаги трябваше да носи жертвена кръв и да я принася пред Бога за своите грехове и за греховете , извършени от хората поради незнание .
58009008	С тези две отделни части Святият Дух ни учи , че пътят към Най-Святото Място не е бил отворен , докато все още е съществувала първата част ,
58009009	символизираща настоящето . Това означава , че принесените дарове и жертви не могат да очистят съвестта на онези , които ги принасят , и така да ги направят съвършени ,
58009010	защото се отнасят само до ястия и питиета , и различни ритуални измивания . Това са само външни правила , които Бог постанови , докато дойде новият ред .
58009011	Но сега дойде Христос като първосвещеник на всичко добро , което вече е настояща действителност . Той служи в скиния по-велика и по-съвършена — скиния , която не човешки ръце са създали и която не е част от този сътворен свят .
58009012	Той не използва кръвта на кози и телци , а влезе в Най-Святото Място веднъж и завинаги със своята собствена кръв , като с нея ни осигури вечно изкупление .
58009013	Щом кръвта на кози и телци и пепелта на една юница , поръсени върху нечистите , могат да ги осветят и да ги очистят външно ,
58009014	колко по-голяма сила ще има тогава кръвта на Христос ! Чрез вечния Дух той предложи на Бога себе си като съвършена жертва . Неговата кръв ще очисти съвестта ни от делата , водещи до смърт , за да можем да служим на живия Бог .
58009015	Затова Христос е посредникът на един нов завет , като със смъртта си изкупи греховете , извършени по време на първия , за да могат сега призованите от Бога да получат обещаното им вечно наследство .
58009016	Щом има завещание , трябва да е налице и доказаната смърт на този , който го е направил ,
58009017	защото завещанието влиза в сила само след смъртта на завещателя и не може да бъде изпълнено , докато той е жив .
58009018	Ето защо и първият завет не влезе в сила без кръв ,
58009019	затова след като извести на всички хора всяка заповед на закона , Моисей взе кръвта на телци и кози , смеси я с вода , червена вълна и исоп , напръска с това книгата със закона и всички хора ,
58009020	като каза : „ Това е кръвта на завета , който Бог ви заповяда да спазвате . “
58009021	По същия начин той напръска скинията и всичко , което се използва при богослужението .
58009022	Според закона почти всичко се очиства с кръв и няма опрощение , ако не се пролее кръв .
58009023	С такива жертви трябваше да се очистят подобията на небесните неща , но за самите небесни неща трябваха по-добри жертви .
58009024	Христос не влезе в светилище , издигнато от човешки ръце — подобие на истинското , а отиде в самото небе да застане сега пред Бога от наше име .
58009025	Той не влезе да се принесе в жертва многократно , както всяка година прави първосвещеникът , влизайки в Най-Святото Място с чужда кръв .
58009026	Защото ако беше така , то от сътворението на света до днес той би трябвало много пъти да страда . Вместо това Христос се яви веднъж и завинаги сега , в края на времената , за да премахне греха , като принесе в жертва себе си .
58009027	Участта на човек е да умре веднъж и след това се изправя пред съд .
58009028	Така и Христос принесе себе си в жертва веднъж , за да премахне греховете на много хора , и ще се яви втори път : не за да изкупва грехове , а за да спаси онези , които го чакат с нетърпение .
58010001	Законът ни дава само неясни контури на бъдещите блага , а не истинския им образ , и никога не може с едни и същи жертви , принасяни постоянно година след година , да направи съвършени онези , които идват с тях да се поклонят на Бога .
58010002	Нали ако можеше да стори това , вече нямаше да се принасят жертви , защото онези , които се покланят , щяха да бъдат очистени веднъж завинаги и нямаше да се чувстват виновни за греховете си .
58010003	Вместо това , жертвоприношенията всяка година напомнят на хората за греховете им .
58010004	Невъзможно е кръвта на юнци и кози да премахне греховете .
58010005	Затова , когато дойде в света , Христос каза : „ Ти не искаше жертва и принос , но приготви тяло за мен .
58010006	Теб не те радваха всеизгаряния и жертви за грехове .
58010007	Тогава казах : « Ето ме ! Както пише за мен в книгата на закона , дойдох да изпълня волята ти , о Боже ! » “
58010008	Първите му думи бяха : „ Ти не искаше жертви и приноси , нито те радваха всеизгаряния и жертви за грехове “ , ( макар че законът изисква да бъдат принесени ) .
58010009	А след това каза : „ Ето ме ! Дойдох да изпълня волята ти . “ По този начин той отмени първата система и постави начало на втората .
58010010	Според тази воля ние станахме святи чрез жертвата на тялото на Исус Христос , извършена веднъж и завинаги .
58010011	Всеки ден свещеникът се изправя да изпълни задълженията си и отново и отново принася едни и същи жертви , които никога не могат да премахнат греховете .
58010012	А Христос принесе една единствена жертва за греховете и тази жертва е достатъчна за всички времена . След това той седна отдясно на Бога .
58010013	Сега чака , докато враговете му бъдат подчинени на властта му ,
58010014	защото с една жертва той направи онези , които са станали святи , съвършени завинаги .
58010015	Святият Дух също ни потвърждава това . Първо той казва :
58010016	„ Това е заветът , който ще сключа с тях след онези дни , казва Господ : в сърцата им ще вложа законите си , в умовете им ще ги напиша . “
58010017	А след тези думи допълва : „ И греховете и злодеянията им никога вече няма да си спомня . “
58010018	Щом те са простени , значи жертва за грях повече не е нужна .
58010019	Братя и сестри , чрез кръвта на Исус можем уверено да влезем в Най-Святото Място
58010020	по нов и жив път , който той отвори за нас през завесата , тоест чрез своето тяло .
58010021	Имаме велик свещеник над Божия дом .
58010022	Затова , след като сърцата ни са напръскани , за да се очистим от виновна съвест , и след като сме измили телата си с чиста вода , да се приближим към Бога с искрени сърца и непоколебима вяра .
58010023	Нека здраво се хванем за надеждата , която изповядваме , защото Онзи , който даде обещанието , държи на думата си .
58010024	Да се отнасяме с разбиране един към друг и да се насърчаваме към любов и добри дела .
58010025	Да не преставаме да се събираме , какъвто навик имат някои , и да се подкрепяме помежду си ; и все по-често да го правим , виждайки , че Денят наближава .
58010026	Ако съзнателно продължаваме да съгрешаваме , след като напълно сме познали истината , за нашите грехове няма да има друго жертвоприношение .
58010027	Остава ни само ужасяващото очакване на съда и яростния огън , който ще погълне онези , които се противопоставят на Бога .
58010028	Всеки , който отказва да се подчини на закона на Моисей , безмилостно се осъжда на смърт въз основа на показания на двама или трима свидетели .
58010029	Помислете тогава какво по-страшно наказание заслужава онзи , който е потъпкал Божия Син , показал е пълно неуважение към кръвта на завета , чрез която е станал свят , и е обидил Духа на благодатта !
58010030	Познаваме Онзи , който каза : „ Мое е отмъщението . Аз ще отплатя . “ и също : „ Господ ще съди своя народ . “
58010031	Ужасно е да попаднеш в ръцете на живия Бог .
58010032	Спомнете си дните в началото , когато бяхте току-що просветени . Вие трябваше да понесете предизвикателството на жестоки страдания .
58010033	Понякога търпяхте обиди и мъчения пред очите на всички , друг път споделяхте страданията на онези , които бяха подложени на такова отношение .
58010034	И не само бяхте съпричастни към мъките на хвърлените в затворите , но и когато отнемаха имота ви , приемахте това с радост , понеже знаехте , че притежавате нещо по-добро , нещо непреходно .
58010035	Не губете смелостта си и ще бъдете богато възнаградени .
58010036	Трябва да постоянствате , за да получите Божието обещание , след като сте изпълнили волята му .
58010037	Защото : „ Още малко и Идващият ще дойде и няма да се забави .
58010038	Моят праведник чрез вяра ще живее , но ако от страх се отдръпне , душата ми няма да се радва в него . “
58010039	Ние не сме от хората , които се отдръпват от страх и са изгубени , а сме онези , които имат вяра и са спасени .
58011001	Вярата е сигурност в това , на което се надяваме , убеденост в неща , които не можем да видим .
58011002	Заради тази вяра Бог похвали хората , живели в древността .
58011003	Защото вярваме , ние разбираме , че вселената е сътворена по заповедта на Бога и видимото се е родило от невидимото .
58011004	Защото вярваше , Авел принесе на Бога по-добра жертва от тази на Каин . Бог одобри даровете му и го нарече праведен ; и сега , макар и мъртъв , той все още ни говори чрез вярата си .
58011005	Защото вярваше , Енох бе пренесен в друг живот , без някога да умре . Тялото му не беше открито — Бог бе пренесъл Енох , и съществува свидетелството , че преди да бъде пренесен , той е радвал Бога .
58011006	Ако човек няма вяра , е невъзможно да радва Бога . Който отива при Бога , трябва да вярва , че той съществува и възнаграждава всеки , който наистина го търси .
58011007	Защото вярваше , когато Ной бе предупреден за неща , които никой още не виждаше , той прие всичко за истина и построи своя кораб , за да спаси семейството си . Чрез вярата си Ной осъди света и наследи праведността , която идва чрез вяра .
58011008	Защото вярваше , Авраам послуша Бога , когато той го призова да тръгне към обещаната му в наследство земя , и замина , макар че не знаеше къде всъщност отива .
58011009	Защото вярваше , той живя в обещаната земя като чужденец . Живя в шатри с Исаак и Яков , които бяха наследници заедно с него на същото обещание ,
58011010	защото очакваше града с вечни основи , чийто архитект и строител е Бог .
58011011	Защото вярваше , Авраам се сдоби с дете въпреки напредналата си възраст и безплодието на Сара , понеже счете за верен Онзи , който бе дал обещанието .
58011012	И така , от този човек , който бе на прага на смъртта , се народиха потомци , многобройни като звездите на небето и неизброими като песъчинките на морския бряг .
58011013	До последния си ден всички тези хора живяха , вярвайки . Те не получиха обещанията , а само ги зърнаха отдалеч и ги приветстваха . Те открито признаваха , че са само чужденци , които посещават земята .
58011014	Хора , които говорят така , показват , че търсят страна за своя родина .
58011015	Ако имаха предвид тази , която бяха напуснали , можеха да се завърнат там .
58011016	Но те копнееха за по-добра — тоест за небесна страна . Заради това Бог не се срамува да се нарече техен Бог , защото им е приготвил град .
58011017	Защото вярваше , Авраам бе готов да принесе в жертва Исаак , когато Бог поиска да го изпита . Да , този , който получи обещанията , бе готов да принесе в жертва единствения си син ,
58011018	за когото Бог му бе казал : „ Чрез Исаак ще дойдат потомците ти . “
58011019	Авраам разсъди , че Бог може дори да възкресява от мъртвите , и в известен смисъл сякаш си върна Исаак оттам , когато Бог го възпря да извърши това жертвоприношение .
58011020	Защото вярваше , Исаак благослови Яков и Исав за онова , което им предстоеше .
58011021	Защото вярваше , Яков благослови всеки от синовете на Йосиф , когато умираше , и се поклони на Бога , подпирайки се на бастуна си .
58011022	Защото вярваше , в края на живота си Йосиф говори за излизане на израелтяните от Египет и даде наставления какво да правят с тленните му останки .
58011023	Защото вярваха , родителите на Моисей го криха три месеца , след като се роди . Те видяха какво хубаво дете е и не се страхуваха от нареждането на царя .
58011024	Защото вярваше , когато порасна , Моисей отказа да го наричат сина на фараоновата дъщеря .
58011025	Вместо да се радва на краткотрайните наслади на греха , той предпочете да страда заедно с Божия народ .
58011026	За него позорът , изстрадан заради Месията , беше по-ценен от съкровищата на Египет , тъй като погледът му беше отправен напред към обещаната му награда .
58011027	Защото вярваше , той напусна Египет , без да се бои от гнева на царя и остана твърд , сякаш можеше да види Онзи , който е невидим .
58011028	Защото вярваше , Моисей отпразнува Пасхата и поръси с кръвта , за да не може Унищожителят да докосне първородните на Израел .
58011029	Защото вярваха , хората пресякоха Червено море , сякаш вървяха по суша . Но когато египтяните се опитаха да сторят същото , се издавиха .
58011030	Защото израелтяните вярваха , стените на Ерихон се срутиха , след като бяха обкръжени в продължение на седем дни .
58011031	Защото вярваше , Раав проститутката , която приятелски прие съгледвачите , не беше убита с непокорните .
58011032	Какво още да добавя ? Няма да ми стигне времето да разкажа за Гедеон , Варак , Самсон , Йефта , Давид , Самуил и пророците .
58011033	Тези хора имаха вяра и затова побеждаваха царства , раздаваха правосъдие , получаваха обещания от Бога , затваряха усти на лъвове ,
58011034	потушаваха огромни пожари , спасяваха се от острието на меча , от слабостта печелеха сила , в битките ставаха могъщи и обръщаха в бяг чуждите войски .
58011035	Жените получаваха обратно своите мъртви , които бяха възкресени . Други биваха измъчвани , но отказваха освобождение , за да бъдат възкресени за по-добър живот .
58011036	Някои трябваше да търпят подигравки и бичуване , а други — окови и затвор .
58011037	С камъни ги умъртвяваха , с триони на две ги разрязваха , с мечове ги убиваха . Те се скитаха облечени в овчи и кози кожи — бедни , гонени , малтретирани .
58011038	Светът не ги заслужаваше . Скитаха се из пустини и планини , криеха се в пещери и дупки в земята .
58011039	Заради вярата си всички тези хора бяха похвалени , но не получиха обещаното .
58011040	За нас Бог бе предопределил нещо по-добро , така че само заедно с нас да могат да станат съвършени .
58012001	Заобиколени сме от тези многобройни свидетели , затова да отхвърлим от себе си всичко , което ни пречи , и греха , който толкова лесно ни оплита , и с упорито постоянство да тичаме по трудния път на надбягването , който лежи пред нас .
58012002	Нека винаги пред погледа ни бъде Исус , който ни води в нашата вяра и я прави съвършена . Заради радостта , която го очакваше , той изтърпя смъртта на кръста и презря срама й , и сега е седнал отдясно на Божия престол .
58012003	Помислете за нег — той изтърпя такива злъчни обиди от страна на грешниците ! Така че , не се изморявайте и не се отказвайте .
58012004	В борбата си против греха вие още не сте се изправяли пред смъртта .
58012005	Нима сте забравили насърчителните думи , с които Бог се обръща към вас като към синове : „ Сине мой , не гледай лекомислено на възпитанието от Господа . Не се отчайвай , когато той те изобличава .
58012006	Защото Господ възпитава онези , които обича , и наказва всеки , когото приема за свой син “ ?
58012007	Търпеливо понасяйте възпитанието , защото то показва , че Бог се отнася към вас като към синове . Нима има син , чийто баща да не го възпитава ?
58012008	А не ви ли възпитават като всички останали , значи сте незаконни , а не истински синове .
58012009	Ние всички сме имали земни бащи , които са ни възпитавали , и ние сме ги уважавали . Колко по-голямо тогава трябва да е подчинението ни към нашия духовен Баща , за да живеем !
58012010	Нашите земни бащи ни възпитаваха за кратко и така , както считаха за най-добре , а Бог ни възпитава за наше добро , за да можем да станем святи като него .
58012011	Когато ни възпитават , това не носи радост , а скръб , но по-късно , след като сме се поучили , получаваме мир , защото започваме да живеем праведно .
58012012	И така , повдигнете отпуснатите си ръце и заякчете слабите си колене !
58012013	Вървете по прави пътеки , за да не се изкълчи куцият крак , а напротив — да оздравее .
58012014	Старайте се да живеете в мир с всички хора и животът ви да е свят , защото без святост никой няма да види Господа .
58012015	Внимавайте да няма някой , който да не успее да получи Божията благодат , да не поникне някой горчив корен , който да причини вреда и да оскверни много други хора .
58012016	И никой да не върши сексуални грехове , нито да е със светски ум като Исав , който за едно ядене продаде правото си на първороден .
58012017	Както знаете , по-късно той поиска да получи благословията на баща си , но беше отхвърлен и по никакъв начин не можа да промени стореното , въпреки че се молеше със сълзи на очи .
58012018	Вие не сте дошли при онова , което може да бъде усетено чрез сетивата и което изгаря с огън , нито при тъмнина , мрак или буря ,
58012019	нито при тръбен звук , нито при говорещ глас , накарал онези , които го чуха , да се молят никога повече да не го чуят ,
58012020	защото не можеха да понесат това , което им се заповядваше : „ Дори ако животно се докосне до планината , ще бъде убито с камъни . “
58012021	Наистина гледката беше толкова ужасяваща , че Моисей каза : „ Треперя от страх ! “
58012022	Не , вие сте дошли при планината Сион , при града на живия Бог , при небесния Ерусалим , при десетките хиляди ангели , събрали се с радост ,
58012023	при църквата на първородните , чиито имена са записани в небесата , при Бога , съдията на всички хора , при духовете на праведните , които са станали съвършени .
58012024	И сте дошли при Исус , посредника на новия завет , и при поръсената кръв , която говори за по-добри неща от кръвта на Авел .
58012025	Внимавайте да не откажете да слушате Онзи , който ви говори . Щом не можаха да избегнат наказание онези , които отказаха да се вслушат в гласа на този , който ги предупреждаваше на земята , то колко по-малка е надеждата да избегнем наказанието , ако се отвърнем от Онзи , който ни предупреждава от небесата !
58012026	Тогава гласът му разтърси земята , но сега той е обещал : „ Още веднъж ще разтърся не само земята , но и небето . “
58012027	Думите „ още веднъж “ показват , че всичко , което може да се поклати , ще изчезне — а само сътвореното може да се поклати ; непоклатимото ще остане .
58012028	И така , щом получаваме непоклатимо царство , нека се изпълним с признателност , за да служим на Бога по начин , който го радва , с уважение и страхопочитание ,
58012029	защото нашият Бог е всепоглъщащ огън .
58013001	Продължавайте да се обичате като братя и сестри в Христос .
58013002	Не забравяйте да сте гостоприемни , защото така , без да знаят , някои са посрещали в домовете си ангели .
58013003	Спомняйте си за затворниците сякаш сте заедно с тях в затвора . Не забравяйте страдащите , защото и вие имате тяло , което може да бъде подложено на страдания .
58013004	Бракът трябва да се почита от всички и брачното легло да се пази неопетнено , защото Бог ще съди сексуално неморалните и прелюбодейците .
58013005	Не робувайте на любовта към парите и се задоволявайте с това , което имате , защото Бог е казал : „ Никога няма да те изоставя . Никога няма да те напусна . “
58013006	Затова уверено можем да кажем : „ Господ ми помага , няма защо да се страхувам . Какво би могъл да ми стори човек ? “
58013007	Помнете водачите си , които ви учеха на Божието послание — размислете как живяха и как умряха , и бъдете като тях във вярата .
58013008	Исус Христос е същият и вчера , и днес , и завинаги .
58013009	Не се оставяйте да ви отклонят различни учения , чужди на Благата вест . За предпочитане е да укрепвате сърцата си с благодат , а не с правила за храни , които не помогнаха на онези , които ги спазваха .
58013010	Имаме олтар , от който свещениците , служещи в скинията , нямат право да ядат .
58013011	Първосвещеникът отнася кръвта на жертвените животни в Най-Святото Място като принос за греховете , а телата на тези животни се изгарят вън от стана .
58013012	Така и Исус страда и умря извън градската порта , за да направи хората святи чрез собствената си кръв .
58013013	Затова да отидем при него извън стана и споделим с него срама му .
58013014	Защото тук нямаме постоянен град , а търсим бъдещия .
58013015	И нека чрез Исус непрестанно принасяме на Бога жертва на възхвала , тоест плода на устните ни , изповядващи неговото име .
58013016	Не пропускайте да вършите добро и да споделяте каквото имате , защото именно такива жертви радват Бога .
58013017	Слушайте водачите си и им се подчинявайте , защото те бдят за душите ви и ще отговарят за вас . Така те ще могат да вършат работата си с радост , а не с болка и скръб , което няма да ви е от полза .
58013018	Молете се за нас . Уверени сме , че съвестта ни е чиста и винаги се опитваме да постъпваме правилно .
58013019	Най-настоятелно ви моля за това , за да мога час по-скоро да бъда отново изпратен при вас .
58013020	Нека Богът на мира , който чрез кръвта на вечния завет възкреси от мъртвите великия пастир на овцете — нашия Господ Исус ,
58013021	ви снабди с всичко добро , за да изпълните волята му . И нека чрез Исус Христос постигне в нас онова , което го радва . На Исус Христос да бъде славата завинаги ! Амин .
58013022	Моля ви , братя и сестри , търпеливо да изслушате това послание , с което искам да ви насърча . То е съвсем кратко .
58013023	Знайте , че нашият брат Тимотей е пуснат на свобода и веднага щом пристигне , ще го взема със себе си и двамата ще дойдем да ви видим .
58013024	Поздравете всички свои водачи и всички Божии хора . Вярващите , които са в Италия , ви пращат поздрави .
58013025	Божията благодат да бъде с всички вас .
59001001	Яков , слуга на Бога и на Господ Исус Христос , поздравява Божиите хора , пръснати по целия свят .
59001002	Радвайте се много , братя и сестри , всеки път , когато се изправяте пред всякакви изпитания ,
59001003	защото знаете , че чрез тях се проверява вярата ви и се учите на търпение .
59001004	Ако позволите на това търпение да работи във вас , крайният резултат ще е добър . Ще достигнете съвършенство и пълнота , без да ви липсва нищо .
59001005	Ако пък на някого липсва мъдрост , да поиска от Бога , който щедро дава на всички и никого не порицава , и той ще му я даде .
59001006	Но тя трябва да се поиска с вяра , без всякакви съмнения , защото който се съмнява , е като морска вълна , подхвърляна и блъскана от вятъра .
59001007	Такъв човек се двоуми и в действията си е колеблив , затова да не се надява , че ще получи нещо от Господа .
59001008	
59001009	Бедният брат да се радва на това , че Бог го смята за важен ,
59001010	а пък богатият брат — на това , че се случват лоши неща , които го смиряват , защото ще изчезне , както цветът на полската трева .
59001011	Слънцето изгрява и с палещите си лъчи изсушава растението . Цветът му окапва и хубостта му загива . Така е и с богатия : докато крои планове за работата си , ще повехне .
59001012	Какви благословения има за онзи , който бъде изпитан и остане верен ! След като успешно издържи изпитанието , той ще получи венеца на живота , обещан от Бога на хората , които го обичат .
59001013	Никой , когато е изкушен да извърши зло , не трябва да казва : „ Това изкушение идва от Бога “ , защото Бог не може да бъде изкушен от злото и той никого не изкушава .
59001014	От собственото си желание всеки е изкушен , повлечен , подмамен .
59001015	После желанието зачева и ражда грях , а грехът , когато се развие напълно , ражда смърт .
59001016	Не се заблуждавайте , скъпи братя и сестри !
59001017	Всяко добро и всеки съвършен дар са дадени от горе — те идват от Отца , твореца на светлините , който не се променя като сенките на тези светлини , а остава неизменен .
59001018	Той избра да ни даде живот чрез словото на истината , за да бъдем първи по важност сред всичко , което е сътворил .
59001019	Знайте това добре , скъпи братя и сестри : с готовност слушайте и не бързайте да говорите . Въздържайте гнева си ,
59001020	защото той пречи на човек да живее така , както иска Бог .
59001021	Изхвърлете всяка морална нечистота и всяко зло , и смирено приемете посятото в сърцата ви Божие слово , което може да ви спаси .
59001022	Бъдете изпълнители , а не само слушатели на Божието слово , иначе сами себе си заблуждавате .
59001023	Защото който само слуша словото , без да го изпълнява , е като човек пред огледало —
59001024	той вижда образа си там , а после си отива и веднага забравя как е изглеждал .
59001025	А този , който внимателно изучава Божия съвършен закон , носещ свобода , и стои твърд в него , който не е само слушател , бързо забравящ думите му , а и активен техен изпълнител , ще бъде благословен , когато го спазва .
59001026	Ако някой се мисли за религиозен , а не сдържа езика си , заблуждава сам себе си и неговата „ религия “ е без стойност .
59001027	Поклонението , което Бог приема за чисто и непорочно , се изразява в това да се грижиш за сираци и вдовици , когато са в нужда , и да останеш неосквернен от светското влияние .
59002001	Братя и сестри , като вярващи в нашия славен Господ Исус Христос не проявявайте пристрастия .
59002002	Ако в събранието ви влязат двама души — единият със златен пръстен и облечен в скъпи дрехи , а другият беден и целият в дрипи —
59002003	и ако към богато облечения покажете специално отношение и кажете : „ Седни на това хубаво място “ , а на бедно облечения кажете : „ Стой там прав “ или „ Седни при краката ми “ ,
59002004	вие всъщност правите разлика между хората и се поставяте в ролята на съдии — съдии , които вземат лоши решения .
59002005	Чуйте , скъпи братя и сестри ! Нали Бог избра бедните в очите на света да бъдат богати с вяра и да наследят царството , обещано от него на онези , които го обичат ?
59002006	А вие унижавате бедняка ! Нали богатите са тези , които ви потискат и ви влачат по съдилищата ?
59002007	Нали те хулят прекрасното име на Христос — името , с което сте известни ?
59002008	Ако спазвате царския закон , който според Писанието гласи : „ Обичай ближния си както себе си ! “ , правилно постъпвате .
59002009	Но ако проявите пристрастие , извършвате грях и сте осъдени като закононарушители ,
59002010	защото ако някой спази целия закон , но не се подчини на една единствена заповед , той става виновен в престъпването на всички заповеди .
59002011	Това е така , защото Онзи , който е казал : „ Не прелюбодействай ! “ , е казал също и „ Не убивай ! “ Затова ако не прелюбодействаш , но извършиш убийство , ти си закононарушител .
59002012	Говорете и действайте като хора , които ще бъдат съдени по закона на свободата .
59002013	Божият съд ще бъде безмилостен към този , който не е бил милостив . Но човекът , показвал милост , може без страх да застане пред Съдията .
59002014	Каква е ползата , братя и сестри , ако някой каже , че има вяра , но няма дела ? Ще го спаси ли тази вяра ?
59002015	Ако някой брат или сестра в Христос нямат с какво да се облекат или какво да ядат
59002016	и ако някой от вас им каже : „ Бог да ви благослови ! Дано да се стоплите и нахраните ! “ , без да им даде онова , от което се нуждаят , ще им помогне ли с това ?
59002017	Така и вярата сама по себе си е мъртва без дела .
59002018	Някой може да каже : „ Възможно е да имаш вяра и да не вършиш добри дела . “ Ще му отговоря : „ Покажи ми вярата си без дела , а аз ще ти покажа моята вяра чрез делата си . “
59002019	Ти вярваш , че Бог е един . Добре ! Но демоните също вярват това — и треперят от страх .
59002020	Искаш ли да разбереш , ти , глупав човече , че вяра , която не върши нищо , нищо не струва ?
59002021	Не беше ли нашият праотец Авраам оправдан чрез делата си , когато принесе върху жертвеника своя син Исаак ?
59002022	Виждаш , че вярата и делата му взаимно се допълваха и чрез делата вярата стана съвършена .
59002023	Така се изпълни Писанието , което казва : „ Авраам повярва на Бога и заради вярата му Бог го прие за праведен “ и Авраам беше наречен „ приятел на Бога “ .
59002024	Виждате , че човек се оправдава чрез дела , а не само чрез вяра .
59002025	Друг пример е Раав , която беше проститутка , но Бог я оправда чрез делата й : тя подслони съгледвачите и им помогна да избягат по друг път .
59002026	Както тялото е мъртво без дух , така и вярата е мъртва без дела .
59003001	Братя и сестри , не трябва много от вас да се стремят да стават учители , защото знаете , че нас по-строго ще съдят .
59003002	Всички ние често грешим . Ако човек е безгрешен в говоренето , значи е съвършен и умее да владее цялото си тяло .
59003003	В устата на конете поставяме юзда , за да ни се подчиняват , и така владеем цялото им тяло .
59003004	Същото е и с корабите — макар че са така големи и движени от силни ветрове , едно малко кормило ги управлява и те отиват където пожелае кормчията .
59003005	Езикът ни също е малка част от тялото , но се хвали с големи неща . Помислете само какви големи гори могат да бъдат подпалени с едно малко пламъче !
59003006	Езикът също е като огън , като свят на злото сред частите на тялото ни . Той заразява цялото тяло и подпалва колелото на живота , а той самият е запален от пламъците в пъкъла .
59003007	Човек може да укроти и в действителност е укротил всякакъв вид диви животни , птици , влечуги и морски създания ,
59003008	ала никое човешко същество не може да укроти езика . Той е необуздан и зъл , пълен със смъртоносна отрова .
59003009	С него славим нашия Господ и Отец , а после пак с него проклинаме хората , създадени по Божието подобие .
59003010	Благословение и проклятие излизат от една и съща уста , а не трябва да бъде така , братя и сестри .
59003011	Може ли от един и същ извор да блика сладка и горчива вода ?
59003012	Нима може , братя и сестри , смокиново дърво да ражда маслини ? Или лоза да ражда смокини ? Така и един солен извор не може да дава добра вода .
59003013	Този от вас , който е мъдър и разумен , трябва да покаже своята мъдрост чрез доброто си държание , чрез делата си , извършени със смирението , което носи мъдростта .
59003014	Но ако сърцата ви са пълни с горчива завист и егоизъм , не се хвалете с мъдростта си , не прикривайте истината с лъжа .
59003015	Такава „ мъдрост “ не е от горе — тя е земна , плътска , дяволска ,
59003016	защото където има завист и егоизъм , там цари хаос и всякакво зло .
59003017	А мъдростта , която идва от горе , е първо чиста , а след това миролюбива , внимателна , лесно й се угажда , пълна със състрадание и добри дела , безпристрастна и искрена .
59003018	Плодът на праведния живот събират онези , които мирно се трудят , за да постигнат мир .
59004001	Знаете ли откъде идват тези боричкания и спорове помежду ви ? Зараждат се от егоистичните ви страсти , които непрестанно воюват във вас .
59004002	Желаете , но нямате и затова убивате и завиждате на другите , но пак не можете да се сдобиете с желаното и тогава се карате и се биете . Нямате , защото не молите Бога да ви даде ,
59004003	а пък когато го помолите , не получавате нищо , защото искате с погрешни мотиви — за да пропилеете всичко в собствените си удоволствия .
59004004	Вие , неверни на Бога хора , не знаете ли , че да обичаш света означава да мразиш Бога и всеки , който иска да е приятел със света , става враг на Бога ?
59004005	Или може би мислите , че Писанието напразно казва : „ Духът , който Бог е вложил да живее в нас , копнее ревностно да бъдем само негови “ ?
59004006	Но Бог ни дава по-голяма благодат и затова Писанието казва : „ Бог е против горделивите , а на смирените дава благодат . “
59004007	Така че , подчинете се на Бога , съпротивете се на дявола и той ще избяга от вас .
59004008	Приближете се към Бога и той ще се приближи към вас . Отмийте греха от живота си , вие , грешници ! Очистете мисленето си , вие , които непрекъснато се двоумите !
59004009	Оплаквайте , скърбете и плачете ; смехът ви да се превърне в ридание , а радостта ви — в тъга .
59004010	Смирете се пред Господа и той ще ви издигне .
59004011	Не се клеветете , братя и сестри , защото който клевети своя брат или сестра в Христос или пък става техен съдник , клевети закона и става съдник на закона . А когато съдиш закона , ти не си изпълнител на закона , а съдия .
59004012	Има един Законодател и Съдия и само той може да спаси и да унищожи . Кой си ти , за да съдиш ближния си ?
59004013	Чуйте вие , които казвате : „ Днес или утре ще заминем за еди-кой си град , ще останем там една година , ще търгуваме и ще спечелим пари . “
59004014	Та вие дори не знаете какво ще стане с живота ви утре , защото сте като пара , която се появява за кратко и после изчезва .
59004015	Затова би трябвало да казвате : „ Ако Господ желае , ще сме живи и ще направим това или онова “ ,
59004016	а не както сега надуто да се хвалите , защото такова самохвалство е погрешно .
59004017	Всеки , който знае кое е добро , а не го прави , извършва грях .
59005001	Чуйте вие , които сте богати : ридайте и плачете с глас заради нещастията , които ще ви сполетят .
59005002	Богатството ви ще изгние и молци ще изядат дрехите ви .
59005003	Ръжда ще покрие златото и среброто ви — ръжда , която ще е свидетелство срещу вас и ще разяде плътта ви като огън . В последните дни сте натрупали своите съкровища .
59005004	Ето : вие не платихте на работниците , ожънали нивите ви , и техните викове достигнаха до ушите на Господа на небесните войнства .
59005005	В разкош живяхте на земята и добре се забавлявахте , угоихте сърцата си , както се угояват животни за деня на заколението .
59005006	Осъдихте и убихте невинни , които не можеха да ви окажат никаква съпротива .
59005007	Бъдете търпеливи , братя и сестри , докато Господ дойде . Вижте земеделецът как чака скъпоценния плод на земята — търпеливо изчаква , докато паднат есенният и пролетният дъжд .
59005008	С такова търпение чакайте и вие , запазете надеждата в сърцата си , защото не е далеч денят , когато Господ ще дойде .
59005009	Престанете да се оплаквате един от друг , братя и сестри , защото иначе ще бъдете осъдени . Вижте ! Съдията е пред вратата .
59005010	Братя и сестри , следвайте примера на пророците , които говореха от името на Господа . Те страдаха , но бяха търпеливи .
59005011	Помнете , че ги наричаме благословени , защото търпеливо понесоха страданията си . Всички сте чували за търпението на Йов и знаете как накрая Господ му помогна и показа , че е пълен със съчувствие и милост .
59005012	Преди всичко , братя и сестри , не се кълнете нито в небето , нито в земята , нито в каквото и да е друго . Нека вашето „ да “ наистина означава „ да “ и вашето „ не “ наистина означава „ не “ , за да не бъдете осъдени .
59005013	Ако някой от вас има неприятности — да се моли . Ако е щастлив — да пее песни на възхвала .
59005014	Ако е болен — да извика църковните презвитери , за да се молят за него и да го помажат със зехтин в името на Господа .
59005015	Молитвата , казана с вяра , ще излекува болния и Господ ще възстанови здравето му , а ако е извършил грехове , ще му се простят .
59005016	Изповядвайте греховете си един на друг и се молете един за друг , за да бъдете излекувани . Молитвата на праведния е мощна и ефективна .
59005017	Илия беше човек като нас , но когато горещо се помоли да не вали , цели три години и половина на земята не капна капка дъжд .
59005018	След това се помоли отново и от небето заваля дъжд и земята даде своя плод .
59005019	Братя и сестри , ако някой се отклони от истината и друг му помогне да се върне ,
59005020	нека знае , че всеки , който върне един грешник от лъжливия му път , спасява душата му от вечна смърт и помага да бъдат простени много грехове .
60001001	От Петър , апостол на Исус Христос , до Божиите избраници , чужденци на този свят , разпръснати из провинциите Понт , Галатия , Кападокия , Азия и Витиния .
60001002	Според плана , който Бог Отец отдавна бе предначертал , вие бяхте избрани да станете негов свят народ чрез действието на Духа , да му се покорявате и да бъдете очистени чрез жертвената смърт на Исус Христос . Благодат и мир да изобилстват над вас .
60001003	Благословен да бъде Богът и Бащата на нашия Господ Исус Христос ! В голямата си милост той ни възроди за жива надежда чрез възкресението на Исус Христос от мъртвите
60001004	и за нетленно , неопетнено и неувяхващо наследство , което се пази за вас в небесата .
60001005	Чрез вярата ви Божията сила ви брани , докато получите спасението , готово да се разкрие в края на времето .
60001006	Зная , че мисълта за това е вълнуваща , въпреки че сега за кратко различни изпитания ще ви причинят скръб .
60001007	Всички те са нужни , за да може , веднъж изпитана , вярата ви , която е много по-ценна от златото , което макар и изпитано с огън , е нетрайно , да заслужи похвала , слава и чест , когато Исус Христос се яви .
60001008	Въпреки че не сте го виждали , го обичате . Въпреки че сега не го виждате , вярвате в него и се изпълвате с неизразима и славна радост ,
60001009	защото получавате крайната цел на своята вяра — спасението на душите си .
60001010	Пророците , които предсказаха за благодатта , която идваше при вас , прилежно и с най-голямо старание разпитваха за това спасение .
60001011	Те търсеха да открият какво време и какви обстоятелства сочеше Христовият Дух в тях , когато предричаше предстоящите страдания на Христос и идващата след тях слава .
60001012	Разкрито им беше , че не на себе си , а на вас служеха , когато говореха за нещата , които сега са ви съобщени от онези , които ви проповядваха Благата вест чрез Святия Дух , изпратен от небето — неща , за които дори ангелите копнеят да узнаят .
60001013	И така , бъдете въздържани и с бистър ум . Изцяло възложете своите надежди на благодатта , която ще получите , когато Исус Христос се яви .
60001014	Като послушни деца , престанете да живеете водени от страстите , които имахте преди , когато не бяхте просветени .
60001015	Във всички свои дела постъпвайте като святи хора , както е свят Онзи , който ви призова .
60001016	Както е писано : „ Бъдете святи , защото аз съм свят . “
60001017	И щом наричате Баща този , който безпристрастно съди хората според делата им , докато сте чужденци на този свят , живейте в страхопочитание .
60001018	Вие знаете , че от безсмисления начин на живот , който наследихте от предците си , ви избавиха не такива преходни неща като сребро или злато ,
60001019	а безценната кръв на непорочния и чист като агне Христос .
60001020	Той беше избран преди сътворението на света , но се яви в тези последни времена заради вас .
60001021	Чрез него вие повярвахте в Бога , който го възкреси от мъртвите и му даде слава , за да е в Бога вярата и надеждата ви .
60001022	Сега , след като очистихте душите си чрез подчинение на истината , можете да покажете искрена братска любов и да се обичате един друг горещо , от чисто сърце .
60001023	Защото се възродихте не от смъртно , а от безсмъртно семе — Божието слово , което дава живот и пребъдва вечно .
60001024	Писанието казва : „ Като трева е животът ни и цялата ни слава — като красотата на полско цвете . Тревата изсъхва и цветът окапва ,
60001025	но словото на Господа ще живее вечно . “ И това е словото , което ви бе проповядвано .
60002001	Затова изхвърлете от себе си всякаква злоба , всякакво лукавство , лицемерие , завист и всякаква клевета .
60002002	Като новородени бебета , жадни за мляко , копнейте за чистото учение , което храни духа ви . С него можете да пораснете и бъдете спасени .
60002003	Вече сте вкусили колко добър е Господ .
60002004	Приближете се към него , живия камък , отхвърлен от хората , но безценен за Бога и избран от него .
60002005	Вие също сте като живи камъни , които Бог използва , за да изгради духовен храм , където да му служите като свято свещенство и да принасяте духовни жертви , които Бог ще приеме чрез Исус Христос .
60002006	Така е казано в Писанието : „ Виж ! Избрах безценен крайъгълен камък и в Сион го полагам . Който повярва в него , никога няма да се посрами . “
60002007	За вас , които вярвате , той е безценен , а за невярващите е „ камъкът , който зидарите отхвърлиха и който стана крайъгълен камък “ ,
60002008	а също и „ камък , в който хората се препъват , камък , който ги кара да падат . “ Препъват се , защото не се подчиняват на словото и това им бе отредено .
60002009	Но вие сте избран род , царски свещеници , свят народ , хора , които принадлежат на Бога , за да възвестявате могъщите дела на Онзи , който ви призова от тъмнина в своята чудна светлина .
60002010	Вие , които някога не бяхте народ , сега сте Божият народ . Вие , на които не беше показана милост , сега сте получили милост .
60002011	Скъпи мои , като чужденци и пришълци на този свят , ви призовавам да отбягвате плътските страсти , които воюват с душата ви .
60002012	Нека поведението ви сред езичниците бъде толкова добро , че макар да ви обвиняват в злосторничество , като видят добрите ви дела , да прославят Бога в деня на идването му .
60002013	Подчинявайте се на всяка човешка власт заради Господа —
60002014	и на царя , който представлява върховната власт , и на управниците , които са изпратени от него да наказват престъпниците и да хвалят онези , които вършат добро .
60002015	Защото такава е Божията воля : с добрите си постъпки да затваряте устата на невежите глупци .
60002016	Живейте като свободни хора , но не използвайте свободата си за прикриване на злосторничество . Живейте като Божии слуги .
60002017	Уважавайте всеки човек , обичайте братята и сестрите си в Христос , бойте се от Бога и почитайте царя .
60002018	Роби , подчинявайте се на господарите си с пълното дължимо уважение : не само на добрите и внимателните , но и на суровите .
60002019	Похвално е , ако някой , с мисълта за Бога , понесе болката на несправедливи страдания .
60002020	Защото нима заслужавате похвала , ако изтърпите , когато ви бият заради извършени от вас престъпления ? Но ако изтърпите , когато страдате заради добри дела , заслужавате Божията похвала .
60002021	Нали за това сте призовани — да последвате примера , оставен от Христос , който също изтърпя страдания за вас .
60002022	„ Той не извърши грях , нито някога изрече лъжа . “
60002023	Когато го обиждаха , не отвръщаше с обиди ; когато страдаше , не заплашваше , а повери себе си на справедливия Съдия .
60002024	Той взе греховете ни върху себе си в своето тяло на кръста , за да умрем за греха и да заживеем за праведността . С неговите рани се излекувахте .
60002025	Лутахте се като заблудени овце , но сега се завърнахте при Пастира и Пазителя на душите ви .
60003001	По същия начин и вие , жени , се подчинявайте на своите мъже , за да може , ако някои от тях не са се покорили на Божието слово , да бъдат спечелени чрез поведението на вас , техните жени , без да е изречена и една дума ,
60003002	защото ще видят чистия ви и богобоязлив живот .
60003003	Нека ви украсява не външното — красиво сплетените коси или златните накити , или скъпите дрехи .
60003004	Красотата ви трябва да идва отвътре — неувяхващата красота на един нежен и спокоен дух , защото това е много ценно в очите на Бога .
60003005	Такава беше красотата на святите жени от миналото , които се надяваха на Бога . Те се подчиняваха на мъжете си ,
60003006	също както и Сара се подчиняваше на Авраам и го наричаше свой господар . Вие сте нейни дъщери , ако вършите добро , без да се боите от нищо .
60003007	Така и вие , мъже , отнасяйте се с разбиране към жените си , понеже те са по-слаби от вас . Уважавайте ги , защото те също са наследници на Божия дар на живота . Правете това , така че нищо да не пречи на молитвите ви да бъдат чути .
60003008	Най-накрая , живейте всички в единство на мисълта и чувствата , обичайте братята и сестрите си , бъдете състрадателни и смирени един към друг .
60003009	Не отвръщайте на лошото с лошо , нито на обидата с обида , а благославяйте , защото това бяхте призовани да вършите , за да наследите Божието благословение .
60003010	Както казва Писанието : „ Който иска да се наслади на живота и да види добри дни , да въздържа от зли думи езика си и от измами — устните си ;
60003011	да обърне гръб на злото и да върши добро ; да търси мир и да се стреми към него .
60003012	Защото очите на Господа гледат към праведните и ушите му чуват молитвите им , а на вършещите злини Господ е обърнал гръб . “
60003013	Нима може някой да ви стори зло , ако ревностно се стремите да вършите добро ?
60003014	Но дори и да страдате , защото сте извършили онова , което е правилно , вие сте благословени , затова „ не се страхувайте от заплахите им и не се смущавайте . “
60003015	В сърцата си почитайте Христос като Господ . Бъдете винаги готови да дадете отговор на всеки , който ви разпитва за основанията за вашата надежда .
60003016	Отговаряйте кротко и почтително и съвестта ви да е чиста , за да се посрамят онези , които ви клеветят и хулят злонамерено доброто ви държание в Христос .
60003017	По-добре е да страдате заради това , че сте извършили добро , ако е такава Божията воля , отколкото за това , че сте извършили зло .
60003018	Защото и самият Христос , за да ни отведе при Бога , умря за греховете ни веднъж завинаги — праведният умря за неправедните , като тялото му беше умъртвено , но той оживя в духа .
60003019	Чрез този дух той отиде и проповядва на затворените духове ,
60003020	които бяха непокорни в миналото , когато Бог търпеливо чакаше , а Ной строеше своя кораб . Само няколко души , и по-точно осем , влязоха в него и се спасиха през водата .
60003021	Тази вода е символ на кръщението , което днес спасява и вас . Кръщението не е отстраняване на нечистотата на тялото , а молба към Бога за чиста съвест . То ви спасява чрез възкресението на Исус Христос .
60003022	Той се възнесе на небето и е отдясно на Бога , като на него са подчинени и ангелите , и властите , и силите .
60004001	Тъй като Христос премина през телесни страдания , въоръжете се и вие със същото мислене , защото който изтърпи телесни страдания , престава да съгрешава .
60004002	Така ще можете да посветите останалата част от земния си живот не на човешки страсти , а на изпълнението на Божията воля .
60004003	Достатъчно дълго досега живяхте , вършейки това , което езичниците харесват — бяхте отдадени на разврат и похотливи страсти , на пиянство , оргии , гуляи и гнусно идолопоклонство .
60004004	Сега им се струва странно , че не се втурвате с тях в същата широка река на безпътството , и ви хулят .
60004005	Тези хора ще отговарят пред Христос , който е готов да съди и живите , и мъртвите .
60004006	Затова Благата вест бе проповядвана и на мъртвите , така че макар да са били осъдени на физическа смърт , както всички хора , чрез Духа да живеят вечно , както Бога .
60004007	Наближава краят на всички неща , затова бъдете благоразумни и водете дисциплиниран живот , за да можете да се молите .
60004008	Преди всичко запазете любовта си един към друг неизменна , защото любовта скрива много грехове .
60004009	Бъдете гостоприемни един към друг , без да се оплаквате .
60004010	Всеки да използва дарбата , която е получил , за да служи на другите , като добър управител на Божията благодат в разнообразните й форми .
60004011	Който говори , да говори думи от Бога . Който служи , да служи със силата , която Бог осигурява , така че във всичко да се прославя Бог чрез Исус Христос . На него принадлежи славата и силата за вечни векове ! Амин .
60004012	Скъпи мои , не се учудвайте , че сега сте подложени на страдания , които изпитват вярата ви като пречистващ огън . Не мислете , че ви се случва нещо необикновено ,
60004013	а се радвайте , че вземате участие в страданията на Христос , за да може да ликувате , когато се разкрие неговата слава .
60004014	Благословени сте , ако ви обиждат заради името на Христос , защото Божият славен Дух почива върху вас .
60004015	Затова никой от вас не трябва да страда като убиец , крадец , престъпник или като натрапник в чужди дела .
60004016	Но ако някой страда за това , че е християнин , да не се срамува , че носи това име , а да прослави Бога за него .
60004017	Дойде времето за съд и той започва от Божието семейство . А щом започва с нас , какъв ще е краят за онези , които отхвърлят Благата вест от Бога ?
60004018	„ Щом за праведника е изключително трудно да се спаси , какво очаква безбожника и грешника ? “
60004019	Затова онези , които страдат , защото такава е Божията воля , трябва да поверят душите си на верния Създател и да продължат да вършат добро .
60005001	Сега се обръщам към презвитерите между вас , защото и аз съм презвитер и свидетел на страданията на Христос , а също и участник в бъдещата слава , която предстои да се открие :
60005002	грижете се за Божието стадо , което ви е поверено . Пазете го не по принуда , а доброволно , както Бог иска . И го правете не от алчност за пари , а от стремеж да служите .
60005003	Не се дръжте като господари с онези , които са ви поверени , а бъдете пример на стадото .
60005004	И когато дойде Върховният Пастир , ще получите неувяхващия венец на славата .
60005005	По същия начин вие , по-младите , се подчинявайте на презвитерите и се отнасяйте със смирение един към друг , защото : „ Бог е против горделивите , а на смирените дава благодат . “
60005006	Така че смирете се под Божията мощна ръка , за да ви издигне , когато му дойде времето .
60005007	Оставете всички свои грижи на него , защото той се грижи за вас .
60005008	Бъдете с бистър ум и стойте нащрек , защото врагът ви , дяволът , като ревящ лъв обикаля наоколо , търсейки кого да погълне .
60005009	Съпротивете му се и бъдете твърди във вярата си , като знаете , че на същите страдания са подложени и вашите братя и сестри по целия свят .
60005010	След тези краткотрайни страдания сам Бог ще оправи всичко . Бог , който е източник на всяка благодат и който ви призова да споделите вечната му слава в Христос Исус , ще ви подкрепи , ще ви даде сила и ще ви предпази от падане .
60005011	Цялата власт е негова завинаги ! Амин .
60005012	С помощта на Силуан , когото смятам за верен брат , ви написах това кратко писмо , за да ви насърча и да засвидетелствам пред вас , че това е истинската Божия благодат . Останете твърди в нея .
60005013	Поздравява ви църквата във Вавилон , избрана , както сте избрани и вие . Поздрави и от Марк , моя син в Христос .
60005014	Поздравете се един друг с целувка на християнска обич . Мир на всички ви , които сте в Христос .
61001001	От Симон Петър , слуга и апостол на Исус Христос , до всички вас , които благодарение на праведността на нашия Бог и Спасител Исус Христос получихте вяра толкова ценна , колкото и нашата :
61001002	Благодат и мир да изобилстват над вас чрез пълното ви познаване на Бога и на Исус , нашия Господ .
61001003	Божествената сила ни даде всичко , което ни е нужно , за да живеем и служим предано на Бога , защото напълно познаваме Онзи , който ни призова чрез славата и могъщите си дела .
61001004	Чрез тях той ни даде онези велики и безценни дарове , които бе обещал и чрез които можете да участвате в божествената природа и да избягате от покварата в този свят , идваща от човешките страсти .
61001005	Именно заради това , направете всичко възможно да прибавите към вярата си добродетелност , към добродетелността си — знание ,
61001006	към знанието — въздържание , към въздържанието — търпение , към търпението — благочестие ,
61001007	към благочестието — братска обич и към братската обич — любов .
61001008	Ако тези качества ги има във вас и се увеличават , това ще ви помогне да станете дейни и произвеждате плод , идващ от пълното ви познаване на нашия Господ Исус Христос .
61001009	А който не притежава тези качества , е късоглед до слепота и е забравил , че е бил очистен от предишните си грехове .
61001010	Затова , братя и сестри , още по-настойчиво се стремете да докажете , че сте призовани и избрани , защото , ако вършите тези неща , никога няма да се препънете и паднете .
61001011	По този начин ще ви бъде оказано щедро посрещане във вечното царство на нашия Господ и Спасител Исус Христос .
61001012	Ето защо постоянно ще ви припомням всичко това , независимо че вече го знаете и сте здраво утвърдени в истината , която имате .
61001013	Смятам за съвсем правилно , докато съм жив тук , на земята , да ви подтиквам с напомняне ,
61001014	защото зная , че скоро животът ми на този свят ще свърши , както ясно ми бе показано от нашия Господ Исус Христос .
61001015	Ще направя всичко възможно , така че и след смъртта ми винаги да помните тези неща .
61001016	Когато ви говорехме за могъщото идване на нашия Господ Исус Христос , не се осланяхме на хитро скроени измислици , а на това , че бяхме очевидци на неговото величие .
61001017	Исус получи чест и слава от Бог Отец , когато от великия и славен Бог до него стигна глас , който каза : „ Това е моят възлюбен Син . Той е избраникът ми . “
61001018	И ние чухме този глас , който дойде от небето , когато бяхме с Исус на святата планина .
61001019	Имаме и думите на пророците , които са потвърдени чрез всички тези неща . Добре е , че не ги пренебрегвате , защото те са като свещ , горяща в тъмна стая , докато проблесне светлината на деня и Зорницата озари умовете ви .
61001020	Най-важно е да разберете , че никое пророчество в Писанието не изразява тълкуването на пророка , който го е написал .
61001021	Защото по волята на човека никога не се е раждало пророчество , а водени от Святия Дух , хората са изричали послания от Бога .
61002001	В миналото сред народа е имало лъжепророци , също както и сред вас ще се появят лъжеучители . Те ще въведат пагубни възгледи , ще се отрекат от Господаря , който ги откупи , и така ще предизвикат скорошната си гибел .
61002002	Мнозина ще ги последват в плътските им страсти и ще донесат лоша слава за Пътя на истината .
61002003	Алчни за пари , те ще ви използват , като ви говорят измислени от тях учения . Присъдата им отдавна е изречена и те няма да избегнат гибелта си .
61002004	Бог не пожали ангелите , които съгрешиха , а ги запрати в мрачните подземия на ада , където да бъдат държани до съда .
61002005	Той не пожали древния свят — свят , пълен с безбожници — и им прати потоп , от който спаси само Ной , който проповядваше праведен живот , и още седем души .
61002006	Той осъди на унищожение градовете Содом и Гомора и ги изпепели , като ги превърна в пример за всички безбожници , показвайки им какво ги очаква .
61002007	Той избави праведния Лот , който се измъчваше от развратното поведение на хората , които не спазваха закона .
61002008	Живеейки сред тях , всеки ден праведната душа на този праведен човек се терзаеше от беззаконието , което виждаше и чуваше .
61002009	Всичко това показва , че Господ знае как да избави благочестивите , когато са в беда , и как да държи неправедните наказани до деня на съда —
61002010	особено онези , които следват порочните страсти на грешната си човешка природа и презират властта на Господа . Тези хора са дръзки и самонадеяни и не се страхуват да злословят срещу славните .
61002011	А ангелите , макар че са по-силни и с повече власт , не ги обвиняват и клеветят пред Господа .
61002012	Тези лъжеучители злословят за неща , които не разбират . Те са като неразумни животни , които действат според инстинкта си и са родени да бъдат ловени и избивани . И като тях те също ще бъдат унищожени .
61002013	За своите злини и неправди ще получат в отплата страдания . За тях е удоволствие да гуляят посред бял ден . Те са мръсни петна и лекета и се наслаждават в измамните си пътища , докато седят с вас на една и съща маса .
61002014	Очите им са пълни с прелюбодейство и ненаситни за грях , те съблазняват колебливите . Сърцата им са научени на алчност . Всички те са прокълнати !
61002015	Тези хора се отклониха от правия път и се заблудиха , тръгвайки по пътя на Валаам , сина на Восор . Той обичаше да му плащат за извършено зло ,
61002016	но беше порицан за престъплението си от едно нямо магаре , което проговори с човешки глас и предпази пророка от безумни постъпки .
61002017	Тези лъжеучители са пресъхнали извори и тласкани от буря облаци . За тях се пази място в най-непрогледния мрак .
61002018	Думите им са празно самохвалство и като използват страстите на грешната човешка природа , те съблазняват онези , които едва са започнали да се отдръпват от живеещите в заблуда .
61002019	Обещават им свобода , а те самите са роби на покварата , защото всеки е роб на онова , което го е завладяло .
61002020	Ако са избягали от заразите на света чрез пълното познаване на нашия Господ и Спасител Исус Христос , но после отново се забъркват с тях и им стават подвластни още веднъж , то последното им състояние е по-лошо от първоначалното .
61002021	По-добре е никога да не са познавали праведния път , отколкото след като са го познали , да обърнат гръб на дадената им свята заповед .
61002022	Това , което е станало с тях , е изразено в тази вярна поговорка : „ Кучето се връща в собствения си бълвоч . “ И в още една : „ Окъпаната свиня пак отива да се търкаля в калта . “
61003001	Това , скъпи мои , е второто писмо , което ви пиша . И в двете се опитвам да събудя у вас чисти мисли , като ви напомням тези неща .
61003002	Помнете думите на святите пророци от миналото и заповедта на нашия Господ и Спасител , предадена от вашите апостоли .
61003003	Важно е да разберете , че в последните дни ще дойдат присмехулници , които ще ви се подиграват . Те ще живеят отдадени на собствените си страсти
61003004	и ще питат : „ Нали обеща да дойде ? Къде е ? Предците ни починаха , а всичко продължава да е същото , както при началото на сътворението . “
61003005	Говорейки така , те умишлено забравят какво се случи в миналото — по Божията заповед имаше небеса и земя , която беше сътворена от вода и съществуваше чрез вода .
61003006	А след това , пак с вода , светът бе залят и загина .
61003007	Но чрез същата тази заповед сегашните небеса и земя се съхраняват , за да бъдат унищожени с огън . Пазят се за деня , когато всички безбожници ще бъдат осъдени и унищожени .
61003008	Но това нещо не забравяйте , скъпи мои : един ден за Господа е като хиляда години , а хиляда години — като един ден .
61003009	Господ не бави изпълнението на обещанието си , както някои тълкуват забавянето . Напротив : той показва търпение към вас , защото не иска никой да бъде погубен и иска всички да се покаят .
61003010	Но денят на Господа ще дойде неочаквано , както се промъква крадец . Тогава небесата ще изчезнат с тътен , огън ще погълне небесните тела , а земята и всичко вършено там ще бъде разкрито .
61003011	Щом всичко това ще бъде унищожено , какви хора трябва да сте вие тогава ? Трябва да живеете свято и да служите на Бога ,
61003012	като очаквате Божия ден и работите , за да ускорите идването му . В този ден небесата ще изгорят в пламъци и небесните тела ще се стопят в огъня .
61003013	Но ние очакваме обещаните от Бога нови небеса и нова земя , където ще живее праведността .
61003014	Затова , скъпи мои , след като очаквате тези неща , постарайте се да се изправите пред Бога неопетнени , непорочни и да бъдете в мир с него .
61003015	Не забравяйте , че сме спасени , защото Господ е търпелив . Същото ви писа с дадената му от Бога мъдрост и нашият любим брат Павел .
61003016	Той говори по тези въпроси във всичките си писма . В тях има и трудни за разбиране неща , които някои невежи и със слаба вяра хора изопачават . Те постъпват така и с другите Писания и по този начин сами се погубват .
61003017	Затова , скъпи мои , след като знаете всичко това предварително , внимавайте да не бъдете подведени от заблудите на тези разюздани хора , за да не паднете от своята здрава основа .
61003018	Напротив : растете в благодатта и познаването на нашия Господ и Спасител Исус Христос . На него да бъде славата сега и завинаги ! Амин .
62001001	То съществуваше от самото начало . Ние го чухме , видяхме със собствените си очи , наблюдавахме и докосвахме с ръцете си . Говорим за Словото , което дава живот .
62001002	Този живот се яви , ние го видяхме и свидетелстваме за него . Известяваме ви вечния живот , който беше с Отца и ни се откри .
62001003	Ние го видяхме и чухме , и сега го известяваме и на вас , за да имате и вие общение с нас . А нашето общение е с Отца и с неговия Син Исус Христос .
62001004	Пишем ви това , за да бъде радостта ни пълна .
62001005	Посланието , което чухме от него и известяваме на вас , е , че Бог е светлина и в него няма никаква тъмнина .
62001006	Ако казваме , че имаме общение с Бога , но продължаваме да живеем в тъмнината , значи сме лъжци и не следваме истината .
62001007	Но ако живеем в светлината , както той е в светлината , тогава имаме общение един с друг и кръвта на неговия Син Исус ни очиства от всякакъв грях .
62001008	Ако казваме , че сме безгрешни , сами заблуждаваме себе си и истината не е в нас .
62001009	Но ако признаваме греховете си , Бог ще ни прости . Той ще ни очисти от всички злини , които сме извършили , защото държи на думата си и е справедлив .
62001010	Ако казваме , че не сме съгрешавали , обявяваме Бога за лъжец и словото му няма място в живота ни .
62002001	Дечица мои , пиша ви това , за да не грешите , но ако някой извърши грях , имаме пред Отца свой защитник — праведникът Исус Христос .
62002002	Той е изкупителната жертва за нашите грехове и не само за тях , но и за греховете на целия свят .
62002003	Ако изпълняваме заповедите му , можем да бъдем сигурни , че наистина познаваме Бога .
62002004	Този , който казва : „ Познавам го ! “ , а не изпълнява заповедите му , е лъжец и истината не е в него .
62002005	Но ако човек се подчинява на словото му , значи любовта му към Бога наистина е достигнала съвършенство в него . Ето как можем да бъдем сигурни , че сме в Бога :
62002006	всеки , който казва , че живее в него , трябва сам да живее така , както живя Исус .
62002007	Скъпи мои , пиша ви не някаква нова заповед , а същата стара заповед , която имахте от началото . Тази стара заповед е посланието , което чухте .
62002008	Същевременно заповедта , която ви пиша , е нова и вие можете да видите нейната истинност в Исус и в самите себе си , защото тъмнината отминава и истинската светлина вече блести .
62002009	Всеки , който казва , че е в светлината , а мрази брат си , все още е в тъмнината .
62002010	Който обича брат си , живее в светлината и нищо в живота му не го въвлича в грях .
62002011	А който мрази брат си , е в тъмнината и в тъмнината крачи , без да знае накъде върви , защото тъмнината го е ослепила .
62002012	Пиша на вас , дечица , защото греховете ви са простени чрез Христос .
62002013	Пиша на вас , бащи , защото сте познали Онзи , който съществува от началото . Пиша на вас , младежи , защото сте победили лукавия .
62002014	Пиша на вас , деца , защото сте познали Отца . Пиша на вас , бащи , защото сте познали Онзи , който съществува от началото . Пиша на вас , младежи , защото сте силни , Божието слово живее във вас и вие сте победили лукавия .
62002015	Не обичайте света , нито светските неща . Ако някой обича света , в него няма любов към Отца .
62002016	Защото всичко светско : онова , което пожелава грешната ни човешка природа , онова , което пожелават очите ни , и прекомерното възгордяване от притежанията ни не е от Отца , а е от света .
62002017	А светът отминава , заедно с всички страсти , които поражда , но който изпълнява Божията воля , живее вечно .
62002018	Деца , краят е близо . Нали чухте , че ще дойде антихристът ? Сега се появиха много антихристи и по това познаваме , че краят е близо .
62002019	Те излязоха измежду нас , но в действителност не бяха част от нас , защото ако бяха , щяха да останат с нас . Но те си тръгнаха и показаха , че нито един от тях не е част от нас .
62002020	А вие имате дара , който ви даде Святият , така че всички знаете истината .
62002021	Пиша ви не затова , че не знаете истината , а понеже я знаете и понеже от истината не може да дойде никаква лъжа .
62002022	Кой е лъжецът ? Не е ли този , който отрича , че Исус е Христос ? Такъв човек е антихристът . Той отрича и Отца , и Сина .
62002023	Който отрича Сина , не може да има Отца , а който признава Сина , има и Отца .
62002024	Нека посланието , което чухте от самото начало , остане във вас . И ако това послание остане във вас , тогава ще останете в Сина и в Отца .
62002025	Ето обещанието , което той ни даде — вечен живот .
62002026	Пиша ви всичко това заради онези , които се опитват да ви заблудят .
62002027	Но вие получихте специален дар и той остава във вас , затова нямате нужда да ви учи някой . Този дар ви учи на всичко . Той е истински , а не лъжлив , затова останете в Христос , както дарът ви учеше .
62002028	А сега , дечица , живейте в Христос , така че когато се яви , да имаме увереност и да не се посрамим пред него , когато дойде .
62002029	Щом знаете , че той е праведен , тогава знаете , че и всеки , който постъпва праведно , е Божие дете .
62003001	Помислете само каква любов е показал към нас Отец , щом ни е позволил да се наречем деца на Бога ! И наистина сме такива ! Но светът не разбира това , защото не е познал него .
62003002	Скъпи мои , сега сме деца на Бога . Какви ще бъдем в бъдеще , още не ни е разкрито , но знаем , че когато Христос се яви , ще бъдем като него , защото ще го видим такъв , какъвто е .
62003003	Който има тази надежда в него , очиства себе си , както Христос е чист .
62003004	Всеки , който извършва грях , нарушава закона , защото грехът е нарушаване на закона .
62003005	Знаете , че Христос дойде , за да премахне греховете на хората . В него няма грях .
62003006	Който живее в него , вече не съгрешава , а който продължава да съгрешава , нито го е виждал , нито някога го е познавал .
62003007	Дечица , не позволявайте на никого да ви заблуждава . Всеки , който постъпва праведно , е праведен , както е праведен Христос .
62003008	Всеки , който продължава да съгрешава , принадлежи на дявола , защото дяволът съгрешава от самото начало . Затова дойде Божият Син — за да унищожи делата на дявола .
62003009	Всеки , който е станал дете на Бога , не продължава да съгрешава , защото новият живот , който Бог му е дал , остава в него . Той не може да продължава да съгрешава , защото е станал Божие дете .
62003010	Децата на Бога и децата на дявола се разпознават по това : който не постъпва праведно и не обича брат си , не принадлежи на Бога .
62003011	Ето посланието , което чухте от самото начало : да се обичаме един друг .
62003012	Не трябва да бъдем като Каин , който принадлежеше на лукавия и уби брат си . А защо го уби ? Защото неговите постъпки бяха зли , а тези на брат му — праведни .
62003013	Не се учудвайте , братя и сестри , ако хората от света ви мразят .
62003014	Ние знаем , че сме преминали от смърт към живот , защото обичаме братята и сестрите си . Който не обича , остава в смъртта .
62003015	Който мрази своя брат , е убиец , а вие знаете , че в никой убиец няма вечен живот .
62003016	Ето как можем да познаем истинската любов : Исус даде живота си за нас . Така и ние трябва да дадем своя живот за братята и сестрите си .
62003017	Ако някой има материални блага , но като види своя брат в нужда , не се смили над него , как може да твърди , че обича Бога ?
62003018	Дечица , нека любовта ни не е само на думи или приказки , а да бъде истинска и да се изразява на дело .
62003019	По това ще се уверим , че принадлежим на истината , и ще успокоим сърцата си пред Бога ,
62003020	когато съвестта ни осъжда ; защото Бог е по-голям от съвестта ни и знае всичко .
62003021	Скъпи мои , ако съвестта ни не ни осъжда , то с увереност можем да пристъпим към Бога
62003022	и ще получим това , което поискаме от него , защото спазваме заповедите му и вършим това , от което той е доволен .
62003023	А неговата заповед е да вярваме в името на Сина му , Исус Христос , и да се обичаме един друг , както Исус ни е заповядал .
62003024	Който спазва Божиите заповеди , живее в Бога и Бог живее в него . Ето как можем да разберем , че Бог живее в нас : по Духа , който ни е дал .
62004001	Скъпи мои , не вярвайте на всеки дух . Винаги проверявайте духовете , за да видите дали са от Бога , защото по света наизлязоха много лъжепророци .
62004002	Ето как ще разпознаете Божия Дух : всеки дух , който признава , че Исус е Христос , дошъл на земята в човешко тяло , е от Бога .
62004003	А всеки дух , който не признава Исус , не е от Бога . Той е духът на антихриста , за когото сте чули , че идва , а сега е вече в света .
62004004	Дечица , вие принадлежите на Бога и сте победили лъжепророците , защото Онзи , който е във вас , е по-велик от онзи , който е в света .
62004005	Тези хора принадлежат на света , затова говорят езика на света , и светът ги слуша .
62004006	Но ние принадлежим на Бога и който познава Бога , слуша нас , а който не принадлежи на Бога , не ни слуша . По това можем да разпознаем духа на истината и духа на заблудата .
62004007	Нека се обичаме , скъпи мои , защото любовта идва от Бога и който обича , е станал дете на Бога и познава Бога .
62004008	Който не обича , не познава Бога , защото Бог е любов .
62004009	Ето как Бог показа любовта си към нас : той изпрати в света своя единствен Син , за да ни даде живот чрез него .
62004010	Истинска любов е не нашата любов към Бога , а Божията любов към нас , която той показа , като изпрати своя Син да бъде изкупителна жертва за греховете ни .
62004011	Скъпи мои , щом Бог ни обича така , значи и ние трябва да се обичаме един друг .
62004012	Никой никога не е видял Бога , но ако се обичаме един друг , Бог живее в нас и любовта му е станала съвършена в нас .
62004013	А ние знаем , че живеем в Бога и Бог живее в нас , защото ни е дал от Духа си .
62004014	Видяхме , че Отец изпрати своя Син , за да бъде Спасител на света и свидетелстваме за това .
62004015	Ако някой признае , че Исус е Синът на Бога , Бог живее в него и той живее в Бога .
62004016	И така , ние познаваме и сме се доверили на любовта , която Бог има към нас . Бог е любов . Който живее в любов , живее в Бога и Бог живее в него .
62004017	По този начин любовта става съвършена в нас , за да можем без страх да посрещнем деня на съда , защото в този свят сме като Христос .
62004018	В любовта няма страх ; тъкмо обратното — съвършената любов прогонва страха , защото страхът е свързан с наказание . Ето защо любовта не е съвършена в този , който се страхува .
62004019	Ние обичаме , защото Бог пръв ни обикна .
62004020	Който казва : „ Обичам Бога “ , а мрази брат си , е лъжец . Лъжец е , защото който не обича брат си , когото е видял , не може да обича Бога , когото не е виждал .
62004021	Христос ни даде тази заповед : „ Който обича Бога , трябва да обича и своя брат . “
62005001	Всеки , който вярва , че Исус е Христос , е Божие дете ; а всеки , който обича Отца , обича и неговото дете .
62005002	Ето как разбираме , че обичаме Божиите деца : като обичаме Бога и се подчиняваме на заповедите му .
62005003	А любовта към Бога означава да спазваме заповедите му , които не са непосилно бреме за нас .
62005004	Това е така , защото всеки , който е дете на Бога , побеждава света . И ето как извоювахме тази победа над света : чрез нашата вяра .
62005005	Кой тогава побеждава света , ако не онзи , който вярва , че Исус е Синът на Бога ?
62005006	Този , който дойде при нас чрез вода и кръв , е Исус Христос — не само чрез вода , но чрез вода и кръв . Това свидетелство идва от Духа , защото Духът е истината .
62005007	Три са тези , които свидетелстват —
62005008	Духът , водата и кръвта , като и трите са в съгласие .
62005009	Щом като приемаме свидетелството на хора , трябва да признаем , че свидетелството на Бога е по-значимо . Това е Божието свидетелство : той е свидетелствал за своя Син .
62005010	Който вярва в Божия Син , носи това свидетелство в себе си . Който не вярва на Бога , го е обявил за лъжец , защото не е повярвал на свидетелството , което Бог е дал за Сина си .
62005011	А свидетелството е това , че Бог ни е дал вечен живот и този живот е в неговия Син .
62005012	Който има Сина , има този живот . Който няма Божия Син , няма този живот .
62005013	Всичко това пиша на вас , които вярвате в името на Божия Син , за да знаете , че имате вечен живот .
62005014	С увереност можем да пристъпим към Бога , защото той ни слуша , когато го молим за нещо , което е по волята му .
62005015	Щом знаем , че Бог ни слуша , за каквото и да го помолим , знаем , че получаваме това , за което сме го помолили .
62005016	Ако някой види свой брат да извършва грях — но не смъртен грях — нека да се моли за него и Бог ще му даде живот . Говоря за тези , които не са извършили смъртен грях . Има смъртен грях и не казвам да се молите за него .
62005017	Всяка неправда е грях , но има грях , който не е смъртен .
62005018	Знаем , че всеки , който е станал Божие дете , не продължава да греши , защото Божият Син го пази и лукавият не го докосва .
62005019	Знаем , че ние принадлежим на Бога и че целият свят е под властта на лукавия .
62005020	Знаем , че Божият Син дойде и ни даде разбиране да познаем истинския Бог . Ние сме в истинския Бог , тъй като сме в неговия Син Исус Христос . Той е истинският Бог и вечният живот .
62005021	Дечица , пазете се от лъжливи богове !
63001001	От Презвитера до избраната от Бога госпожа и нейните деца , които обичам като участници в истината , а и не само аз , но и всички , които са познали истината .
63001002	Обичаме ви , защото истината живее в нас и ще бъде с нас завинаги .
63001003	Благодат , милост и мир да бъдат с нас от Бог Отец и от Исус Христос , Сина на Отца , в истина и любов .
63001004	Бях много щастлив да науча , че някои от децата ти следват истината , така както ни заповяда Отец .
63001005	А сега те умолявам , скъпа госпожо , като ти пиша не някаква нова заповед , а същата , която имахме от самото начало — да се обичаме един друг .
63001006	А любовта се изразява в това : да живеем според неговите заповеди . Това е заповедта , която сте чули от началото : да живеете в любов .
63001007	Много измамници са излезли в света , които не признават , че Исус Христос е дошъл в човешко тяло . Такъв човек е измамникът и антихристът .
63001008	Внимавайте относно себе си , за да не изгубите онова , за което сме работили , а да получите своята пълна награда .
63001009	Всеки , който отива извън учението за Христос и не се държи здраво за него , няма Бога . Но този , който се държи здраво за това учение , има и Отца , и Сина .
63001010	Ако някой дойде при вас и не носи това учение , не го приемайте в дома си , нито го поздравявайте .
63001011	Който го поздравява , става съучастник в злите му дела .
63001012	Макар че имам още много да ви пиша , предпочитам да не използвам за това хартия и мастило . Надявам се скоро да се видим и да си поговорим очи в очи , за да бъде така щастието ни пълно .
63001013	Поздравяват те децата на твоята избрана от Бога сестра .
64001001	От Презвитера до моя скъп приятел Гай , когото обичам като участник в истината :
64001002	Скъпи приятелю , моля се да имаш добро здраве и всичко при теб да върви добре , както зная , че е добре душата ти .
64001003	Много се зарадвах , когато няколко наши братя пристигнаха и потвърдиха истината в твоя живот и това , че продължаваш да следваш истината .
64001004	Няма по-голяма радост за мен от това да чуя , че децата ми следват истината .
64001005	Скъпи приятелю , ти си верен във всичко , което вършиш за нашите братя , въпреки че са ти непознати .
64001006	Те разказаха пред църквата за твоята любов . Моля те да ги изпратиш по начин , който Бог би одобрил .
64001007	Те тръгнаха , за да служат на Христос , и не приеха помощ от невярващите .
64001008	Затова ние , вярващите , трябва да подпомагаме такива хора , като по този начин работим заедно с тях за истината .
64001009	Писах до църквата , но Диотреф , който обича да се разпорежда като най-важен сред тях , не иска да ни послуша .
64001010	Затова , когато дойда , ще изтъкна нещата , които той върши , като ни клевети със злобни думи . Не му стига това , но и не приема нашите братя , а пречи и на онези , които искат да ги приемат , и ги гони от църквата !
64001011	Скъпи приятелю , не подражавай на злото , а на доброто . Всеки , който върши добро , е от Бога , а всеки , който върши зло , никога не е виждал Бога .
64001012	За Димитрий всички говорят добре , свидетелство за това е и самата истина . Добри думи за него казваме и ние , а ти знаеш , че говорим истината .
64001013	Имам да ти пиша много неща , но не искам да върша това с перо и мастило .
64001014	Надявам се скоро да те видя и тогава да си поговорим очи в очи .
64001015	Мир на теб . Поздравяват те всички твои приятели . Поздрави лично всеки от приятелите ни там .
65001001	От Юда , слуга на Исус Христос и брат на Яков , до призованите , обичани от Бог Отец и пазени за Исус Христос :
65001002	Милост , мир и любов да изобилстват над вас .
65001003	Скъпи мои , въпреки че много ми се искаше да ви пиша за общото ни спасение , почувствах , че е нужно да ви пиша и да ви убедя да се борите за вярата , която Бог веднъж завинаги даде на своите святи хора .
65001004	Защото сред вас са се промъкнали някои , за чието осъждане Писанията отдавна са пророкували . Това са безбожници , които изопачават благодатта на нашия Бог , за да оправдаят своя разгулен живот , и отричат Исус Христос , нашия единствен Господар и Господ .
65001005	Искам да ви припомня , независимо че всичко това вече ви е известно , че Господ , който веднъж завинаги спаси своя народ от земята на Египет , след това погуби онези , които не повярваха .
65001006	Припомнете си и ангелите , които не удържаха поверените им позиции на власт , а напуснаха своя дом — Бог ги държи в тъмнина , във вечни окови , докато бъдат осъдени , когато дойде великият ден .
65001007	Не забравяйте Содом , Гомора и околните градове , които също както ангелите се отдадоха на разврат и неестествени сексуални връзки . Подложени на наказанието на вечния огън , те представляват изрично предупреждение за нас .
65001008	По същия начин тези хора сред вас , водени от сънищата си , оскверняват телата си , отхвърлят властта на Господа и хулят славните .
65001009	Дори архангел Михаил , когато спореше за тялото на Моисей , не се осмели да осъди дявола с хулни думи , а само каза : „ Господ да те укори ! “
65001010	Но тези хора хулят онова , което не разбират ; а пък нещата , които инстинктивно усещат , както глупави животни — точно те ги унищожават .
65001011	Толкова по-зле за тях ! Те избраха пътя на Каин . Заради парите се отдадоха на заблудата на Валаам , разбунтуваха се като Корей и като него са унищожени .
65001012	Тези хора са опасни рифове през специалното време , в което споделяте храната си . Те безсрамно ядат с вас . Грижат се само за себе си . Те са безводни облаци , носени от ветровете ; окапали дървета , които — недали плод през есента и изкоренени — са умрели два пъти .
65001013	Те са бурни морски вълни , които оставят на брега единствено пяната на своя позор ; блуждаещи звезди , за които Бог е запазил най-черния мрак завинаги .
65001014	За тях пророкува и Енох , седмият след Адам , казвайки : „ Ето ! Господ идва с десетки хиляди свои святи ангели ,
65001015	за да съди цялото човечество и да обяви за виновни всички хора за всички безбожни дела , които са вършили по безбожен начин и за всички ужасни думи , които безбожните грешници са говорили против него . “
65001016	Тези хора винаги недоволстват , постоянно обвиняват другите и следват собствените си егоистични желания . Те говорят надменно и ласкаят другите с користни цели .
65001017	А вие , скъпи мои , помнете какво предрекоха апостолите на нашия Господ Исус Христос .
65001018	Те ви казваха : „ В последното време ще се появят хора присмехулници , които ще следват своите безбожни желания . “
65001019	Те създават разцепления , управлявани са от инстинктите си и нямат Духа .
65001020	Но вие , скъпи мои , се изграждайте един друг върху своята най-свята вяра и се молете с помощта на Святия Дух .
65001021	Пазете себе си в Божията любов , като очаквате нашия Господ Исус Христос , който в милостта си ще ви даде вечен живот .
65001022	Помагайте на тези , които се съмняват .
65001023	Спасявайте други , като ги изтръгвате от огъня . Към трети проявявайте милост , примесена със страх , като внимавате порочният им живот да не зарази и вас .
65001024	А на него , който е способен да ви пази от падане и да ви представи безгрешни и радостни пред своята слава ,
65001025	на единствения Бог , нашия Спасител , чрез Исус Христос , нашия Господ , да бъде слава , величие , сила и власт за всички минали времена , сега и завинаги ! Амин .
66001001	Това е откровението от Исус Христос . Бог му го даде , за да покаже на своите слуги онова , което скоро трябва да се случи . Христос го изяви на своя слуга Йоан , като изпрати ангела си при него .
66001002	Йоан свидетелства за всичко , което видя . Това е посланието от Бога . Това е истината , която Исус Христос разкри .
66001003	Благословен е този , който чете на глас , и тези , които слушат това пророческо послание и спазват написаното там , защото времето наближава .
66001004	От Йоан до седемте църкви в Азия : Благодат и мир на вас от Онзи , който е , който беше и който идва , от седемте духа пред неговия престол
66001005	и от Исус Христос , верния свидетел , първия възкресен от мъртвите и владетел на земните царе . Христос ни обича и с кръвта си ни освободи от греховете ни ,
66001006	обедини ни в царство и ни направи свещеници , които да служат на Бога , неговия Баща . На него да бъде славата и силата завинаги ! Амин .
66001007	Ето ! Той идва с облаците и ще го видят всички , включително и онези , които го пронизаха . И всички народи на земята ще скърбят заради него . Да , така ще стане ! Амин .
66001008	„ Аз съм Алфата и Омегата — казва Господ Бог , — Този , който е , който беше и който идва , Всемогъщият . “
66001009	Аз , Йоан , вашият брат , заедно с вас споделям страданието , царството и търпението , които са в Исус . Бях заточен на остров Патмос , понеже проповядвах Божието послание и истината , която Исус разкри .
66001010	В Господния ден Духът ме завладя и чух зад себе си силен , звучащ като тръба глас ,
66001011	който каза : „ Запиши това , което виждаш , в книга и я изпрати до седемте църкви : до Ефес , Смирна , Пергам , Тиатир , Сарди , Филаделфия и Лаодикия . “
66001012	Обърнах се , за да видя кой ми говори . Тогава видях седем златни свещника
66001013	и сред свещниците един , който „ приличаше на Човешки Син “ . Той беше облечен в дълга до земята роба и златен пояс опасваше гърдите му .
66001014	Главата и косата му бяха бели като вълна — вълна , бяла като сняг , а очите му пламтяха като огън .
66001015	Стъпалата му бяха като нажежен в пещ излъскан бронз , гласът му — като тътена на водопад .
66001016	В дясната си ръка държеше седем звезди , а от устата му излизаше меч , остър и от двете страни . Лицето му сияеше , както блести слънцето , когато е най-ярко .
66001017	Щом го видях , аз паднах като мъртъв в краката му . Той сложи дясната си ръка върху мен и каза : „ Не се страхувай ! Аз съм Първият и Последният ,
66001018	Този , който живее . Бях мъртъв , но погледни — сега съм жив за вечни векове и държа ключовете на смъртта и ада .
66001019	Затова запиши това , което видя , което става и което ще се случи по-късно .
66001020	Ето скритият смисъл на седемте звезди , които видя в дясната ми ръка , и на седемте златни свещника : седемте звезди са ангелите на седемте църкви , а седемте свещника са тези седем църкви . “
66002001	„ До ангела на църквата в Ефес напиши : « Ето думите на Този , който държи седемте звезди в дясната си ръка и върви между седемте златни свещника :
66002002	Зная делата ти , усърдния ти труд , твоето постоянство . Зная , че не търпиш злите хора . Ти изпита онези , които твърдят , че са апостоли , но не са , и откри , че са лъжци .
66002003	Прояви постоянство и понесе трудности заради името ми , без да се умориш .
66002004	Но едно имам против теб : ти изостави любовта , която имаше в началото .
66002005	Затова , спомни си къде беше преди да паднеш , покай се и прави това , което вършеше в началото . В противен случай ще дойда при теб и ще отнема свещника ти от мястото му .
66002006	В твоя полза обаче е това , че мразиш делата на николаитите . Аз също ги мразя .
66002007	Който може да чува , да слуша това , което Духът казва на църквите . На този , който победи , ще позволя да яде от дървото на живота , което е в Божията градина . » “
66002008	„ До ангела на църквата в Смирна напиши : « Ето думите на Първия и Последния , който умря и отново оживя :
66002009	Зная за твоето страдание и бедност ( макар че в действителност ти си богат ) . Зная и за клеветите на онези , които казват , че са юдеи , а не са . Те са синагога на Сатана .
66002010	Изобщо не се плаши от страданията , които те очакват . Казвам ти , че дяволът ще хвърли някои от вас в затвора , за да ви изпита , и ще страдате десет дни . Но бъди верен до смърт и ще ти дам венеца на живота .
66002011	Който може да чува , да слуша това , което Духът казва на църквите . Който победи , няма да пострада от втората смърт . » “
66002012	„ До ангела на църквата в Пергам напиши : « Ето думите на Този , който има меча , остър и от двете страни :
66002013	Зная , че живееш там , където е престолът на Сатана , но въпреки това оставаш верен на името ми и не се отрече от вярата си в мен дори по времето на Антипа , моя верен свидетел , убит в града ви , където живее Сатана .
66002014	Въпреки това обаче , имам някои неща против теб . Сред теб има някои последователи на учението на Валаам , който подучи Валак да вкара в грях народа на Израел , като яде храна , принесена в жертва на идоли , и върши сексуални грехове .
66002015	Така е и с теб : има някои , които следват николаитското учение .
66002016	Затова , покай се ! В противен случай скоро ще дойда при теб и ще се боря срещу тези хора с излизащия от устата ми меч .
66002017	Който може да чува , да слуша това , което Духът казва на църквите . На този , който победи , ще дам от скритата манна . Ще му дам и бял камък с написано на него ново име , което ще знае само този , който го получи . » “
66002018	„ До ангела на църквата в Тиатир напиши : « Това са думите на Божия Син , чиито очи пламтят като огън , а стъпалата му блестят като излъскан бронз :
66002019	Зная делата ти , любовта и вярата ти . Зная как служиш и познавам постоянството ти . Зная , че сега делата ти са повече , отколкото в началото .
66002020	Но ето какво имам против теб — позволяваш на онази жена Йезавел да прави каквото си иска . Тя нарича себе си пророчица , с учението си подмамва моите слуги да вършат сексуални грехове и да ядат храна , принесена в жертва на идоли .
66002021	Дадох й време да се покае , но тя отказва да го направи и да се отвърне от сексуалните си грехове .
66002022	Затова ще я тръшна на легло , а онези , които прелюбодействат с нея , ще страдат много , ако не се променят и отвърнат от делата си с нея .
66002023	Ще унищожа децата й с чума и всички църкви ще знаят , че аз съм Този , който познава мислите и чувствата на хората . На всеки от вас ще въздам според делата му .
66002024	А на останалите в Тиатир — вие , които не следвате това учение и не сте навлезли в това , което наричат сатанински дълбини — казвам : с друго бреме няма да ви товаря ;
66002025	само се дръжте здраво за онова , което имате , докато дойда .
66002026	На този , който победи и до края продължава да изпълнява каквото заповядвам , ще дам власт над народите .
66002027	Той ще властва над тях с железен жезъл и ще ги натроши на парчета като глинени съдове .
66002028	Това е същата власт , която получих от своя Баща . На такъв човек ще дам също и Зорницата .
66002029	Който може да чува , да слуша това , което Духът казва на църквите . » “
66003001	„ До ангела на църквата в Сарди напиши : « Ето думите на Този , който държи седемте Божии духа и седемте звезди : Зная делата ти . За теб говорят , че си жив , но в действителност си мъртъв .
66003002	Събуди се и укрепи онези от теб , които все още са живи , тъй като има опасност да умрат , защото не сметнах делата ти за достатъчно добри за моя Бог .
66003003	Така че помни какво си получил и чул . Изпълнявай го и се покай ! Събуди се , защото ще дойда неочаквано , като крадец , без да знаеш кога ще те изненадам .
66003004	Но имаш няколко души в Сарди , които не опетниха дрехите си . Те ще вървят с мен , облечени в бяло , защото са достойни .
66003005	Който победи , ще бъде облечен като тях в бели дрехи . Няма да изтрия името му от книгата на живота , а ще го призная пред моя Баща и ангелите му .
66003006	Който може да чува , да слуша това , което Духът казва на църквите . » “
66003007	„ До ангела на църквата във Филаделфия напиши : « Ето думите на Святия и Истинния — Този , който притежава ключа на Давид . Каквото той отвори , никой не може да затвори , и каквото той затвори , никой не може да отвори :
66003008	Зная делата ти . Виж ! Поставил съм пред теб отворена врата , която никой не може да затвори . Зная , че си слаб , но опази учението ми и не се отрече от името ми .
66003009	Чуй ! Ще накарам да дойдат и да паднат в краката ти онези , които принадлежат на синагогата на Сатана . Те казват , че са юдеи , но не са — те са лъжци . Ще разберат , че съм обикнал теб .
66003010	Ти изпълни заповедта ми търпеливо да понасяш и затова аз на свой ред ще те пазя в часа на изпитание , който ще дойде за целия свят , за да изпита живеещите на земята .
66003011	Ще дойда скоро . Дръж се здраво за онова , което имаш , така че никой да не може да ти отнеме венеца .
66003012	Който победи , ще го направя стълб в храма на моя Бог и той ще остане там завинаги . Върху него ще напиша името на моя Бог и името на града на моя Бог — новия Ерусалим , който ще слезе от небето от моя Бог — и новото си име ще напиша .
66003013	Който може да чува , да слуша това , което Духът казва на църквите . » “
66003014	„ До ангела на църквата в Лаодикия напиши : « Ето думите на Този , който се нарича « Амин » , верния и истински свидетел , владетел над всички Божии създания :
66003015	Зная делата ти . Зная , че не си нито студен , нито горещ . Как бих искал да бъдеш или студен , или горещ !
66003016	И понеже си хладък — нито студен , нито горещ — ще те изплюя от устата си .
66003017	Ти казваш : „ Богат съм . Забогатях и от нищо нямам нужда “ , а не осъзнаваш , че си окаян , жалък , беден , сляп и гол .
66003018	Съветвам те да си купиш от мен злато , пречистено в огън , за да станеш истински богат . Купи си и бели дрехи , с които да прикриеш срамната си голота , а също и мехлем да намажеш очите си , за да прогледнеш !
66003019	Изобличавам и възпитавам онези , които обичам , затова положи всяко усилие и се покай !
66003020	Виж ! Стоя пред вратата и хлопам . Ако някой чуе гласа ми и отвори вратата , ще вляза при него и ще ям с него , и той ще яде с мен .
66003021	На този , който победи , ще позволя да седне с мен на моя престол , както и аз седнах с моя Баща на неговия престол , когато победих .
66003022	Който може да чува , да слуша това , което Духът казва на църквите . » “
66004001	След това погледнах и там пред мен в небето беше отворена врата . Чух гласа , който ми бе говорил преди . Той звучеше като тръба и ми каза : „ Качи се тук и ще ти покажа какво трябва да се случи след това . “
66004002	В същия миг Духът ме завладя . Пред мен в небето имаше престол , на който седеше някой .
66004003	Лицето на Този , който седеше на него , сияеше като яспис и сард . Дъга с цвят на изумруд заобикаляше престола .
66004004	Около него имаше други двадесет и четири престола и на престолите седяха двадесет и четири старейшини , облечени в бяло и носещи на главите си златни венци .
66004005	От престола идваха светкавици , тътени и гръмотевици , а пред него горяха седем факли . Те са седемте Божии Духа .
66004006	Пред престола имаше нещо като стъклено море , прозрачно като кристал . Пред престола и от всичките му страни стояха четири живи същества . Те имаха очи навсякъде — и отпред , и отзад .
66004007	Първото живо същество приличаше на лъв , второто — на вол , третото имаше човешко лице , а четвъртото приличаше на летящ орел .
66004008	Всяко от тези четири живи същества имаше по шест крила и очи , които ги покриваха навсякъде — и отвън , и отвътре . Ден и нощ тези същества повтаряха безспир : „ Свят , свят , свят е Господ , Всемогъщият Бог , който беше , който е и който идва ! “
66004009	Всеки път , когато тези живи същества отдават слава , чест и благодарност на Седналия на престола и Живеещия за вечни векове ,
66004010	двадесет и четиримата старейшини падат пред Седналия на престола и се покланят на Живеещия за вечни векове . Те хвърлят венците си пред престола и казват :
66004011	„ Господи , Боже наш ! Ти си достоен да получиш слава и чест , и власт , защото ти сътвори всичко . Всичко съществува и е сътворено , защото такава бе волята ти . “
66005001	Тогава в дясната ръка на Този , който седеше на престола , видях свитък , изписан от двете страни и запечатан със седем печата .
66005002	И видях един могъщ ангел , който силно извика : „ Кой е достоен да разчупи печатите и да разгърне свитъка ? “
66005003	Но никой в небето , нито на земята или под земята не можеше да разгърне свитъка , нито да надникне в него .
66005004	И аз горчиво заплаках , защото не се намери никой , достоен да разгърне този свитък или да погледне в него .
66005005	Тогава един от старейшините ми каза : „ Не плачи ! Виж ! Лъвът от племето на Юда , потомъкът на Давид , победи и може да разгърне свитъка и да счупи седемте му печата . “
66005006	Тогава видях едно Агне да стои точно по средата пред престола . То бе заобиколено от четирите живи същества и старейшините и приличаше на заклано . Агнето имаше седем рога и седем очи , които са седемте Божии духа , пращани по цялата земя .
66005007	То се приближи и взе свитъка от дясната ръка на Седналия на престола .
66005008	И когато взе свитъка , четирите живи същества и двадесет и четиримата старейшини паднаха пред Агнето . Всеки от тях държеше арфа и златни купи , пълни с тамян , които са молитвите на Божиите хора .
66005009	Те пееха нова песен : „ Ти си достоен да вземеш свитъка и разчупиш печатите му , защото бе пожертван и с кръвта си купи за Бога хора от всяко племе и език , раса и народ .
66005010	Направи ги царство и свещеници за нашия Бог и те ще царуват на земята . “
66005011	След това погледнах и чух гласовете на много ангели , които бяха заобиколили престола , живите същества и старейшините . Техният брой бе хиляди пъти по хиляда и десетки хиляди пъти по десет хиляди
66005012	и те казваха със силен глас : „ Агнето , принесено в жертва , е достойно да получи власт , богатство , мъдрост , сила , чест , слава и благословение ! “
66005013	Тогава чух как всяко създание в небето и на земята , под земята и в морето — да , всяко същество в цялата вселена — казва : „ На Седналия на престола , и на Агнето да бъде благословение , чест , слава и власт за вечни векове ! “
66005014	„ Амин ! “ — отговаряха четирите живи същества , а старейшините падаха и се покланяха .
66006001	Гледах как Агнето разчупва първия от седемте печата и тогава чух едно от четирите живи същества да казва с подобен на гръмотевица глас : „ Ела ! “
66006002	Погледнах и видях пред себе си бял кон . Ездачът му държеше лък и му беше даден венец . Той дойде като победител , за да победи .
66006003	Когато Агнето разчупи втория печат , чух как второто живо същество каза : „ Ела ! “
66006004	Тогава излезе друг , червен кон . На неговия ездач беше дадена власт да отнеме мира от земята и да накара хората да се избиват помежду си . Даден му бе и голям меч .
66006005	Когато Агнето разчупи третия печат , чух третото живо същество да казва : „ Ела ! “ Погледнах и видях пред себе си черен кон . Ездачът му държеше в ръката си везни .
66006006	Тогава чух нещо като глас , който идваше от мястото , където бяха четирите живи същества . Гласът каза : „ Един хиникс жито за един динарий и три хиникса ечемик за един динарий , но не повреждай зехтина и виното ! “
66006007	Когато Агнето разчупи четвъртия печат , чух гласа на четвъртото живо същество да казва : „ Ела ! “
66006008	Погледнах и видях пред себе си блед кон . Името на ездача му беше „ Смърт “ и зад него следваше адът . На тях бе дадена власт над една четвърт от земята , власт да убиват , като използват войни , глад , напасти и дивите земни зверове .
66006009	А когато разчупи петия печат , видях под олтара душите на онези , убити заради това , че са били верни на Божието послание и на истината , за която са се държали .
66006010	„ Докога , святи и истинни Господарю ? — викаха силно те . — Колко още ще чакаш , за да осъдиш хората на земята и ги накажеш за смъртта ни ? “
66006011	На всеки от тях бе дадена бяла роба и им казаха да почакат още малко , докато някои от братята и сестрите им , с които служат заедно , загинат като тях ; така броят им ще стане пълен .
66006012	После гледах , когато той разчупи шестия печат . Настъпи силно земетресение . Слънцето потъмня като власеница , цялата луна стана кървавочервена .
66006013	Звездите от небето се изсипаха върху земята като неузрели смокини , обрулени от дървото при силен вятър .
66006014	Небето се разцепи и се нави като свитък , а всяка планина и остров се премести от мястото си .
66006015	Тогава царете на земята и високопоставените , пълководците , богатите и властните , всеки роб и всеки свободен човек се изпокриха в пещери и сред планински скали
66006016	и казваха на планините и скалите : „ Срутете се върху нас и ни скрийте от очите на Седналия на престола и от гнева на Агнето !
66006017	Дойде великият ден на гнева им ! Кой може да го понесе ? “
66007001	След това видях четири ангела , които стояха в четирите краища на земята и държаха четирите земни ветрове , за да не духа вятър нито върху земята или морето , нито в дърветата .
66007002	После видях друг ангел , който идваше от изток и носеше печата на живия Бог . Той извика високо на четирите ангела , които имаха власт да навредят на земята и морето :
66007003	„ Не причинявайте вреда на земята или на морето , нито на дърветата , докато не сложим печат на челата на слугите на нашия Бог . “
66007004	Тогава чух колко души бяха белязани с печата — сто четиридесет и четири хиляди . И сред тях имаше хора от всяко племе на народа на Израел :
66007005	Белязани с печата бяха дванадесет хиляди от племето на Юдадванадесет хиляди от племето на Рувим , дванадесет хиляди от племето на Гад ,
66007006	дванадесет хиляди от племето на Асир , дванадесет хиляди от племето на Нефталим , дванадесет хиляди от племето на Манасий ,
66007007	дванадесет хиляди от племето на Симеон , дванадесет хиляди от племето на Левий , дванадесет хиляди от племето на Исахар ,
66007008	дванадесет хиляди от племето на Завулон , дванадесет хиляди от племето на Йосифи дванадесет хиляди от племето на Вениамин .
66007009	Тогава погледнах и видях пред себе си огромна тълпа , неизброимо много хора — от всяко племе и раса , от всеки народ и език . Те стояха пред престола и пред Агнето , облечени в бели роби и с палмови клонки в ръцете си ,
66007010	и викаха : „ Победата принадлежи на нашия Бог , който е седнал на престола , и на Агнето ! “
66007011	Около престола , старейшините и четирите живи същества стояха всички ангели и те паднаха по очи пред престола и се поклониха на Бога ,
66007012	като казаха : „ Амин ! Благословение , слава , мъдрост , благодарност , чест , власт и сила да бъде на нашия Бог за вечни векове . Амин ! “
66007013	Тогава един от старейшините ме попита : „ Кои са тези хора , облечени в бели роби ? Откъде дойдоха ? “
66007014	„ Ти знаеш , господине “ — отговорих му аз . А той ми каза : „ Това са хората , преминали голямото страдание . Те изпраха робите си в кръвта на Агнето и ги направиха чисти и бели .
66007015	Затова сега са пред Божия престол и ден и нощ му се покланят в неговия храм , а Седналият на престола ще ги закриля .
66007016	Те никога вече няма да са гладни , нито пък жадни ; нито слънце ще ги гори , нито жега .
66007017	Агнето по средата пред престола ще бъде техният пастир и ще ги заведе при извори с животворна вода , а Бог ще изтрие всяка сълза от очите им . “
66008001	Когато Агнето разчупи седмия печат , в небето се възцари тишина за около половин час .
66008002	И видях седемте ангела , които стоят пред Бога . Дадоха им седем тръби .
66008003	Тогава дойде друг ангел — със златно кандило — и застана до олтара . Дадоха му много тамян , за да го принесе заедно с молитвите на всички Божии хора върху златния олтар пред престола .
66008004	Димът от тамяна се издигна от ръката на ангела към Бога заедно с молитвите на Божиите хора .
66008005	Тогава ангелът взе кандилото , напълни го с огън от олтара и го хвърли на земята . Чуха се гръмотевици и тътен , блеснаха светкавици и земята се разтресе .
66008006	Тогава седемте ангела със седемте тръби се приготвиха да ги надуят .
66008007	Първият ангел наду тръбата си и над земята бяха хвърлени град и огън , смесени с кръв , и изгоря една трета от земята , една трета от дърветата и цялата зелена трева .
66008008	Вторият ангел наду тръбата си и тогава нещо , подобно на пламтяща огромна планина , бе хвърлено в морето и една трета от него се превърна в кръв .
66008009	Умря една трета от живите същества в морето и една трета от корабите бе унищожена .
66008010	Третият ангел наду тръбата си и огромна звезда като горяща факла падна от небето върху една трета от реките и върху водните извори .
66008011	Името на звездата е пелин и затова една трета от водата се превърна в пелин и много хора , които пиха от тази вода , умряха , защото тя беше станала горчива .
66008012	Четвъртият ангел наду тръбата си и тогава една трета от слънцето , една трета от луната и една трета от звездите бяха поразени . Една трета от небесните светила стана тъмна и затова една трета от деня и една трета от нощта останаха без светлина .
66008013	Докато наблюдавах това , чух как един орел , летящ високо в небето , извика силно : „ Горко ! Горко ! Горко на жителите на земята , когато се чуе звукът на другите тръби , които останалите три ангела ще надуят . “
66009001	Петият ангел наду тръбата си и видях една звезда да пада от небето на земята — на нея бе даден ключът от ямата , водеща към бездната .
66009002	Тя отключи ямата , водеща към бездната и оттам излезе дим като от огромна пещ . Слънцето и въздухът потъмняха от този дим .
66009003	Тогава от дима наизлязоха скакалци върху земята , на които беше дадена сила като тази на земните скорпиони .
66009004	Казаха им да не причиняват вреда нито на тревата по земята , нито на някое от растенията , нито на някое от дърветата , а само на хората , които нямат Божия печат на челата си .
66009005	На тях им бе дадена сила не да убиват хората , а само да ги мъчат пет месеца и те да страдат така , както страда човек , ужилен от скорпион .
66009006	През онези дни хората ще търсят смъртта , но няма да я намерят ; ще копнеят да умрат , но смъртта ще им се изплъзва .
66009007	Скакалците приличаха на готови за битка коне . На главите си носеха нещо подобно на златни венци , а лицата им бяха като на хора .
66009008	Косите им бяха като женски коси , а зъбите им — като на лъвове .
66009009	Гърдите им бяха като железни брони , а шумът от крилете им — като грохот от многобройни , препускащи в бой коне и колесници .
66009010	Скакалците имаха опашки с жило като на скорпиони . В тези опашки беше силата им да нараняват хората пет месеца .
66009011	Скакалците имаха цар , който беше ангелът на бездната . Неговото име на еврейски е Авадон , а на гръцки — Аполион .
66009012	Първото горко премина , но ето , след него идват още две .
66009013	Шестият ангел наду тръбата си и чух глас , идващ откъм четирите рога на златния олтар пред Бога .
66009014	Гласът каза на шестия ангел с тръбата : „ Освободи четирите ангела , които са вързани край голямата река Ефрат . “
66009015	И тогава бяха освободени четирите ангела , които бяха подготвяни точно за този час , ден , месец и година . Те бяха освободени , за да убият една трета от човечеството .
66009016	Чух колко конника има в тяхната войска . Броят им бе двеста милиона .
66009017	Във видението ми конете и техните ездачи ми изглеждаха така : бяха облечени в брони червени като огън , сини като хиацинт и жълти като сяра . Главите на конете бяха като лъвски , а от устите им излизаше огън , дим и сяра .
66009018	Една трета от хората на земята бяха избити от тези три напасти — огъня , дима и сярата , които излизаха от устите им .
66009019	Силата на конете беше в устите и в опашките им . Опашките им приличаха на змии и имаха глави , с които хапеха и нараняваха хората .
66009020	Останалите хора по земята , които не бяха убити от тези напасти , въпреки всичко не се покаяха и не се отвърнаха от стореното от ръцете им . Те продължиха да се покланят на демони и идоли , направени от злато , сребро , бронз , камък и дърво , които не могат нито да виждат , нито да чуват , нито да вървят .
66009021	Те не се покаяха и не се отвърнаха нито от убийствата си , нито от магиите си , нито от сексуалните си грехове , нито от кражбите си .
66010001	После видях да слиза от небето един друг силен ангел , който беше обвит в облак . Той имаше дъга около главата си , лице като слънце и крака като огнени стълбове .
66010002	В ръката си държеше малък разгърнат свитък . С десния си крак стъпи върху морето , а с левия — върху земята
66010003	и извика силно като рев на лъв . След като извика , гласовете на седемте гръмотевици проговориха
66010004	и веднага щом седемте гръмотевици бяха говорили , аз се приготвих да пиша , но чух глас от небето : „ Не записвай това , което казаха седемте гръмотевици ! Запази го в тайна ! “
66010005	Тогава ангелът , когото видях да стои върху морето и земята , вдигна дясната си ръка към небето
66010006	и се закле в Онзи , който живее за вечни векове , който сътвори небето и всичко в него , земята и всичко в нея , морето и всичко в него . Ангелът каза : „ Повече отлагане няма да има .
66010007	Но когато дойде време да се чуе седмият ангел , когато той се готви да надуе тръбата си , ще се изпълни тайният план на Бога , както Бог го възвести на своите слуги — пророците . “
66010008	Тогава отново чух същия глас , който идваше от небето . Той ми каза : „ Иди и вземи разтворения свитък в ръката на ангела , който стои върху морето и земята . “
66010009	И така , аз отидох при ангела и го помолих да ми даде малкия свитък . Той ми каза : „ Вземи го и го изяж — на стомаха ще ти загорчи , но в устата ти ще бъде сладък като мед . “
66010010	Взех малкия свитък от ръката на ангела и го изядох . В устата ми беше сладък като мед , но когато го изядох , на стомаха ми загорча .
66010011	Тогава той ми каза : „ Отново трябва да пророкуваш за много народи , раси , езици и царе . “
66011001	Тогава ми дадоха пръчка за мерене — една тръстика — и ми казаха : „ Иди и измери Божия храм и олтара и преброй онези , които се покланят там .
66011002	Но подмини външния двор и не го измервай , защото е даден на езичниците . Четиридесет и два месеца те ще тъпчат святия град .
66011003	И аз ще дам власт на моите двама свидетели , които ще пророкуват в продължение на хиляда двеста и шестдесет дни и ще бъдат облечени във власеници . “
66011004	Тези свидетели са двете маслинови дръвчета и двата свещника , които стоят пред Господа на земята .
66011005	Ако някой се опита да ги нарани , от техните усти ще излезе огън , който ще погълне враговете им . И така ще умре всеки , който поиска да им навреди .
66011006	Тези свидетели имат силата да заключат небето , за да не падне и капка дъжд през дните , когато пророкуват . Те също имат сила да превърнат водите в кръв и могат да поразят земята с всякакви напасти , когато си пожелаят .
66011007	Щом свършат мисията си , звярът , който излиза от бездната , ще воюва против тях . Той ще ги победи и ще ги убие .
66011008	Труповете на двамата свидетели ще останат да лежат на улицата на големия град , наречен символично Содом и Египет — градът , където техният Господ беше разпънат на кръст .
66011009	Три дни и половина хора от всяка раса , племе , език и народност ще гледат труповете им , но няма да разрешат да ги погребат .
66011010	Жителите на земята ще злорадстват над телата им , ще празнуват и ще си изпращат подаръци , защото тези двама пророци бяха измъчвали земните жители .
66011011	Но след тези три дни и половина Бог отново им вдъхна живот . Те се изправиха на крака и ужас обзе онези , които ги видяха .
66011012	Тогава двамата пророци чуха силен глас от небето , който им каза : „ Елате тук горе ! “ И те се издигнаха към небето в облак пред очите на враговете си .
66011013	Точно в този момент земята силно се разтресе и една десета от града се срути . Седем хиляди души бяха убити при земетресението , а останалите много се изплашиха и отдадоха слава на Бога на небето .
66011014	Премина второто горко , но скоро идва третото .
66011015	И седмият ангел наду тръбата си и тогава в небето се разнесоха силни гласове : „ Властта над света сега принадлежи на нашия Господ и на неговия Месия и той ще царува за вечни векове ! “
66011016	Двадесет и четиримата старейшини , които седяха на престолите си пред Бога , паднаха по очи и се поклониха на Бога ,
66011017	като казаха : „ Господи , Боже Всемогъщ , който си и който беше ! Благодарим ти за това , че упражни огромната си власт и започна да царуваш !
66011018	Езичниците се бяха разгневили , но сега дойде твоят гняв . Настъпи времето да съдиш мъртвите и да възнаградиш своите слуги — пророците , святите ти хора и всички , които те почитат — ниско и високопоставени . Настъпи времето да унищожиш онези , които унищожават земята ! “
66011019	Тогава Божият храм в небето се разтвори и вътре в храма му се видя кивотът с неговия завет . И се явиха светкавици , тътен и гръмотевици , стана земетресение и заваля силна градушка .
66012001	И тогава в небето се яви велико знамение — жена , облечена със слънцето , стъпила върху луната , и с корона от дванадесет звезди на главата си .
66012002	Тя беше бременна и викаше от болки , защото започваше да ражда .
66012003	След това в небето се яви и друго знамение — огромен червен змей със седем глави , десет рога и седем диадеми — по една на всяка от главите му .
66012004	Опашката му повлече една трета от звездите на небето и ги хвърли на земята . Змеят застана пред жената , която щеше да ражда , защото искаше да изяде детето й веднага щом се роди .
66012005	Тя роди момче , син , определен да управлява всички народи с железен жезъл . Детето й обаче беше грабнато и отнесено при Бога и неговия престол .
66012006	Жената избяга в пустинята , където Бог й беше приготвил място , за да може там да се грижат за нея хиляда двеста и шестдесет дни .
66012007	Тогава в небето избухна война : Михаил и ангелите му се сражаваха срещу змея , а змеят се сражаваше срещу него заедно със своите ангели .
66012008	Но не беше достатъчно силен и той и ангелите му загубиха мястото си в небето .
66012009	Големият змей — тази древна змия , наричана дявол и Сатана , която заблуждава целия свят — беше свален от небето . Изхвърлиха го на земята заедно с ангелите му .
66012010	Тогава чух силен глас в небето : „ Сега дойде спасението и силата , и царството на нашия Бог , и властта на неговия Месия , защото беше изхвърлен обвинителят на братята и сестрите ни , който ден и нощ ги обвинява пред нашия Бог .
66012011	Те го победиха чрез кръвта на Агнето и чрез истината , която известиха . Те не милееха за живота си и не се страхуваха от смъртта .
66012012	Така че радвайте се , небеса , и вие , които живеете в тях ! Но горко на вас , земя и море , защото дяволът слезе при вас , изпълнен с гняв , понеже знае , че не му остава много време . “
66012013	Когато змеят видя , че е изхвърлен на земята , започна да гони жената , родила момчето .
66012014	Но жената получи двете крила на огромния орел , за да може да прелети в пустинята до мястото , където да се грижат за нея три години и половина и да бъде далеч от змията .
66012015	Тогава змията изля от устата си вода като река след жената , за да я помете и удави .
66012016	Но земята помогна на жената , като разтвори устата си и погълна реката , която змеят бе излял от устата си .
66012017	Тогава змеят страшно се разгневи на жената и тръгна да воюва с останалите й потомци — онези , които спазват заповедите на Бога и се държат за истината , която Исус разкри .
66013001	Змеят застана на морския бряг . Тогава видях от морето да се издига звяр , който имаше десет рога и седем глави . На всеки рог имаше диадема , а на главите му бяха написани богохулни имена .
66013002	Звярът , който видях , приличаше на леопард , но лапите му бяха като на мечка , а устата му — като на лъв . Змеят даде на звяра силата си , престола си и голяма власт .
66013003	Една от главите на звяра изглеждаше като смъртноранена , но смъртоносната рана заздравя и цялата земя се смая и тръгна след звяра .
66013004	Всички се покланяха на змея , защото беше дал власт на звяра . Покланяха се и на звяра и казваха : „ Кой е като звяра ? Кой може да излезе насреща му ? “
66013005	На звяра беше позволено да изрича горди думи и богохулства и да упражнява властта си четиридесет и два месеца .
66013006	И той отвори устата си за хули против Бога , оскърбяваше името му , обиталището му и онези , които живеят в небето .
66013007	Разрешено му бе да воюва против Божиите святи хора и да ги победи ; дадена му бе власт над всяко племе , раса , език и народ .
66013008	Всички земни жители ще му се поклонят — всички от началото на света , чиито имена не са записани в книгата на живота . А това е книгата на Агнето , принесено в жертва .
66013009	Който може да чува , да слуша :
66013010	„ Ако на някого е отредено да бъде пленник , пленник ще бъде . Ако на някого е отредено да загине от меч , от меч ще загине . “ Това означава , че Божиите святи хора трябва търпеливо да понасят и да имат вяра .
66013011	Тогава видях друг звяр , издигащ се от земята . Той имаше два рога като на агне , но говореше като змей .
66013012	Този звяр стоеше пред първия звяр и имаше същата власт и я използваше така , че да накара земята и нейните жители да се поклонят на първия звяр — онзи , чиято смъртоносна рана беше заздравяла .
66013013	Вторият звяр извърши велики знамения и дори можа да свали от небето огън на земята пред очите на хората .
66013014	С тези знамения , които му бе позволено да върши в присъствието на първия звяр , той измами жителите на земята . Убеди ги да направят идол по образа на първия звяр — онзи , който бе ранен с меч и въпреки това оживя .
66013015	И понеже му беше дадена власт , вторият звяр вдъхна живот на образа на първия звяр . Идолът можеше не само да говори , но и да заповядва да бъдат убивани всички , които не са се поклонили на образа му .
66013016	Вторият звяр накара всички хора — ниско и високопоставени , богати и бедни , свободни и роби — да бъдат белязани на дясната си ръка или на челото си ,
66013017	така че никой да не може нито да купува , нито да продава , ако няма този белег , който е името на звяра или числото , съответстващо на името му .
66013018	Който е умен , може да открие значението на числото на звяра . За това е нужна мъдрост , защото то съответства на името на човек . Числото му е 666 .
66014001	Тогава погледнах и видях пред себе си Агнето , застанало на планината Сион . С него бяха сто четиридесет и четири хиляди души , на чиито чела беше написано името му и името на неговия Баща .
66014002	И от небето чух глас като тътен от прииждаща вода , като силен гръм . Гласът , който чух , звучеше като арфисти , свирещи на арфите си .
66014003	Те пееха нова песен пред престола , четирите живи същества и старейшините . Никой друг освен тези сто четиридесет и четири хиляди души , откупени от света , не можеше да научи тази песен .
66014004	Това са хората , които не се омърсиха с жени и останаха чисти . Те следват Агнето навсякъде и бяха откупени измежду останалите хора . Те са първата част от жътвата , отделена за Бога и Агнето .
66014005	Техните усти не произнесоха нито една лъжа . Те са неопетнени .
66014006	Тогава високо в небето видях да лети друг ангел . Той имаше вечно благовестие , за да го проповядва на жителите на земята — на всеки народ , племе , език и раса .
66014007	Ангелът каза високо : „ Страхувайте се от Бога и го прославяйте , защото настъпи часът на неговия съд . Поклонете се на Този , който сътвори небето , земята , морето и водните извори . “
66014008	След него се появи втори ангел и каза : „ Падна ! Падна великата Вавилон , която накара всички народи да пият виното на нейното блудство , което предизвиква Божия гняв ! “
66014009	Последва ги друг , трети ангел , който каза високо : „ Който се покланя на звяра и на неговия идол и бъде белязан със знака му на челото си или на ръката си ,
66014010	също ще пие от виното на Божия гняв , приготвено неразредено в чашата на неговата ярост , и с горяща сяра ще бъде измъчван пред святите ангели и пред Агнето .
66014011	Димът от мъченията на тези хора ще се издига за вечни векове . Ден и нощ няма да има покой за онези , които се покланят на звяра и идола му и които са белязани с името му .
66014012	Това означава , че Божиите святи хора трябва търпеливо да понасят , трябва да изпълняват заповедите на Бога и да пазят вярата си в Исус . “
66014013	Тогава чух глас от небето , който каза : „ Запиши ! Отсега нататък благословени ще са хората , които бяха в Господа , когато умряха “ . „ Да — казва Духът , — така е . Сега те могат да отпочинат от тежкия си труд , защото делата им ще ги следват . “
66014014	Тогава погледнах и видях пред себе си бял облак , а на облака седеше един , който приличаше на Човешки Син , със златен венец на главата и остър сърп в ръката .
66014015	След това от храма излезе друг ангел и извика високо към Този , който седеше на облака : „ Хващай сърпа и жъни ! Дойде времето за жътва — плодът на земята е узрял . “
66014016	Седящият на облака размаха сърпа си над земята и реколтата беше ожъната .
66014017	После от храма в небето излезе още един ангел с остър сърп в ръката .
66014018	След това от олтара излезе друг , който имаше власт над огъня , и високо извика към онзи с острия сърп : „ Хващай острия си сърп и обери гроздето от лозата на земята , защото гроздовете й са зрели “ .
66014019	Ангелът размаха сърпа си над земята , обра гроздето й и го хвърли в големия лин на Божия гняв .
66014020	Гроздето беше стъпкано в лина извън града . От лина потече кръв , достигна до юздите на конете и заля всичко в радиус от около триста километра .
66015001	Тогава в небето видях друго знамение . То беше голямо и удивително : седем ангела носеха седемте напасти , последните , с които свършва Божият гняв .
66015002	След това видях нещо , което приличаше на стъклено море , примесено с огън . До него стояха всички , които бяха победили звяра , идола му и числото на името му . Те държаха арфите , които Бог им бе дал ,
66015003	и пееха песента на Божия слуга Моисей и песента на Агнето : „ Велики и чудни са делата ти , Господи , Боже Всемогъщ ! Правилни и верни са пътищата ти , Царю на народите !
66015004	От теб , Господи , ще се страхува всеки и името ти ще прославя , защото само ти си свят . Всички народи ще дойдат и ще ти се поклонят , защото всеки видя справедливите ти присъди . “
66015005	След това погледнах и видях как небесният храм ( шатрата на свидетелството ) се отвори .
66015006	Седемте ангела , които носеха седемте напасти , излязоха оттам , облечени в чист и искрящ фин лен , със златни пояси около гърдите .
66015007	Едно от четирите живи същества подаде на седемте ангела седем златни чаши , пълни с гнева на Бога , който живее за вечни векове .
66015008	Храмът се изпълни с дима от Божията слава и сила . Никой не можеше да влезе в него , преди да се изпълнят седемте напасти , носени от седемте ангела .
66016001	Тогава от храма чух силен глас , който каза на седемте ангела : „ Вървете и излейте върху земята седемте купи с Божия гняв . “
66016002	Излезе първият ангел и изля върху земята своята купа . Тогава всички , които имаха белега на звяра и които се покланяха на неговия идол , се покриха с ужасни , болезнени рани .
66016003	Вторият ангел изля купата си в морето и то се превърна в кръв , подобна на кръвта на мъртвец , и всичко живо в морето измря .
66016004	Третият ангел изля купата си върху реките и водните извори и те се превърнаха в кръв .
66016005	И чух ангелът на водите да казва : „ Ти , който си и който беше , Святият ! Справедлив си , като даваш тези присъди .
66016006	Проляха кръвта на святите хора и пророците , сега им даде да пият кръв . Това заслужават ! “
66016007	Тогава чух олтарът да казва : „ Да , Господи , Боже Всемогъщ , истинни и правилни са присъдите ти ! “
66016008	Четвъртият ангел изля купата си върху слънцето . Разреши се на слънцето да изгаря хората с огън
66016009	и то ги изгори със силна жега . Хората похулиха името на Бога , който имаше власт над тези напасти , но отказаха да се покаят и не му отдадоха слава .
66016010	Петият ангел изля купата си върху престола на звяра и неговото царство потъна в мрак . Хората си прехапаха езиците от болка ,
66016011	похулиха Бога на небето заради болките и раните си , но отказаха да се покаят и отвърнат от делата си .
66016012	Шестият ангел изля купата си върху великата река Ефрат . Водите й пресъхнаха , за да се подготви пътя на царете , които трябваше да дойдат от изток .
66016013	Тогава видях три зли духа , приличащи на жаби . Те излязоха от устата на змея , от устата на звяра и от устата на лъжепророка .
66016014	Те са демонски духове и имат власт да вършат знамения . Те отидоха при царете на целия свят , за да ги съберат за битката във великия Ден на Всемогъщия Бог .
66016015	„ Чуйте ! Ще дойда неочаквано , както идва крадец . Благословен е онзи , който е нащрек и пази дрехите си , за да не ходи гол и да не гледат хората онова , което се срамува да покаже пред другите . “
66016016	Злите духове събраха царете на мястото , наречено на еврейски Армагедон .
66016017	Седмият ангел изля купата си върху въздуха и откъм престола в храма се чу силен глас , който каза : „ Свърши се ! “
66016018	И се засвятка , затрещя и загърмя . Земята силно се разтресе . Това беше най-страшното земетресение от появата на човека на земята .
66016019	Великият град се разцепи на три , а градовете на езичниците се срутиха . Бог не забрави да накаже и великата Вавилон и й даде чашата с виното на своя яростен гняв .
66016020	Всички острови изчезнаха и вече нямаше планини .
66016021	Огромни камъни , всеки тежък по един талант , се изсипаха като градушка от небето върху хората . Те похулиха Бога заради напастта с градушката , която беше жестока .
66017001	Тогава един от седемте ангела с купите дойде и ми каза : „ Ела и ще ти покажа наказанието , което ще сполети голямата блудница , седяща над много води .
66017002	С нея земните царе блудстваха , жителите на земята се опиха с виното на нейното блудство . “
66017003	След това бях завладян от Духа и ангелът ме отнесе в пустинята . Там видях жена , възседнала ален звяр със седем глави и десет рога , който бе целият изписан с богохулни имена .
66017004	Жената беше облечена в пурпурно и алено , беше обкичена със злато , скъпоценни камъни и перли . В ръката си държеше златна чаша , пълна с гнусотии и с мръсотията на блудството й .
66017005	На челото й беше написано име с тайно значение : великата вавилон , майката на блудниците и на всички земни гнусотии
66017006	Видях , че жената беше пияна от кръвта на Божиите святи хора и кръвта на онези , които бяха убити , защото се държаха за истината , известена от Исус . Бях напълно смаян , когато я видях ,
66017007	а ангелът ми каза : „ Защо се чудиш ? Ще ти разкрия тайната на жената и на звяра , който е възседнала — звяра със седемте глави и десетте рога .
66017008	Звярът , който видя , някога беше жив , а сега не е , но той ще излезе от бездната и ще тръгне към своята гибел . Жителите на земята , чиито имена не са записани в книгата на живота от сътворението на света досега , ще останат смаяни , когато видят звяра , защото той беше , а вече не е , и все пак ще дойде .
66017009	За да се разбере това , е нужен мъдър ум . Седемте глави са седем хълма , върху които седи жената . Те са също и седем царе .
66017010	Първите пет са вече мъртви , един царува сега , а последният още не е дошъл , но когато дойде , ще остане само за малко .
66017011	Звярът , който някога беше жив , а сега не е , е осмият цар . Той е един от седемте и върви към своята гибел .
66017012	Десетте рога , които видя , са десет царе , които още не са започнали да царуват . Те ще получат власт да царуват един час със звяра .
66017013	Тяхната цел е еднаква и ще дадат силата и властта си на звяра .
66017014	Те ще воюват против Агнето , но Агнето ще ги победи , защото е Господар на господарите и Цар на царете . То ще ги победи заедно с избраните си верни последователи , които е призовало . “
66017015	И ангелът ми каза : „ Нали видя водите , върху които седи блудницата ? Това са хората от различните раси , народи и езици .
66017016	Звярът и десетте рога , които видя , ще мразят блудницата , ще й отнемат всичко и ще я оставят гола . Те ще изядат плътта й и ще я изгорят в огън .
66017017	Защото Бог ги накара да искат да изпълнят намерението му : водени от една цел , да дадат царската си власт на звяра , докато се изпълнят Божиите думи .
66017018	Жената , която видя , е великият град , който властва над земните царе . “
66018001	След това видях от небето да се спуска друг ангел , който имаше голяма власт и славата му озари земята .
66018002	Той извика с мощен глас : „ Падна ! Падна великата Вавилон и стана жилище на демони и свърталище на всякакви зли духове , свърталище на всякакви нечисти и омразни птици ,
66018003	защото всички народи пиха от виното на блудството й , което предизвиква Божия гняв . Земните царе блудстваха с нея и земните търговци забогатяха благодарение на великия й разкош . “
66018004	Тогава чух друг глас от небето да казва : „ Излезте от нея , народе мой , за да не участвате в греховете й и да не ви сполетят напастите , които я очакват ,
66018005	защото греховете й стигнаха чак до небето и Бог си спомни престъпленията й .
66018006	Отплатете й се така , както тя ви се отплати . Отплатете й се двойно за делата й : в чашата , която тя приготви за другите , пригответе за нея двойно по-силно вино .
66018007	Колкото възхваляваше себе си и живееше в разкош , толкова мъчения и скръб й върнете , защото в сърцето си тя казва : « Седя като царица , не съм вдовица и никога няма да ридая . »
66018008	Затова в един ден ще я сполетят напастите , определени за нея : смърт , ридание и глад , и огън ще я погълне , защото силен е Господ Бог , който я съди ! “
66018009	Когато видят дима от изгарянето й , земните царе , които са блудствали с нея и са живяли в разкоша й , ще ридаят и ще я оплакват .
66018010	Ужасени от мъченията й , те ще стоят надалеч и ще казват : „ Горко , горко ти , граде велик , Вавилоне , граде могъщ ! За един час присъдата ти се изпълни ! “
66018011	Ще плачат и ще скърбят за нея и земните търговци , защото няма да има вече кой да купува стоките им —
66018012	стоки от злато и сребро , скъпоценни камъни и перли , фин лен , пурпурен плат , коприна , ален плат , различни видове цитрусово дърво и изделия от слонова кост , от скъпо дърво , бронз , желязо и мрамор ,
66018013	канела , мехлем и тамян , миро и ливан , вино и зехтин , брашно и пшеница , добитък и овце , коне и колесници , човешки тела и човешки живот .
66018014	И ще кажат : „ Отидоха си от теб всички хубави неща , за които копнееше . Изчезнаха разкошът и блясъкът ти и никога вече не ще ги имаш . “
66018015	Ужасени от мъченията й , търговците ще стоят надалеч . Те забогатяха , като й продаваха тези стоки и ще плачат и скърбят за нея ,
66018016	и ще казват : „ Горко , горко ти , граде велик ! Ти , която бе облечена във фин лен , в пурпурно и алено , и бе обкичена със злато , скъпоценни камъни и перли !
66018017	Защото цялото това богатство бе унищожено само за един час ! “ Капитаните на кораби и всички , които пътуват по море , моряците и онези , които се прехранват от морето , се спряха далеч от Вавилон
66018018	и като видяха дима от изгарянето й , извикаха : „ Нима някога е имало град , велик като този ? “
66018019	Хвърлиха прах на главите си и ридаейки , през сълзи извикаха : „ Горко , горко ти , граде велик ! Благодарение на нейното богатство забогатяха всички , които имат кораби в морето , но само за час бе унищожена !
66018020	Радвай се за това , небе ! Радвайте се , Божии святи хора , апостоли и пророци ! Бог я наказа за това , което ви стори ! “
66018021	Тогава един силен ангел вдигна камък , голям колкото воденичен , хвърли го в морето и каза : „ Така стремително ще бъде сринат великият град Вавилон , за да не бъде никога вече открит .
66018022	Никога вече не ще се чуе в теб музиката на арфисти и музиканти , на флейти и тръби . Никога вече в теб няма да работи нито един майстор от какъвто и да е занаят . Никога вече в теб няма да се чуе шум от воденичен камък .
66018023	Никога вече в теб няма да бъде запалена светлина . Никога вече в теб няма да говорят младоженец и невестата му . Твоите търговци бяха най-великите хора на света . Всички народи бяха заблудени от магиите ти .
66018024	Вавилон е виновна за кръвта на пророците , на Божиите святи хора и на всички , заклани на земята . “
66019001	След това чух силен глас като огромни тълпи от хора в небето , които пееха : „ Алилуя ! Спасение , слава и сила на нашия Бог !
66019002	Истинни и правилни са неговите присъди . Той осъди великата блудница , която поквари земята с блудството си . Той й отмъсти за кръвта на своите слуги . “
66019003	И отново запяха : „ Алилуя ! Димът от нейното изгаряне ще се издига за вечни векове ! “
66019004	Тогава двадесет и четиримата старейшини и четирите живи същества паднаха пред Бога , който бе седнал на престола , поклониха му се и казаха : „ Амин ! Алилуя ! “
66019005	И от престола се чу глас , който каза : „ Възхвалете нашия Бог , всички вие , които сте негови слуги , и всички вие , ниско и високопоставени , които го почитате ! “
66019006	После чух нещо , което приличаше на гласа на огромни тълпи . То звучеше като грохот на мощен водопад , като тътен от силни гръмотевици : „ Алилуя ! Нашият Господ , Богът Всемогъщ , започна да царува !
66019007	Да се радваме и веселим , и прославяме Бога , защото дойде време за сватбата на Агнето и невестата му вече се е приготвила .
66019008	Дадоха й да облече фин лен , чист и блестящ . “ ( Финият лен представлява праведните дела на Божиите святи хора . )
66019009	Тогава ангелът ми каза : „ Запиши : Благословени са поканените на сватбеното празненство на Агнето “ . И после ми каза : „ Това са истинските думи на Бога . “
66019010	Аз паднах в краката му да му се поклоня , но той ми каза : „ Не прави това ! И аз съм слуга като теб и братята ти , които се държат за истината , която Исус разкри . На Бога се поклони , защото истината , която Исус разкри , е Духът на пророчеството . “
66019011	Тогава видях небето разтворено , а пред мен — бял кон , чийто ездач се наричаше Верен и Истинен , защото справедливо съди и воюва .
66019012	Очите на конника пламтяха като огън , а на главата си имаше много диадеми . Върху него беше написано име , което никой друг освен него не знае .
66019013	Облечен бе в роба , потопена в кръв , и името му бе „ Божието Слово “ .
66019014	Облечени във фин лен — бял и чист , възседнали бели коне , го следваха небесните войски .
66019015	От устата на конника излизаше остър меч , за да порази с него народите . Той ще ги управлява с железен жезъл и ще стъпче гроздето в лина на яростния гняв на Всемогъщия Бог .
66019016	На робата му и на бедрото му беше написано името му : цар на царете и господар на господарите
66019017	Тогава видях един ангел , застанал върху слънцето , който силно извика към всички птици , летящи високо в небето : „ Елате и се съберете за великото празненство на Бога ,
66019018	за да ядете от плътта на царе , пълководци и храбреци , от плътта на коне и техните ездачи , от плътта на всички — свободни и роби , ниско и високопоставени . “
66019019	Тогава видях звяра и земните царе заедно с войските им , събрани за войната срещу конника и неговата войска .
66019020	Звярът беше пленен , а с него и лъжепророкът , който вършеше знаменията в негово присъствие . С тях лъжепророкът заблуждаваше хората , които бяха белязани с печата на звяра и се покланяха на идола му . И звярът , и лъжепророкът бяха хвърлени живи в огненото езеро с горяща сяра ,
66019021	а войските им бяха избити с меча , излизащ от устата на конника , и всички птици ядоха от плътта им до насита .
66020001	И видях от небето да се спуска ангел , който държеше в ръката си ключа за бездната и една голяма верига .
66020002	Той хвана змея — древната змия — който е дяволът или Сатана , и го върза за хиляда години .
66020003	После го хвърли в бездната , заключи я и я запечата над змея , за да не може той да подмамва народите , докато не изтекат тези хиляда години . След това той щеше да бъде пуснат за малко на свобода .
66020004	После видях няколко престола , върху които седяха онези , на които бе дадена властта да съдят . Видях и душите на хората , които бяха обезглавени заради това , че са били верни на истината , която Исус разкри , и на Божието послание . Те не се бяха поклонили на звяра , нито на идола му , и не бяха приели печата му върху челата или ръцете си . Тези хора оживяха и царуваха с Христос хиляда години .
66020005	( Другите мъртъвци не оживяха , докато не свършиха хилядата години . ) Това е първото възкресение .
66020006	Благословени и святи са онези , които участват в първото възкресение . Над тях втората смърт няма власт . Те ще бъдат свещеници на Бога и на Христос и ще царуват с него хиляда години .
66020007	Когато изтекат тези хиляда години , Сатана ще бъде пуснат от затвора си
66020008	и ще тръгне да подмамва народите по четирите краища на света — Гог и Магог — и ще ги свика за война . Те ще са многобройни като песъчинките на морския бряг .
66020009	Войската на Сатана прекоси цялата земя и обкръжи лагера на Божиите святи хора и града , който Бог обича . Но падна огън от небето и ги погълна .
66020010	А дяволът , който ги мамеше , беше хвърлен в езерото с горяща сяра при звяра и лъжепророка , където ще се мъчат ден и нощ за вечни векове .
66020011	Тогава видях голям бял престол и Седналия на него . Земята и небето побягнаха от присъствието му и изчезнаха безследно .
66020012	След това видях мъртвите — високо и нископоставени , застанали пред престола . Отворени бяха няколко книги . И една друга книга бе отворена — книгата на живота . Мъртвите бяха съдени според делата им , записани в книгите .
66020013	Морето предаде мъртвите , които бяха в него , смъртта и адът предадоха мъртвите , които бяха в тях , и всеки беше съден според делата си .
66020014	Тогава смъртта и адът бяха хвърлени в огненото езеро . Огненото езеро е втората смърт .
66020015	Всеки , чието име не бе записано в книгата на живота , беше хвърлен в огненото езеро .
66021001	И тогава видях ново небе и нова земя . Първото небе и първата земя бяха изчезнали и морето вече го нямаше .
66021002	И видях святия град , новия Ерусалим . Той идваше от Бога и се спускаше от небето , приготвен като невеста , красиво пременена за своя съпруг .
66021003	И чух силен глас от престола , който каза : „ Сега Божието обиталище е с хората и той ще живее с тях . Те ще бъдат неговият народ , а сам Бог ще бъде с тях и ще бъде техният Бог .
66021004	Той ще изтрие всяка сълза от очите им и смърт вече няма да има , нито ридание , плач или болка , защото старото изчезна . “
66021005	Тогава Седналият на престола каза : „ Виж ! Правя всичко ново . “ И ми каза : „ Запиши това , защото тези думи са истинни и може да им се вярва . “
66021006	После каза : „ Свърши се ! Аз съм Алфата и Омегата , Началото и Краят . На всеки , който е жаден , ще дам да пие даром от извора с животворна вода .
66021007	Който победи , ще наследи всичко това . Аз ще бъда негов Бог , а той ще бъде мой син .
66021008	Но страхливите и невярващите , онези , които вършат гнусни неща , убийците , онези , които вършат сексуални грехове , магьосниците , идолопоклонниците и всички лъжци ще намерят дела си в огненото езеро с горяща сяра . Това е втората смърт . “
66021009	Тогава дойде един от седемте ангела , които държаха седемте купи , пълни със седемте последни напасти , и ми каза : „ Ела ! Ще ти покажа невестата , съпругата на Агнето “ .
66021010	И докато бях завладян от Духа , ангелът ме заведе на голяма , висока планина , където ми показа святия град , Ерусалим , който идваше от Бога и се спускаше от небето .
66021011	Градът сияеше с Божията слава . Блясъкът му бе като на прескъпоценен камък , подобен на кристално чист яспис .
66021012	Имаше голяма , висока стена , с дванадесет порти и дванадесет ангела — по един при всяка . На портите бяха написани имената на дванадесетте израелски племена .
66021013	На изток имаше три порти , на север — три , на юг — три и на запад — три .
66021014	Стената на града бе издигната върху дванадесет основи и на тях бяха написани дванадесет имена — тези на дванадесетте апостола на Агнето .
66021015	Ангелът , който ми говореше , имаше златна пръчка за мерене , за да измери града , портите му и стената му .
66021016	Градът беше построен като квадрат с еднаква дължина и ширина . Ангелът го измери с пръчката — беше дванадесет хиляди стадия . Дължината , ширината и височината му бяха равни .
66021017	След това ангелът измери стената му . Тя беше висока сто четиридесет и четири лакти — човешката мярка , която ангелът използваше .
66021018	Стената беше направена от яспис , а градът — от чисто злато като прозрачно стъкло .
66021019	Основите на стената на града бяха украсени с всякакви скъпоценни камъни : първата — с яспис , втората — със сапфир , третата — с халцедон , четвъртата — с изумруд ,
66021020	петата — със сардоникс , шестата — със сард , седмата — с хризолит , осмата — с берил , деветата — с топаз , десетата — с хризопрас , единадесетата — с тюркоаз , а дванадесетата — с аметист .
66021021	Дванадесетте порти бяха дванадесет перли , като всяка порта бе изваяна от една перла . Улицата на града беше от чисто злато , прозрачно като кристал .
66021022	Там не видях храм , защото Господ , Всемогъщият Бог , и Агнето бяха неговият храм .
66021023	На града не му е нужно нито слънце , нито луна , които да му дават светлина . Божията слава го осветява , а Агнето е светилото му .
66021024	Народите ще ходят под светлината на града , а земните царе ще донасят в него своята слава .
66021025	Портите му няма да се затварят през деня , а нощ там няма да има .
66021026	Величието и честта на народите ще бъдат донасяни в града .
66021027	В него няма да влезе нищо нечисто и никой , чиито пътища са гнусни или лъжливи . Ще влязат само онези , чиито имена са записани в книгата на живота , която Агнето има .
66022001	Тогава ангелът ми показа реката с животворна вода . Тя беше бистра като кристал и течеше от престола на Бога и на Агнето
66022002	надолу през града по средата на улицата му . От двете страни на реката растеше дървото на живота , което има дванадесет реколти и дава плод всеки месец . Листата му могат да лекуват народите .
66022003	В града няма да има нищо , което е проклето от Бога . Там ще бъде престолът на Бога и на Агнето , а слугите му ще му служат .
66022004	Те ще видят лицето му и името му ще бъде изписано на челата им .
66022005	Вече няма да има нощ и хората няма да се нуждаят нито от слънчева светлина , нито от друго светило , защото Господ Бог ще пръска над тях светлината си и те ще царуват за вечни векове .
66022006	Ангелът ми каза : „ Тези думи са истинни и може да им се вярва . Господ , Богът на духовете на пророците , изпрати своя ангел да покаже на слугите си онова , което скоро трябва да се случи . “
66022007	„ Чуй ! Аз скоро ще дойда ! Благословен е онзи , който спазва пророческите думи в тази книга ! “
66022008	Аз , Йоан , чух и видях всичко това . След като го чух и видях , аз паднах в краката на ангела , който ми разкри тези неща , за да му се поклоня ,
66022009	но той ми каза : „ Не прави това ! И аз съм слуга като теб и братята ти , пророците и онези , които спазват думите , написани в тази книга . На Бога се поклони ! “
66022010	После ми каза : „ Не пази в тайна пророческите думи в тази книга , защото близо е времето , когато всичко това ще се сбъдне .
66022011	Нека злодеят продължава да върши зло ; мръсният продължава да върши мръсни неща ; праведникът продължава да постъпва праведно ; святият продължава да бъде свят ! “
66022012	„ Чуй , аз скоро ще дойда ! Ще донеса със себе си награда за всеки — всеки ще получи отплата за делата си .
66022013	Аз съм Алфата и Омегата , Първият и Последният , Началото и Краят .
66022014	Благословени са онези , които изпраха робите си . Те ще имат право да ядат от дървото на живота , да минат през портите и да влязат в града .
66022015	Отвън ще останат псетата и магьосниците , блудстващите и убийците , идолопоклонниците и всеки , който обича лъжата и лъже .
66022016	Аз , Исус , изпратих своя ангел да ви даде това свидетелство за църквите . Аз съм потомъкът от рода на Давид . Аз съм светлата Зорница . “
66022017	Духът и невестата казват : « Ела ! » И нека всеки , който чуе , каже : « Ела ! » И жадният нека дойде и който иска , нека вземе даром от животворната вода .
66022018	Предупреждавам всеки , който слуша пророческите думи в тази книга : ако някой добави нещо към тях , на него Бог ще добави напастите , описани в тази книга .
66022019	Ако някой отнеме някои от думите на пророчеството в тази книга , Бог ще отнеме неговия дял от дървото на живота и от святия град , които са описани в тази книга .
66022020	Този , който свидетелства за всичко това , казва : „ Да , аз скоро ще дойда . “ Амин ! Ела , Господи Исусе !
66022021	Благодатта на Господ Исус да бъде с всички .
