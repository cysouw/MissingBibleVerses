# language_name:        Ελληνικά
# closest ISO 639-3:    ell
# ISO_15924:            Grek
# year_short:           
# year_long:            
# vernacular_title:     Η Αγία Γραφή (Παλαιά και Καινή Διαθήκη)
# english_title:        The Bible in Greek
# URL:                  https://www.bible.com/de/bible/173/gen.1.tgv
# copyright_short:      © Hellenic Bible Society
# copyright_long:       HELLENIC BIBLE SOCIETY, is the company that deals exclusively with the translation, distribution, edition and promotion of the Holy Scriptures in Greece. It is a non-profit legal entity with the sole scope to promote the Word of God. The company participates in various projects consisting but not limited to the translation of the Bible in various forms of the Greek language, printing and promoting the Scriptures. Hellenic Bible Society is a full member of the United Bible Societies. Since February 2012, as member of the UBS, “is a non-governmental organization in consultative partnership with UNESCO”. More info can be seen at the official website of the HBS: www.hellenicbiblesociety.gr.
# notes:                
40001001	Γενεαλογικός κατάλογος του Ιησού Χριστού που προερχόταν από τον Δαβίδ , απόγονο του Αβραάμ .
40001002	Ο Αβραάμ εγέννησε τον Ισαάκ , ο Ισαάκ εγέννησε τον Ιακώβ , ο Ιακώβ εγέννησε τον Ιούδα και τους αδερφούς του .
40001003	Ο Ιούδας εγέννησε τον Φαρές και τον Ζαρά με τη Θάμαρ . Ο Φαρές εγέννησε τον Εσρώμ και ο Εσρώμ τον Αράμ .
40001004	Ο Αράμ εγέννησε τον Αμιναδάβ , ο Αμιναδάβ τον Ναασών και ο Ναασών τον Σαλμών .
40001005	Ο Σαλμών εγέννησε τον Βοόζ με τη Ραχάβ , ο Βοόζ εγέννησε τον Ωβήδ με τη Ρουθ · ο Ωβήδ εγέννησε τον Ιεσσαί
40001006	κι ο Ιεσσαί εγέννησε το Δαβίδ το βασιλιά . Ο βασιλιάς Δαβίδ εγέννησε τον Σολομώντα με τη γυναίκα τού Ουρία ·
40001007	ο Σολομών εγέννησε τον Ροβοάμ , ο Ροβοάμ τον Αβιά , ο Αβιά τον Ασά ·
40001008	ο Ασά εγέννησε τον Ιωσαφάτ , ο Ιωσαφάτ τον Ιωράμ , ο Ιωράμ τον Οζία ·
40001009	ο Οζίας εγέννησε τον Ιωάθαμ , ο Ιωάθαμ τον Άχαζ , ο Άχαζ τον Εζεκία ·
40001010	ο Εζεκίας εγέννησε τον Μανασσή , ο Μανασσής τον Αμών , ο Αμών τον Ιωσία ·
40001011	ο Ιωσίας εγέννησε τον Ιεχονία και τους αδερφούς του την εποχή της αιχμαλωσίας στη Βαβυλώνα .
40001012	Μετά την αιχμαλωσία στη Βαβυλώνα , ο Ιεχονίας εγέννησε τον Σαλαθιήλ και ο Σαλαθιήλ τον Ζοροβάβελ ·
40001013	ο Ζοροβάβελ εγέννησε τον Αβιούδ , ο Αβιούδ τον Ελιακίμ , ο Ελιακίμ τον Αζώρ ·
40001014	ο Αζώρ εγέννησε τον Σαδώκ , ο Σαδώκ τον Αχίμ και ο Αχίμ τον Ελιούδ ·
40001015	ο Ελιούδ εγέννησε τον Ελεάζαρ , ο Ελεάζαρ τον Ματθάν , ο Ματθάν τον Ιακώβ ,
40001016	και ο Ιακώβ εγέννησε τον Ιωσήφ τον άντρα της Μαρίας . Από τη Μαρία γεννήθηκε ο Ιησούς , ο λεγόμενος Χριστός .
40001017	Από τον Αβραάμ ως τον Δαβίδ μεσολαβούν δεκατέσσερις γενιές · το ίδιο κι από τον Δαβίδ ως την αιχμαλωσία στη Βαβυλώνα , καθώς κι από την αιχμαλωσία στη Βαβυλώνα ως τον Χριστό .
40001018	Η γέννηση του Ιησού Χριστού έγινε ως εξής : Η μητέρα του , η Μαρία , αρραβωνιάστηκε με τον Ιωσήφ . Προτού όμως συνευρεθούν , έμεινε έγκυος με τη δύναμη του Αγίου Πνεύματος .
40001019	Ο μνηστήρας της ο Ιωσήφ , επειδή ήταν ευσεβής και δεν ήθελε να τη διαπομπεύσει , αποφάσισε να διαλύσει τον αρραβώνα , χωρίς επίσημη διαδικασία .
40001020	Όταν όμως κατέληξε σ ’ αυτή τη σκέψη , του εμφανίστηκε στον ύπνο του ένας άγγελος σταλμένος από το Θεό και του είπε : « Ιωσήφ , απόγονε του Δαβίδ , μη διστάσεις να πάρεις στο σπίτι σου τη Μαριάμ , τη γυναίκα σου , γιατί το παιδί που περιμένει προέρχεται από το Άγιο Πνεύμα .
40001021	Θα γεννήσει γιο , και θα του δώσουν το όνομα Ιησούς , γιατί αυτός θα σώσει το λαό του από τις αμαρτίες τους » .
40001022	Με όλα αυτά που έγιναν , εκπληρώθηκε ο λόγος του Κυρίου , που είχε πει ο προφήτης :
40001023	Η παρθένος θα μείνει έγκυος και θα γεννήσει γιο , και θα του δώσουν το όνομα Εμμανουήλ ,
40001024	Όταν ξύπνησε ο Ιωσήφ , έκανε όπως τον πρόσταξε ο άγγελος του Κυρίου και πήρε στο σπίτι του τη Μαρία τη γυναίκα του .
40001025	Και δεν είχε συζυγικές σχέσεις μαζί της · ωσότου γέννησε το γιο της τον πρωτότοκο και του έδωσε το όνομα Ιησούς .
40002001	Όταν γεννήθηκε ο Ιησούς στη Βηθλεέμ της Ιουδαίας , στα χρόνια του βασιλιά Ηρώδη , έφτασαν στα Ιεροσόλυμα σοφοί μάγοι από την Ανατολή
40002002	και ρωτούσαν : « Πού είναι ο νεογέννητος βασιλιάς των Ιουδαίων ; Είδαμε ν ’ ανατέλλει το άστρο του και ήρθαμε να τον προσκυνήσουμε » .
40002003	Όταν έμαθε το νέο ο Ηρώδης , ταράχτηκε , και μαζί του όλοι οι κάτοικοι των Ιεροσολύμων .
40002004	Φώναξε λοιπόν όλους τους αρχιερείς και τους γραμματείς του λαού , και ζήτησε να τον πληροφορήσουν πού θα γεννηθεί ο Μεσσίας .
40002005	Κι αυτοί του είπαν : « Στη Βηθλεέμ της Ιουδαίας , γιατί έτσι γράφει ο προφήτης :
40002006	Κι εσύ Βηθλεέμ , στην περιοχή του Ιούδα , δεν είσαι διόλου ασήμαντη ανάμεσα στις σπουδαιότερες πόλεις του Ιούδα , γιατί από σένα θα βγει αρχηγός , που θα οδηγήσει το λαό μου , τον Ισραήλ » .
40002007	Ο Ηρώδης τότε κάλεσε κρυφά τους μάγους κι έμαθε απ ’ αυτούς από πότε ακριβώς φάνηκε το άστρο .
40002008	Έπειτα τους έστειλε στη Βηθλεέμ λέγοντάς τους : « Πηγαίνετε και ψάξτε καλά για το παιδί · μόλις το βρείτε , να με ειδοποιήσετε , για να έρθω κι εγώ να το προσκυνήσω » .
40002009	Οι μάγοι άκουσαν το βασιλιά κι έφυγαν . Μόλις ξεκίνησαν , ξαναφάνηκε το άστρο που είχαν δει ν ’ ανατέλλει με τη γέννηση του παιδιού , και προχωρούσε μπροστά τους · τελικά ήρθε και στάθηκε πάνω από τον τόπο όπου βρισκόταν το παιδί .
40002010	Χάρηκαν πάρα πολύ που είδαν ξανά το αστέρι .
40002011	Όταν μπήκαν στο σπίτι , είδαν το παιδί με τη Μαρία , τη μητέρα του , κι έπεσαν στη γη και το προσκύνησαν . Ύστερα άνοιξαν τους θησαυρούς τους και του πρόσφεραν δώρα : χρυσάφι , λιβάνι και σμύρνα .
40002012	Ο Θεός όμως τους πρόσταξε στο όνειρό τους να μην ξαναγυρίσουν στον Ηρώδη · γι ’ αυτό έφυγαν για την πατρίδα τους από άλλο δρόμο .
40002013	Όταν αναχώρησαν οι μάγοι , ένας άγγελος του Θεού παρουσιάστηκε στον Ιωσήφ στο όνειρό του και του είπε : « Σήκω αμέσως , πάρε το παιδί και τη μητέρα του και φύγε στην Αίγυπτο και μείνε εκεί ωσότου σου πω . Γιατί ο Ηρώδης όπου να ’ ναι θα ψάξει να βρει το παιδί , για να το σκοτώσει » .
40002014	Ο Ιωσήφ σηκώθηκε αμέσως , πήρε το παιδί και τη μητέρα του και μέσα στη νύχτα έφυγε στην Αίγυπτο ·
40002015	εκεί έμεινε ώσπου πέθανε ο Ηρώδης . Έτσι εκπληρώθηκε ο λόγος του Κυρίου που είχε πει ο προφήτης : Από την Αίγυπτο κάλεσα το γιο μου .
40002016	Όταν κατάλαβε ο Ηρώδης πως οι μάγοι τον εξαπάτησαν , οργίστηκε πάρα πολύ . Έστειλε τότε στρατιώτες και σκότωσαν στη Βηθλεέμ και στην περιοχή της όλα τα παιδιά από δύο χρονών και κάτω , σύμφωνα με το χρόνο που εξακρίβωσε από τους μάγους .
40002017	Έτσι εκπληρώθηκε ο λόγος του Κυρίου , που είχε πει ο προφήτης Ιερεμίας :
40002018	Ακούστηκε στη Ραμά κραυγή , θρήνος , κλάματα και στεναγμός βαρύς · για τα παιδιά της κλαίει η Ραχήλ και πουθενά δε βρίσκει παρηγοριά , γιατί δεν υπάρχουν πια στη ζωή .
40002019	Όταν , λοιπόν , πέθανε ο Ηρώδης , ένας άγγελος σταλμένος από τον Κύριο εμφανίστηκε στον Ιωσήφ σε όνειρο στην Αίγυπτο ,
40002020	και του είπε : « Σήκω , πάρε το παιδί και τη μητέρα του και πήγαινε στη χώρα του Ισραήλ , γιατί πέθαναν όσοι ήθελαν να θανατώσουν το παιδί » .
40002021	Τότε ο Ιωσήφ σηκώθηκε , πήρε το παιδί και τη μητέρα του και γύρισε πάλι στη χώρα του Ισραήλ .
40002022	Όταν έμαθε πως βασιλιάς της Ιουδαίας είναι ο Αρχέλαος , στη θέση του πατέρα του , του Ηρώδη , φοβήθηκε να εγκατασταθεί εκεί . Με θεϊκή εντολή όμως , που του δόθηκε στο όνειρό του , αναχώρησε για την περιοχή της Γαλιλαίας .
40002023	Ήρθε , λοιπόν , κι εγκαταστάθηκε στην πόλη Ναζαρέτ . Έτσι εκπληρώθηκε για το Χριστό η προφητεία που έλεγε ότι θα ονομαστεί Ναζωραίος .
40003001	Εκείνο τον καιρό , εμφανίστηκε στην έρημο της Ιουδαίας ο Ιωάννης ο Βαπτιστής . Κήρυττε
40003002	κι έλεγε : « Μετανοείτε , γιατί έφτασε η βασιλεία του Θεού » .
40003003	Για τον Ιωάννη είχε προφητέψει ο προφήτης Ησαΐας : Μια φωνή βροντοφωνάζει στην έρημο : ετοιμάστε το δρόμο για τον Κύριο , ισιώστε τα μονοπάτια να περάσει .
40003004	 Ο Ιωάννης φορούσε ρούχα από τρίχες καμήλας και ζώνη δερμάτινη στη μέση του . Η τροφή του ήταν ακρίδες και μέλι από αγριομέλισσες .
40003005	 Σ ’ αυτόν τον άνθρωπο πήγαινε τότε όλος ο κόσμος , από τα Ιεροσόλυμα κι απ ’ όλη την Ιουδαία , κι απ ’ όλη την περιοχή του Ιορδάνη .
40003006	 Έρχονταν και τους βάφτιζε στον Ιορδάνη ποταμό , καθώς ομολογούσαν τις αμαρτίες τους .
40003007	Όταν ο Ιωάννης είδε πολλούς Φαρισαίους και Σαδουκαίους να έρχονται για να βαφτιστούν , τους είπε : « Οχιάς γεννήματα , ποιος σας είπε πως έτσι θα ξεφύγετε από την οργή του Θεού , που πλησιάζει ;
40003008	Αν θέλετε να γλιτώσετε , κάνετε έργα που ταιριάζουν σε όποιον πραγματικά μετανοεί .
40003009	Και μην αυταπατάστε λέγοντας , “ εμείς καταγόμαστε από τον Αβραάμ ” . Να είστε βέβαιοι πως ο Θεός , ακόμη κι απ ’ αυτές εδώ τις πέτρες μπορεί να κάνει απογόνους του Αβραάμ .
40003010	Το τσεκούρι βρίσκεται κιόλας στη ρίζα των δέντρων . Κάθε δέντρο που δε δίνει καλό καρπό θα κοπεί σύρριζα και θα ριχτεί στη φωτιά .
40003011	» Εγώ σας βαφτίζω με νερό , και το βάπτισμά μου είναι βάπτισμα μετάνοιας . Αυτός όμως που έρχεται ύστερα από μένα , είναι πιο ισχυρός από μένα , και δεν είμαι άξιος ούτε τα υποδήματά του να κρατήσω . Αυτός θα σας βαφτίσει με Άγιο Πνεύμα και φωτιά .
40003012	Κρατάει στο χέρι του το λιχνιστήρι , για να ξεκαθαρίσει το αλώνι του · το σιτάρι θα το συνάξει στην αποθήκη του , μα το άχυρο θα το κατακάψει στη φωτιά που δε σβήνει ποτέ » .
40003013	Τότε έρχεται ο Ιησούς από τη Γαλιλαία στον Ιορδάνη , προς τον Ιωάννη για να βαφτιστεί απ ’ αυτόν .
40003014	Ο Ιωάννης όμως τον εμπόδιζε λέγοντάς του : « Εγώ έχω ανάγκη να βαφτιστώ από σένα κι έρχεσαι εσύ σ ’ εμένα ; »
40003015	Ο Ιησούς όμως του αποκρίθηκε : « Ας τ ’ αφήσουμε τώρα αυτά , γιατί πρέπει να εκπληρώσουμε κι οι δυο μας ό , τι προβλέπει το σχέδιο του Θεού » . Τότε ο Ιωάννης τον άφησε να βαφτιστεί .
40003016	Βαφτίστηκε , λοιπόν , ο Ιησούς κι αμέσως βγήκε από το νερό . Κι αμέσως άνοιξαν γι ’ αυτόν οι ουρανοί και είδε το Πνεύμα του Θεού σαν περιστέρι να κατεβαίνει και να έρχεται πάνω του .
40003017	Ακούστηκε τότε μια φωνή από τα ουράνια που έλεγε : « Αυτός είναι ο αγαπημένος μου Υιός , αυτός είναι ο εκλεκτός μου » .
40004001	Τότε ο Ιησούς οδηγήθηκε από το Πνεύμα στην έρημο για να αντιμετωπίσει τους πειρασμούς του διαβόλου .
40004002	Σαράντα μέρες και σαράντα νύχτες δεν έφαγε τίποτε ο Ιησούς · ύστερα όμως πείνασε .
40004003	Τότε εμφανίστηκε αυτός που βάζει σε πειρασμό τους ανθρώπους και του είπε : « Αν είσαι Υιός του Θεού , πες να γίνουν αυτές οι πέτρες ψωμιά » .
40004004	Ο Ιησούς όμως του αποκρίθηκε : « Ο άνθρωπος , λέει η Γραφή , δε ζει μόνο με ψωμί , αλλά με κάθε λόγο που βγαίνει από το στόμα του Θεού » .
40004005	Ύστερα τον οδήγησε ο διάβολος στην άγια πόλη , την Ιερουσαλήμ και τον έστησε στο πιο ψηλό μέρος του ναού
40004006	και του είπε : « Αν είσαι Υιός του Θεού , πέσε κάτω · γιατί η Γραφή λέει : Θα δώσει εντολή για σένα στους αγγέλους του και θα σε σηκώσουν στα χέρια τους , για να μη σκοντάψει σε πέτρα το πόδι σου » .
40004007	 Μα ο Ιησούς του είπε : « Αλλού όμως λέει η Γραφή : δεν πρέπει να βάλεις σε δοκιμασία τον Κύριο , το Θεό σου » .
40004008	Πάλι τον οδήγησε ο διάβολος σ ’ ένα πολύ ψηλό βουνό και του έδειξε όλα του κόσμου τα βασίλεια και τη λαμπρότητά τους .
40004009	Ύστερα του είπε : « Όλα αυτά θα σου τα δώσω , αν πέσεις και με προσκυνήσεις » .
40004010	Ο Ιησούς όμως του απάντησε : « Φύγε από μπροστά μου , σατανά ! Η Γραφή το λέει καθαρά : μόνο τον Κύριο το Θεό σου θα προσκυνάς και μόνο αυτόν θα λατρεύεις » .
40004011	Τότε ο διάβολος άφησε τον Ιησού , και άγγελοι Θεού ήρθαν και τον υπηρετούσαν .
40004012	Όταν έμαθε ο Ιησούς πως συνέλαβαν τον Ιωάννη , έφυγε για τη Γαλιλαία .
40004013	Εγκατέλειψε όμως τη Ναζαρέτ και πήγε κι έμεινε στην Καπερναούμ , πόλη που βρίσκεται στις όχθες της λίμνης , στην περιοχή των φυλών Ζαβουλών και Νεφθαλείμ .
40004014	Έτσι πραγματοποιήθηκε η προφητεία του Ησαΐα που λέει :
40004015	Η χώρα του Ζαβουλών και η χώρα του Νεφθαλείμ , εκεί που ο δρόμος πάει για τη θάλασσα και πέρα από τον Ιορδάνη , η Γαλιλαία που την κατοικούν ειδωλολάτρες ,
40004016	οι άνθρωποι που κατοικούνε στο σκοτάδι είδαν φως δυνατό . Και για όσους μένουν στη χώρα που τη σκιάζει ο θάνατος ανέτειλε ένα φως για χάρη τους .
40004017	Από τότε άρχισε κι ο Ιησούς να κηρύττει και να λέει : « Μετανοείτε γιατί έφτασε η βασιλεία του Θεού » .
40004018	Καθώς ο Ιησούς περπατούσε στην όχθη της λίμνης της Γαλιλαίας , είδε δύο αδέρφια , το Σίμωνα , που τον έλεγαν και Πέτρο , και τον αδερφό του τον Ανδρέα , να ρίχνουν τα δίχτυα στη λίμνη , γιατί ήταν ψαράδες .
40004019	« Ακολουθήστε με » , τους λέει , « και θα σας κάνω ψαράδες ανθρώπων » .
40004020	Κι αυτοί αμέσως άφησαν τα δίχτυα και τον ακολούθησαν .
40004021	Προχωρώντας πιο πέρα από ’ κει , είδε δύο άλλους αδερφούς , τον Ιάκωβο , γιο του Ζεβεδαίου , και τον αδερφό του τον Ιωάννη . Βρίσκονταν στο ψαροκάικο μαζί με τον πατέρα τους το Ζεβεδαίο και τακτοποιούσαν τα δίχτυα τους . Τους κάλεσε ,
40004022	κι αυτοί άφησαν αμέσως το καΐκι και τον πατέρα τους και τον ακολούθησαν .
40004023	Ο Ιησούς περιόδευε όλη τη Γαλιλαία . Δίδασκε στις συναγωγές τους , κήρυττε το χαρμόσυνο μήνυμα για τον ερχομό της βασιλείας του Θεού , και γιάτρευε τους ανθρώπους από κάθε ασθένεια και κάθε αδυναμία .
40004024	Η φήμη του απλώθηκε σ ’ όλη τη Συρία . Του έφερναν όλους όσοι έπασχαν από διάφορα νοσήματα και τους τυραννούσαν κάθε είδους ασθένειες , όπως ακόμα δαιμονισμένους και επιληπτικούς και παράλυτους , και τους γιάτρευε .
40004025	Και τον ακολούθησε πολύς κόσμος από τη Γαλιλαία , τη Δεκάπολη , τα Ιεροσόλυμα και την Ιουδαία και από την Περαία .
40005001	Όταν ο Ιησούς είδε τα πλήθη ανέβηκε στο όρος , κάθισε , και οι μαθητές του ήρθαν κοντά του .
40005002	Τότε εκείνος άρχισε να τους διδάσκει μ ’ αυτά τα λόγια :
40005003	« Μακάριοι όσοι νιώθουν τον εαυτό τους φτωχό μπροστά στο Θεό , γιατί δική τους είναι η βασιλεία του Θεού .
40005004	» Μακάριοι όσοι θλίβονται για τις αμαρτίες τους και το κακό που κυριαρχεί στον κόσμο , γιατί αυτοί θα παρηγορηθούν από το Θεό .
40005005	» Μακάριοι όσοι φέρονται με πραότητα στους άλλους , γιατί αυτοί θα κληρονομήσουν τη γη της επαγγελίας .
40005006	» Μακάριοι όσοι πεινούν και διψούν για την επικράτηση του θελήματος του Θεού , γιατί ο Θεός θα ικανοποιήσει την επιθυμία τους .
40005007	» Μακάριοι όσοι δείχνουν έλεος στους άλλους , γιατί σ ’ αυτούς θα δείξει ο Θεός το έλεός του .
40005008	» Μακάριοι όσοι έχουν καθαρή καρδιά , γιατί αυτοί θα δουν το πρόσωπο του Θεού .
40005009	» Μακάριοι όσοι φέρνουν την ειρήνη στους ανθρώπους , γιατί αυτοί θα ονομαστούν παιδιά του Θεού .
40005010	» Μακάριοι όσοι διώκονται για την επικράτηση του θελήματος του Θεού , γιατί σ ’ αυτούς ανήκει η βασιλεία του Θεού . όταν σας χλευάσουν και σας καταδιώξουν και σας κακολογήσουν με κάθε ψεύτικη κατηγορία εξαιτίας μου .
40005011	 Μακάριοι είστε όταν σας χλευάσουν και σας καταδιώξουν και σας κακολογήσουν με κάθε ψεύτικη κατηγορία εξαιτίας μου .
40005012	Να αισθάνεστε χαρά και αγαλλίαση , γιατί θ ’ ανταμειφθείτε με το παραπάνω στους ουρανούς . Έτσι καταδίωξαν και τους προφήτες πριν από σας » .
40005013	« Ό , τι είναι το αλάτι για την τροφή , είστε κι εσείς για τον κόσμο . Αν το αλάτι χάσει την αρμύρα του , πώς θα την ξαναποκτήσει ; Δε χρησιμεύει πια σε τίποτε · το πετούν έξω στο δρόμο και το πατούν οι άνθρωποι .
40005014	» Εσείς είστε το φως για τον κόσμο · μια πόλη χτισμένη ψηλά στο βουνό , δεν μπορεί να κρυφτεί .
40005015	» Οι άνθρωποι , όταν ανάψουν το λυχνάρι , δεν το βάζουν κάτω από το δοχείο με το οποίο μετρούν το σιτάρι , αλλά το τοποθετούν στο λυχνοστάτη , για να φωτίζει όλους τους ανθρώπους του σπιτιού .
40005016	Έτσι να λάμψει και το δικό σας φως μπροστά στους ανθρώπους , για να δουν τα καλά σας έργα και να δοξολογήσουν τον ουράνιο Πατέρα σας » .
40005017	« Μη νομίσετε πως ήρθα για να καταργήσω το νόμο ή τους προφήτες . Δεν ήρθα για να τα καταργήσω , αλλά για να τα πραγματοποιήσω .
40005018	Σας βεβαιώνω πως όσο υπάρχει ο κόσμος , έως τη συντέλειά του , δε θα πάψει να ισχύει ούτε ένα γιώτα ή μία οξεία από το νόμο .
40005019	Όποιος , λοιπόν , καταργήσει ακόμα και μία από τις πιο μικρές εντολές αυτού του νόμου και διδάξει έτσι τους άλλους , θα θεωρηθεί ελάχιστος στη βασιλεία του Θεού . Ενώ όποιος τις τηρήσει όλες και διδάξει έτσι και τους άλλους , αυτός θα θεωρηθεί μεγάλος στη βασιλεία του Θεού .
40005020	» Γι ’ αυτό να έχετε υπόψη σας ότι , αν η ευσέβειά σας δεν ξεπεράσει την ευσέβεια των γραμματέων και των Φαρισαίων , δε θα μπείτε στη βασιλεία του Θεού .
40005021	» Έχετε ακούσει την εντολή που δόθηκε παλιά στους προγόνους μας : “ να μην κάνεις φόνο , κι όποιος κάνει φόνο πρέπει να καταδικαστεί από το τοπικό δικαστήριο ” .
40005022	Εγώ όμως σας λέω πως ακόμα κι όποιος οργίζεται εναντίον του αδερφού του χωρίς λόγο , πρέπει να καταδικαστεί από το τοπικό δικαστήριο . Κι όποιος πει τον αδερφό του “ ρακά ” , δηλαδή “ ανόητο ” , πρέπει να καταδικαστεί από το μεγάλο συνέδριο . Κι όποιος τον πει “ μωρέ ” , δηλαδή “ ηλίθιο ” , πρέπει να καταδικαστεί στη φωτιά της κόλασης .
40005023	Γι ’ αυτό , όταν προσφέρεις το δώρο σου στο ναό κι εκεί θυμηθείς πως ο αδερφός σου έχει κάτι εναντίον σου ,
40005024	άφησε εκεί , μπροστά στο θυσιαστήριο του ναού , το δώρο σου και πήγαινε να συμφιλιωθείς πρώτα με τον αδερφό σου , και ύστερα έλα να προσφέρεις το δώρο σου .
40005025	Κοίταξε να συμβιβαστείς γρήγορα με τον αντίδικό σου , όσο ακόμα βρίσκεστε στο δρόμο προς το δικαστήριο · γιατί ύστερα ο αντίδικος θα σε παραδώσει στο δικαστή , κι ο δικαστής θα σε παραδώσει στο δεσμοφύλακα , κι αυτός θα σε κλείσει στη φυλακή .
40005026	Σε βεβαιώνω πως δε θα μπορέσεις να βγεις από ’ κει , πριν ξεπληρώσεις και το τελευταίο δίλεπτο » .
40005027	« Ακούσατε επίσης πως δόθηκε στους προγόνους μας η εντολή : μη μοιχεύσεις .
40005028	Εγώ όμως σας λέω πως όποιος βλέπει μια γυναίκα με πονηρή επιθυμία , έχει κιόλας διαπράξει μέσα του μοιχεία μ ’ αυτήν .
40005029	Κι αν κάτι τόσο σπουδαίο σαν το δεξί σου μάτι σε σκανδαλίζει , βγάλ ’ το και πέταξέ το · γιατί σε συμφέρει να χάσεις ένα μέλος σου , παρά να ριχτεί όλο το σώμα σου στην κόλαση .
40005030	Κι αν κάτι τόσο σπουδαίο σαν το δεξί σου χέρι σε σκανδαλίζει , κόψε το και πέταξέ το · γιατί σε συμφέρει να χάσεις ένα μέλος σου , παρά να ριχτεί όλο το σώμα σου στην κόλαση » .
40005031	« Δόθηκε ακόμα η εντολή : όποιος χωρίσει τη γυναίκα του , να της δώσει έγγραφο διαζυγίου .
40005032	Εγώ όμως σας λέω πως όποιος χωρίσει τη γυναίκα του για οποιονδήποτε λόγο , εκτός από πορνεία , την οδηγεί στη μοιχεία · αλλά κι όποιος παντρευτεί χωρισμένη διαπράττει μοιχεία » .
40005033	« Έχετε επίσης ακούσει την εντολή που δόθηκε παλιά στους προγόνους μας : να μη γίνεις επίορκος , αλλά να τηρήσεις τους όρκους που έδωσες στο όνομα του Κυρίου .
40005034	Εγώ όμως σας λέω να μην ορκίζεστε καθόλου · ούτε στον ουρανό , γιατί είναι ο θρόνος του Θεού ·
40005035	ούτε στη γη , γιατί είναι το σκαμνί όπου πατούν τα πόδια του · ούτε στα Ιεροσόλυμα , γιατί είναι η πόλη του Θεού , του μεγάλου βασιλιά ·
40005036	αλλά ούτε στο κεφάλι σου να ορκιστείς , γιατί δεν μπορείς να κάνεις ούτε μία τρίχα του άσπρη ή μαύρη .
40005037	Το “ ναι ” σας να είναι ναι και το “ όχι ” σας να είναι όχι · καθετί πέρα απ ’ αυτά , προέρχεται από τον πονηρό » .
40005038	« Έχετε επίσης ακούσει πως δόθηκε η εντολή : ν ’ ανταποδίδεις οφθαλμόν αντί οφθαλμού και οδόντα αντί οδόντος .
40005039	Εγώ όμως σας λέω να μην αντιστέκεστε στον κακό άνθρωπο · αλλά αν κάποιος σε χτυπήσει στο δεξί μάγουλο , γύρισέ του και το άλλο .
40005040	Κι αν κάποιος θέλει να σε πάει στο δικαστήριο για να σου πάρει το πουκάμισο , άφησέ του και το πανωφόρι .
40005041	Κι αν σε πάρει κάποιος αγγαρεία για ένα μίλι , πήγαινε μαζί του δύο .
40005042	Σ ’ εκείνον που σου ζητάει κάτι , να του το δίνεις , κι αν κάποιος θέλει να του δανείσεις κάτι , μην του το αρνηθείς » .
40005043	« Έχετε ακούσει πως δόθηκε η εντολή : “ ν ’ αγαπήσεις τον πλησίον σου και να μισήσεις τον εχθρό σου ” .
40005044	Εγώ όμως σας λέω : Ν ’ αγαπάτε τους εχθρούς σας , να δίνετε ευχές σ ’ αυτούς που σας δίνουν κατάρες , να ευεργετείτε αυτούς που σας μισούν , και να προσεύχεστε γι ’ αυτούς που σας κακομεταχειρίζονται και σας καταδιώκουν .
40005045	Έτσι θα γίνετε παιδιά του ουράνιου Πατέρα σας , γιατί αυτός ανατέλλει τον ήλιο του για κακούς και καλούς και στέλνει τη βροχή σε δικαίους και αδίκους .
40005046	Γιατί , αν αγαπήσετε μόνο όσους σας αγαπούν , ποια αμοιβή περιμένετε από το Θεό ; Το ίδιο δεν κάνουν κι οι τελώνες ;
40005047	Κι αν χαιρετάτε μόνο τους φίλους σας , τι παραπάνω κάνετε από τους άλλους ; Μήπως και οι τελώνες το ίδιο δεν κάνουν ;
40005048	Να γίνετε , λοιπόν , κι εσείς τέλειοι , όπως τέλειος είναι και ο Πατέρας σας ο ουράνιος » .
40006001	« Να προσέχετε την ελεημοσύνη σας , να μη γίνεται μπροστά στους ανθρώπους , με σκοπό να σας επιδοκιμάσουν . Γιατί αν γίνεται έτσι , μην περιμένετε ανταμοιβή από τον ουράνιο Πατέρα σας .
40006002	» Όταν κάνεις ελεημοσύνη , μην το διατυμπανίσεις , όπως κάνουν οι υποκριτές στις συναγωγές και στους δρόμους , για να τους τιμήσουν οι άνθρωποι · σας βεβαιώνω πως αυτή η τιμή είναι όλη κι όλη η ανταμοιβή τους .
40006003	Εσύ , αντίθετα , όταν δίνεις ελεημοσύνη , ας μην ξέρει ούτε το αριστερό σου χέρι τι κάνει το δεξί σου ,
40006004	για να ’ ναι αληθινά κρυφή η ελεημοσύνη σου . Κι ο Πατέρας σου , που βλέπει τις κρυφές πράξεις , θα σε ανταμείψει φανερά » .
40006005	« Κι όταν προσεύχεσαι , να μην είσαι σαν τους υποκριτές , που τους αρέσει να στέκονται και να προσεύχονται στις συναγωγές και στα σταυροδρόμια , για να κάνουν καλή εντύπωση στους ανθρώπους · σας βεβαιώνω πως αυτή είναι όλη κι όλη η ανταμοιβή τους .
40006006	Εσύ , αντίθετα , όταν προσεύχεσαι , πήγαινε στο πιο απόμερο δωμάτιο του σπιτιού σου , κλείσε την πόρτα σου και προσευχήσου εκεί κρυφά στον Πατέρα σου · κι ο Πατέρας σου , που βλέπει τις κρυφές πράξεις , θα σε ανταμείψει φανερά .
40006007	Όταν προσεύχεστε , μη φλυαρείτε όπως οι ειδωλολάτρες , που νομίζουν ότι με την πολυλογία τους θα εισακουστούν .
40006008	Μη γίνετε όμοιοι μ ’ αυτούς · γιατί ο Πατέρας σας ξέρει από τι έχετε ανάγκη , προτού ακόμα του το ζητήσετε » .
40006009	« Εσείς , λοιπόν , έτσι να προσεύχεστε : Πατέρα μας , που βρίσκεσαι στους ουρανούς , κάνε να σε δοξάσουν όλοι ως Θεό ,
40006010	να έρθει η βασιλεία σου · να γίνει το θέλημά σου και από τους ανθρώπους , όπως γίνεται από τις ουράνιες δυνάμεις .
40006011	Δώσε μας σήμερα τον απαραίτητο για τη ζωή μας άρτο .
40006012	Και χάρισέ μας τα χρέη των αμαρτιών μας , όπως κι εμείς τα χαρίζουμε στους δικούς μας οφειλέτες .
40006013	Και μη μας αφήσεις να πέσουμε σε πειρασμό , αλλά γλίτωσέ μας από τον πονηρό . » Γιατί σ ’ εσένα ανήκει παντοτινά η βασιλεία , η δύναμη και η δόξα . Αμήν » .
40006014	« Γιατί , αν συγχωρήσετε τους ανθρώπους για τα παραπτώματά τους , θα σας συγχωρήσει κι εσάς ο ουράνιος Πατέρας σας .
40006015	Αν όμως δε συγχωρήσετε στους ανθρώπους τα παραπτώματά τους , ούτε κι ο Πατέρας σας θα συγχωρήσει τα δικά σας παραπτώματα » .
40006016	« Όταν νηστεύετε , να μη γίνεστε σκυθρωποί , όπως οι υποκριτές , που παραμορφώνουν την όψη τους για να δείξουν στους ανθρώπους πως νηστεύουν . Σας βεβαιώνω πως έτσι έχουν κιόλας λάβει την ανταμοιβή τους .
40006017	Εσύ , αντίθετα , όταν νηστεύεις , περιποιήσου τα μαλλιά σου και νίψε το πρόσωπό σου ,
40006018	για να μη φανεί στους ανθρώπους η νηστεία σου , αλλά στον Πατέρα σου , που βλέπει τις κρυφές πράξεις · και ο Πατέρας σου , που βλέπει τις κρυφές πράξεις , θα σου το ανταποδώσει φανερά » .
40006019	« Μη μαζεύετε θησαυρούς πάνω στη γη , όπου τους αφανίζει ο σκόρος και η σκουριά , κι όπου οι κλέφτες κάνουν διαρρήξεις και τους κλέβουν .
40006020	Αντίθετα , να μαζεύετε θησαυρούς στον ουρανό , όπου δεν τους αφανίζουν ούτε ο σκόρος ούτε η σκουριά , κι όπου οι κλέφτες δεν κάνουν διαρρήξεις και δεν τους κλέβουν .
40006021	Γιατί όπου είναι ο θησαυρός σας εκεί θα είναι και η καρδιά σας » .
40006022	« Το λυχνάρι του σώματος είναι τα μάτια . Αν λοιπόν τα μάτια σου είναι γερά , όλο το σώμα σου θα είναι στο φως .
40006023	Αν όμως τα μάτια σου είναι χαλασμένα , όλο το σώμα σου θα είναι στο σκοτάδι . Κι αν το φως που έχεις , μεταβληθεί σε σκοτάδι , σκέψου πόσο θα ’ ναι το σκοτάδι ! »
40006024	« Κανείς δεν μπορεί να είναι δούλος σε δύο κυρίους · γιατί ή θα μισήσει τον ένα και θα αγαπήσει τον άλλο , ή θα στηριχτεί στον ένα και θα περιφρονήσει τον άλλο . Δεν μπορείτε να είστε δούλοι και στο Θεό και στο χρήμα » .
40006025	« Γι ’ αυτό , λοιπόν , σας λέω : Μη μεριμνάτε για τη ζωή σας , τι θα φάτε και τι θα πιείτε ούτε για το σώμα σας , τι θα ντυθείτε . Η ζωή δεν είναι σπουδαιότερη από την τροφή ; Και το σώμα δεν είναι σπουδαιότερο από το ντύσιμο ;
40006026	Κοιτάξτε τα πουλιά που δε σπέρνουν ούτε θερίζουν ούτε συνάζουν αγαθά σε αποθήκες , κι όμως ο ουράνιος Πατέρας σας τα τρέφει · εσείς δεν αξίζετε πολύ περισσότερο απ ’ αυτά ;
40006027	Κι έπειτα , ποιος από σας μπορεί με το άγχος του να προσθέσει έναν πήχυ στο ανάστημά του ;
40006028	Και γιατί τόσο άγχος για το ντύσιμό σας ; Ας σας διδάξουν τα αγριόκρινα πώς μεγαλώνουν · δεν κοπιάζουν ούτε γνέθουν ·
40006029	κι όμως σας βεβαιώνω πως ούτε ο Σολομών σ ’ όλη του τη μεγαλοπρέπεια δεν ντυνόταν όπως ένα από αυτά .
40006030	Αν όμως ο Θεός ντύνει έτσι το αγριόχορτο , που σήμερα υπάρχει κι αύριο θα το ρίξουν στη φωτιά , δε θα φροντίσει πολύ περισσότερο για σας , ολιγόπιστοι ;
40006031	Μην έχετε , λοιπόν , άγχος και μην αρχίσετε να λέτε : “ τι θα φάμε ; ” ή : “ τι θα πιούμε ; ” ή : “ τι θα ντυθούμε ; ”
40006032	γιατί για όλα αυτά αγωνιούν όσοι δεν εμπιστεύονται το Θεό · ο ουράνιος όμως Πατέρας σας ξέρει καλά ότι έχετε ανάγκη απ ’ όλα αυτά .
40006033	Γι ’ αυτό πρώτα απ ’ όλα να επιζητείτε τη βασιλεία του Θεού και την επικράτηση του θελήματός του , κι όλα αυτά θα ακολουθήσουν .
40006034	Μην αγωνιάτε , λοιπόν , για το αύριο , γιατί η αυριανή μέρα θα έχει τις δικές της φροντίδες . Φτάνουν οι έγνοιες τής κάθε μέρας » .
40007001	« Μην κρίνετε τους συνανθρώπους σας , για να μη σας κρίνει κι εσάς ο Θεός .
40007002	Με το κριτήριο που κρίνετε θα κριθείτε , και με το μέτρο που μετράτε θα μετρηθείτε .
40007003	Πώς μπορείς και βλέπεις το σκουπιδάκι στο μάτι του αδερφού σου και δε νιώθεις ένα ολόκληρο δοκάρι στο δικό σου μάτι ;
40007004	Ή πώς θα πεις στον αδερφό σου “ άφησέ με να σου βγάλω το σκουπιδάκι από το μάτι σου ” , όταν έχεις ένα ολόκληρο δοκάρι στο δικό σου μάτι ;
40007005	Υποκριτή ! Βγάλε πρώτα από το μάτι σου το δοκάρι , και τότε θα δεις καθαρά και θα μπορέσεις να βγάλεις το σκουπιδάκι από το μάτι του αδερφού σου » .
40007006	« Μη δώσετε τα άγια πράγματα στους σκύλους ούτε να πετάξετε τα μαργαριτάρια στους χοίρους , γιατί αλλιώς , οι χοίροι θα τα καταπατήσουν με τα πόδια τους κι οι σκύλοι θα στραφούν εναντίον σας και θα σας καταξεσκίσουν » .
40007007	« Ζητάτε και θα σας δοθεί , ψάχνετε και θα βρείτε , χτυπάτε την πόρτα και θα σας ανοιχτεί .
40007008	Γιατί όποιος ζητάει λαβαίνει κι όποιος ψάχνει βρίσκει κι όποιος χτυπά του ανοίγεται .
40007009	Μα και ποιος από σας , αν του ζητήσει το παιδί του ψωμί , θα του δώσει λιθάρι ;
40007010	Ή , αν του ζητήσει ψάρι , θα του δώσει φίδι ;
40007011	Αφού , λοιπόν , εσείς , παρ ’ όλο που είστε αμαρτωλοί , ξέρετε να δίνετε στα παιδιά σας καλά πράγματα , πολύ περισσότερο ο ουράνιος Πατέρας σας θα δώσει αγαθά σ ’ όσους του τα ζητούν » .
40007012	« Όλα όσα θέλετε να σας κάνουν οι άλλοι άνθρωποι , αυτά να τους κάνετε κι εσείς · σ ’ αυτό συνοψίζονται ο νόμος και οι προφήτες » .
40007013	« Μπείτε από τη στενή πύλη · γιατί είναι πλατιά η πύλη κι ευρύχωρη η οδός που οδηγεί στο χαμό , και πολλοί μπαίνουν απ ’ αυτήν .
40007014	Είναι στενή η πύλη και γεμάτη δυσκολίες η οδός που οδηγεί στη ζωή , και λίγοι είναι εκείνοι που τη βρίσκουν » .
40007015	« Φυλαχτείτε από τους ψευδοπροφήτες , που σας έρχονται ντυμένοι σαν πρόβατα , από μέσα τους όμως είναι λύκοι αρπακτικοί .
40007016	Θα τους καταλάβετε από τα έργα τους . Μήπως μαζεύουν από τ ’ αγκάθια σταφύλια ή από τα τριβόλια σύκα ;
40007017	Ένα καλό δέντρο κάνει καλούς καρπούς , ενώ το άχρηστο δέντρο κάνει άχρηστους καρπούς .
40007018	Δεν μπορεί το καλό δέντρο να κάνει άχρηστους καρπούς ούτε το άχρηστο δέντρο να κάνει καλούς καρπούς .
40007019	Κι όποιο δέντρο δεν κάνει καλούς καρπούς , το κόβουν και το ρίχνουν στη φωτιά .
40007020	Θα τους καταλάβετε , λοιπόν , από τους καρπούς των » .
40007021	« Στη βασιλεία του Θεού δε θα μπει όποιος μου λέει “ Κύριε , Κύριε ” , αλλά όποιος κάνει το θέλημα του ουράνιου Πατέρα μου .
40007022	Την ημέρα της κρίσεως πολλοί θα μου πουν : “ Κύριε , Κύριε , δεν προφητέψαμε στο όνομά σου ; Δε διώξαμε δαιμόνια στο όνομά σου ; Δεν κάναμε τόσα θαύματα στο όνομά σου ; ”
40007023	Και τότε θα τους πω κι εγώ : “ ποτέ δε σας ήξερα · φύγετε μακριά μου , εσείς που αντιστρατεύεστε το νόμο του Θεού ” » .
40007024	« Όποιος ακούει αυτά τα λόγια μου και τα τηρεί , αυτόν τον παρομοιάζω μ ’ έναν συνετό άνθρωπο , που έχτισε το σπίτι του πάνω στο βράχο .
40007025	Έτσι , όταν ήρθε η βροχή και πλημμύρισαν τα ποτάμια και φύσηξαν οι άνεμοι και έπεσαν ορμητικά πάνω σ ’ εκείνο το σπίτι , δεν γκρεμίστηκε , γιατί είχε θεμελιωθεί πάνω στο βράχο .
40007026	Κι όποιος ακούει αυτά τα λόγια μου , μα δεν τα τηρεί στην πράξη , μοιάζει μ ’ έναν άμυαλο άνθρωπο , που έχτισε το σπίτι του πάνω στην άμμο .
40007027	Έτσι , όταν ήρθε η βροχή και πλημμύρισαν τα ποτάμια και φύσηξαν οι άνεμοι κι έπεσαν πάνω σ ’ εκείνο το σπίτι , αυτό γκρεμίστηκε · και η πτώση του έγινε με πάταγο μεγάλο » .
40007028	Όταν τελείωσε ο Ιησούς μ ’ αυτά τα λόγια , ο κόσμος είχε εντυπωσιασθεί βαθιά από τη διδασκαλία του .
40007029	Γιατί τους δίδασκε με αυθεντία , κι όχι όπως οι γραμματείς .
40008001	Όταν κατέβηκε ο Ιησούς από το όρος , τον ακολούθησε κόσμος πολύς .
40008002	Ένας λεπρός τον πλησίασε , τον προσκύνησε και του είπε : « Κύριε , αν θέλεις , μπορείς να με καθαρίσεις από τη λέπρα » .
40008003	Ο Ιησούς άπλωσε το χέρι , τον άγγιξε και του είπε : « Θέλω · να καθαριστείς από τη λέπρα » . Κι αμέσως καθαρίστηκε από τη λέπρα του .
40008004	Του λέει τότε ο Ιησούς : « Πρόσεξε , μην το πεις σε κανένα · για να τους αποδείξεις όμως ότι θεραπεύτηκες , πήγαινε να δείξεις τον εαυτό σου στον ιερέα , και πρόσφερε το δώρο που έχει καθορίσει ο Μωυσής » .
40008005	Μόλις μπήκε ο Ιησούς στην Καπερναούμ , τον πλησίασε ένας εκατόνταρχος και τον παρακαλούσε
40008006	μ ’ αυτά τα λόγια : « Κύριε , ο δούλος μου είναι κατάκοιτος στο σπίτι , παράλυτος , και υποφέρει φοβερά » .
40008007	Ο Ιησούς του λέει : « Εγώ θα έρθω και θα τον θεραπεύσω » .
40008008	Ο εκατόνταρχος του αποκρίθηκε : « Κύριε , δεν είμαι άξιος να σε δεχτώ στο σπίτι μου · πες όμως μόνο ένα λόγο , και θα γιατρευτεί ο δούλος μου .
40008009	Είμαι κι εγώ άνθρωπος κάτω από εξουσία , και έχω στρατιώτες στη διοίκησή μου · λέω στον ένα “ πήγαινε ” και πηγαίνει , και στον άλλο “ έλα ” και έρχεται , και στο δούλο μου “ κάνε αυτό ” και το κάνει » .
40008010	Όταν τον άκουσε ο Ιησούς , θαύμασε και είπε σ ’ όσους τον ακολουθούσαν : « Σας βεβαιώνω πως τόση πίστη ούτε ανάμεσα στους Ισραηλίτες δε βρήκα .
40008011	Και σας λέω πως θα ’ ρθουν πολλοί από ανατολή και δύση και θα καθίσουν μαζί με τον Αβραάμ , τον Ισαάκ και τον Ιακώβ στο τραπέζι της βασιλείας των ουρανών ,
40008012	ενώ οι κληρονόμοι της βασιλείας θα πεταχτούν έξω στο σκοτάδι · εκεί θα κλαίνε , και θα τρίζουν τα δόντια τους » .
40008013	Ύστερα είπε στον εκατόνταρχο ο Ιησούς : « Πήγαινε , κι ας γίνει αυτό που πίστεψες » . Και γιατρεύτηκε ο δούλος εκείνη την ώρα .
40008014	Όταν έφτασε ο Ιησούς στο σπίτι του Πέτρου , είδε την πεθερά του στο κρεβάτι με πυρετό .
40008015	Μόλις έπιασε το χέρι της , την άφησε ο πυρετός κι εκείνη σηκώθηκε και τον υπηρετούσε .
40008016	Κατά το δειλινό τού έφεραν πολλούς δαιμονισμένους , και μόνο με το λόγο του έδιωχνε τα πονηρά πνεύματα . Επίσης θεράπευσε όλους τους αρρώστους ,
40008017	κι έτσι εκπληρώθηκε αυτό που είχε ειπωθεί μέσω του προφήτη Ησαΐα μ ’ αυτά τα λόγια : Αυτός πήρε τις ασθένειές μας και βάσταξε τις αρρώστιες μας .
40008018	Όταν είδε ο Ιησούς να τον τριγυρίζει πολύς κόσμος , έδωσε την εντολή να περάσουν στην απέναντι όχθη της λίμνης .
40008019	Τον πλησίασε τότε ένας γραμματέας και του είπε : « Διδάσκαλε , θα σε ακολουθήσω όπου κι αν πας » .
40008020	Ο Ιησούς του λέει : « Οι αλεπούδες έχουν καταφύγιο , και τα πουλιά έχουν φωλιές · ο Υιός όμως του Ανθρώπου δεν έχει πού να γείρει το κεφάλι » .
40008021	Ένας άλλος πάλι από τους μαθητές του του είπε : « Κύριε , άφησέ με να πάω πρώτα να θάψω τον πατέρα μου » .
40008022	Ο Ιησούς όμως του είπε : « Ακολούθησέ με κι άφησε τους νεκρούς να θάψουν τους νεκρούς τους » .
40008023	Ο Ιησούς μπήκε στο πλοιάριο , και τον ακολούθησαν και οι μαθητές του .
40008024	Ξαφνικά έγινε μεγάλη τρικυμία στη λίμνη , έτσι που τα κύματα σκέπαζαν το πλοιάριο · αυτός όμως κοιμόταν .
40008025	Πήγαν τότε οι μαθητές του και τον ξύπνησαν λέγοντας : « Κύριε , σώσε μας , χανόμαστε » .
40008026	Και τους λέει : « Ολιγόπιστοι , γιατί είστε δειλοί ; » Μετά σηκώθηκε και επιτίμησε τους ανέμους και τη θάλασσα , κι έγινε απόλυτη γαλήνη .
40008027	Και οι άνθρωποι είπαν γεμάτοι κατάπληξη : « Ποιος είν ’ αυτός , που τον υπακούνε οι άνεμοι και η θάλασσα ; »
40008028	Όταν έφτασε στην απέναντι όχθη , στην περιοχή των Γεργεσηνών , τον συνάντησαν δύο δαιμονισμένοι που έρχονταν από τα μνήματα , τόσο φοβεροί , που κανένας δεν τολμούσε να περάσει από κείνον το δρόμο .
40008029	Και με κραυγές του έλεγαν : « Τι δουλειά έχεις εσύ μ ’ εμάς , Υιέ του Θεού ; Ήρθες εδώ να μας βασανίσεις πριν την ώρα μας ; »
40008030	Μακριά απ ’ αυτούς έβοσκε ένα μεγάλο κοπάδι από χοίρων .
40008031	Και οι δαίμονες τον παρακαλούσαν λέγοντας : « Αν είναι να μας διώξεις , άφησέ μας να πάμε στο κοπάδι των χοίρων » .
40008032	Κι εκείνος τους είπε : « Πηγαίνετε » . Αυτοί βγήκαν και πήγαν στο κοπάδι των χοίρων . Και όλο το κοπάδι των χοίρων όρμησε και γκρεμίστηκε στη λίμνη και πνίγηκαν μέσα στα νερά .
40008033	Οι βοσκοί έφυγαν , πήγαν στην πόλη και ανάγγειλαν όλα τα συμβάντα και ό , τι έγινε με τους δαιμονισμένους .
40008034	Βγήκε τότε όλη η πόλη να συναντήσει τον Ιησού , κι όταν τον είδαν , τον παρακάλεσαν να φύγει από την περιοχή τους .
40009001	Ο Ιησούς επιβιβάστηκε στο πλοίο , διέσχισε τη λίμνη και ήρθε στην πόλη του .
40009002	Τότε του έφεραν έναν παράλυτο ξαπλωμένο σ ’ ένα κρεβάτι . Όταν είδε ο Ιησούς την πίστη τους , είπε στον παράλυτο : « Θάρρος , παιδί μου , σου συγχωρήθηκαν οι αμαρτίες σου » .
40009003	Τότε μερικοί από τους γραμματείς είπαν μέσα τους : « Μα αυτός προσβάλλει το Θεό » .
40009004	Ο Ιησούς όμως , που κατάλαβε τις σκέψεις τους , είπε : « Γιατί κάνετε πονηρές σκέψεις ;
40009005	Τι είναι ευκολότερο να πω : “ σου συγχωρούνται οι αμαρτίες ” ή να πω : “ σήκω και περπάτα ” ;
40009006	Για να μάθετε λοιπόν πως ο Υιός του Ανθρώπου έχει την εξουσία να συγχωρεί αμαρτίες πάνω στη γη » — λέει στον παράλυτο : « Σήκω , πάρε το κρεβάτι σου και πήγαινε στο σπίτι σου » .
40009007	Εκείνος σηκώθηκε και πήγε στο σπίτι του .
40009008	Όταν ο κόσμος το είδε αυτό έμειναν κατάπληκτοι και δοξολόγησαν το Θεό , που έδωσε τέτοια εξουσία στους ανθρώπους .
40009009	Προχωρώντας πιο πέρα ο Ιησούς , είδε να κάθεται στο τελωνείο ένας άνθρωπος που τον έλεγαν Ματθαίο , και του λέει : « Ακολούθησέ με » . Κι εκείνος σηκώθηκε και τον ακολούθησε .
40009010	Ενώ έτρωγε στο σπίτι , ήρθαν πολλοί τελώνες κι αμαρτωλοί και κάθισαν μαζί με τον Ιησού και τους μαθητές του στο τραπέζι .
40009011	Όταν το είδαν αυτό οι Φαρισαίοι , είπαν στους μαθητές του : « Γιατί ο δάσκαλός σας τρώει με τους τελώνες και τους αμαρτωλούς ; »
40009012	Ο Ιησούς , που το άκουσε , τους είπε : « Δεν έχουν ανάγκη από γιατρό οι υγιείς αλλά οι άρρωστοι .
40009013	Και πηγαίνετε να μάθετε τι σημαίνει , αγάπη θέλω και όχι θυσία . Γιατί δεν ήρθα να καλέσω σε μετάνοια τους δικαίους αλλά τους αμαρτωλούς » .
40009014	Ήρθαν τότε και τον βρήκαν οι μαθητές του Ιωάννη και του λένε : « Γιατί εμείς κι οι Φαρισαίοι νηστεύουμε συχνά , ενώ οι μαθητές σου δε νηστεύουν ; »
40009015	Ο Ιησούς τούς είπε : « Μπορούν οι φίλοι του γαμπρού να πενθούν όσον καιρό είναι μαζί τους ο γαμπρός ; Θα έρθουν όμως μέρες που θα τους πάρουν από κοντά τους το γαμπρό , και τότε θα νηστέψουν .
40009016	Κανένας δε βάζει για μπάλωμα σε παλιό ρούχο ένα καινούριο κομμάτι ύφασμα . Γιατί το μπάλωμα θα τραβήξει το παλιό ύφασμα και το άνοιγμα θα γίνει μεγαλύτερο .
40009017	Ούτε βάζουν καινούριο κρασί σε παλιά ασκιά · γιατί τα ασκιά θα σκάσουν , θα χυθεί το κρασί και θα καταστραφούν και τα ασκιά . Αλλά το καινούριο κρασί το βάζουν σε καινούρια ασκιά , κι έτσι διατηρούνται και τα δύο » .
40009018	Ενώ τους τα έλεγε αυτά ο Ιησούς , έρχεται ένας άρχοντας , τον προσκυνάει και του λέει : « Η θυγατέρα μου μόλις πέθανε · έλα όμως να βάλεις το χέρι σου πάνω της , και θα ζήσει » .
40009019	Ο Ιησούς σηκώθηκε και τον ακολούθησε μαζί με τους μαθητές του .
40009020	Μια γυναίκα , που υπέφερε από αιμορραγία δώδεκα χρόνια , τον πλησίασε τότε από πίσω και άγγιξε την άκρη από το ρούχο του .
40009021	Γιατί έλεγε από μέσα της : « Και μόνο ν ’ αγγίξω το ρούχο του , θα σωθώ » .
40009022	Ο Ιησούς γύρισε , την είδε και της είπε : « Θάρρος , κόρη μου , η πίστη σου σε έσωσε » . Κι από την ώρα εκείνη θεραπεύτηκε η γυναίκα .
40009023	Όταν έφτασε ο Ιησούς στο σπίτι του άρχοντα και είδε τους μουσικούς , που ήρθαν για την κηδεία , και τον κόσμο ταραγμένο , τους είπε :
40009024	« Φύγετε , γιατί το κοριτσάκι δεν πέθανε αλλά κοιμάται » . Και τον περιγελούσαν .
40009025	Όταν έβγαλαν έξω τον κόσμο , μπήκε μέσα , την έπιασε από το χέρι της και το κοριτσάκι σηκώθηκε .
40009026	Και η φήμη του διαδόθηκε σ ’ όλη την περιοχή εκείνη .
40009027	Όταν προχώρησε πιο πέρα ο Ιησούς , τον ακολούθησαν δύο τυφλοί , που φώναζαν κι έλεγαν : « Σπλαχνίσου μας , Υιέ του Δαβίδ ! »
40009028	Κι όταν έφτασε στο σπίτι , πήγαν κοντά του οι τυφλοί , και ο Ιησούς τους λέει : « Πιστεύετε πως μπορώ να το κάνω αυτό ; » Του λένε : « Ναι , Κύριε » .
40009029	Τότε άγγιξε τα μάτια τους και είπε : « Όπως το πιστεύετε να σας γίνει » .
40009030	Κι ανοίχτηκαν τα μάτια τους . Τότε ο Ιησούς τους πρόσταξε λέγοντας : « Προσέξτε να μην το μάθει κανένας » .
40009031	Αυτοί όμως , μόλις βγήκαν έξω , διέδωσαν τη φήμη του σ ’ όλη την περιοχή εκείνη .
40009032	Ενώ έβγαινε έξω οι δύο τυφλοί , του έφεραν έναν κωφάλαλο δαιμονισμένο .
40009033	Και μόλις έδιωξε το δαιμόνιο , μίλησε ο κωφάλαλος . Κι ο κόσμος θαύμασε και είπε : « Ποτέ ως τώρα δεν είδαν οι Ισραηλίτες τέτοια πράγματα ! »
40009034	Οι Φαρισαίοι όμως έλεγαν : « Με τη δύναμη του άρχοντα των δαιμονίων διώχνει τα δαιμόνια » .
40009035	Ο Ιησούς περιόδευε σ ’ όλες τις πόλεις και στα χωριά , δίδασκε στις συναγωγές τους , κήρυττε το χαρμόσυνο μήνυμα για τον ερχομό της βασιλείας του Θεού και γιάτρευε κάθε ασθένεια και κάθε αδυναμία στο λαό .
40009036	Όταν είδε ο Ιησούς τον κόσμο , τους σπλαχνίστηκε , γιατί ήταν ταλαιπωρημένοι και εγκαταλειμμένοι σαν πρόβατα που δεν έχουν ποιμένα .
40009037	Τότε λέει στους μαθητές του : « Ο θερισμός είναι πολύς , οι εργάτες όμως λίγοι .
40009038	Γι ’ αυτό παρακαλέστε τον κύριο του χωραφιού να στείλει εργάτες για το θερισμό του » .
40010001	Ο Ιησούς κάλεσε τότε τους δώδεκα μαθητές του και τους έδωσε την εξουσία πάνω στα δαιμονικά πνεύματα , για να μπορούν να τα διώχνουν , και να μπορούν να θεραπεύουν κάθε ασθένεια και κάθε αδυναμία .
40010002	Τα ονόματα των δώδεκα αποστόλων του Ιησού είναι τα εξής : Πρώτος ο Σίμων , που λέγεται Πέτρος , κι ο αδερφός του ο Ανδρέας , ο Ιάκωβος , γιος του Ζεβεδαίου , κι ο αδερφός του ο Ιωάννης ·
40010003	ο Φίλιππος κι ο Βαρθολομαίος , ο Θωμάς κι ο Ματθαίος ο τελώνης , ο Ιάκωβος , γιος του Αλφαίου , και ο Λεββαίος , που επονομάστηκε Θαδδαίος ·
40010004	ο Σίμων ο Κανανίτης κι ο Ιούδας ο Ισκαριώτης , αυτός που τον πρόδωσε .
40010005	Αυτούς τους δώδεκα τους έστειλε ο Ιησούς να κηρύξουν , και τους έδωσε τις εξής παραγγελίες : « Μην πάρετε το δρόμο για την περιοχή που κατοικούν ειδωλολάτρες και μην μπείτε σε πόλη Σαμαρειτών .
40010006	Προτιμήστε να πάτε στους Ισραηλίτες που έχουν πλανηθεί .
40010007	Όπου πάτε , να κηρύττετε λέγοντας πως έφτασε η βασιλεία του Θεού .
40010008	Να θεραπεύετε τους αρρώστους , να γιατρεύετε τους λεπρούς να ανασταίνετε τους νεκρούς , να κάνετε καλά τους δαιμονισμένους . Δωρεάν τα λάβατε , δωρεάν και να τα δίνετε .
40010009	Μην πάρετε στο ζωνάρι σας χρυσό ή ασημένιο ή χάλκινο νόμισμα
40010010	ούτε σακίδιο για το δρόμο ούτε διπλά ρούχα ούτε υποδήματα ούτε ραβδί . Στον εργάτη πρέπει να του δοθεί η τροφή που του αξίζει .
40010011	Σ ’ όποια πόλη ή χωριό κι αν μπείτε , εξετάστε ποιος είναι άξιος εκεί να σας δεχτεί , και μείνετε εκεί ώσπου να φύγετε .
40010012	Όταν μπαίνετε σ ’ ένα σπίτι , να χαιρετάτε με τα λόγια “ ειρήνη σ ’ αυτό το σπίτι ” .
40010013	Κι αν το σπίτι το αξίζει , ο χαιρετισμός σας “ ειρήνη ” θα πάει σ ’ αυτούς · αν δεν το αξίζουν , η “ ειρήνη ” που θα πείτε ας επιστρέψει σ ’ εσάς .
40010014	Όποιος δεν σας δεχτεί και δεν ακούσει τα λόγια σας , όταν βγείτε έξω απ ’ αυτό το σπίτι ή από κείνη την πόλη , τινάξτε και τη σκόνη ακόμη από τα πόδια σας .
40010015	Σας βεβαιώνω πως την ημέρα της κρίσεως ο Θεός θα δείξει μεγαλύτερη επιείκεια για τα Σόδομα και τα Γόμορρα , παρά για την πόλη εκείνη » .
40010016	« Σας στέλνω σαν πρόβατα ανάμεσα στους λύκους . Να έχετε τη σύνεση που έχουν τα φίδια και την ακεραιότητα που έχουν τα περιστέρια .
40010017	» Φυλαχτείτε από τους ανθρώπους · γιατί θα σας παραδώσουν σε δικαστήρια και θα σας μαστιγώσουν στις συναγωγές τους ·
40010018	θα σας οδηγήσουν μπροστά σε άρχοντες και βασιλιάδες εξαιτίας μου , για να δώσετε μαρτυρία για μένα σ ’ αυτούς και στους ειδωλολάτρες .
40010019	Κι όταν σας σύρουν στα δικαστήρια , μην αγωνιάτε για το τι θα πείτε ή πώς θα το πείτε . Ο Θεός θα σας φωτίσει εκείνη την ώρα τι να πείτε ,
40010020	γιατί δε θα είστε εσείς που θα μιλάτε , αλλά το Πνεύμα του Πατέρα σας που θα μιλάει μέσα σας .
40010021	» Θα παραδώσει ο αδερφός τον αδερφό στο θάνατο , κι ο πατέρας το παιδί , και θα ξεσηκωθούν τα παιδιά να θανατώσουν τους γονείς .
40010022	Κι όλοι θα σας μισούν εξαιτίας μου . Όποιος όμως μείνει σταθερός ως το τέλος , αυτός θα σωθεί .
40010023	» Όταν σας καταδιώκουν σε μια πόλη , φύγετε στην άλλη . Σας βεβαιώνω πως δε θα προλάβετε να τελειώσετε με τις πόλεις του Ισραήλ , και θα έρθει ο Υιός του Ανθρώπου .
40010024	» Δεν υπάρχει μαθητής πιο πάνω από το δάσκαλο ούτε δούλος πιο πάνω από τον κύριό του .
40010025	Είναι αρκετό για το μαθητή να γίνει όπως ο δάσκαλός του , και για το δούλο όπως ο κύριός του . Αν αποκάλεσαν τον οικοδεσπότη Βεελζεβούλ , πολύ περισσότερο θα το κάνουν για τους δικούς του .
40010026	Μην τους φοβηθείτε λοιπόν . » Δεν υπάρχει τίποτε καλυμμένο που δε θα ξεσκεπαστεί και τίποτα κρυφό που δε θα μαθευτεί .
40010027	Αυτό που σας λέω στα σκοτεινά , πέστε το στο φως · κι αυτό που ακούτε ψιθυριστά στ ’ αυτί , διακηρύξτε το από τους εξώστες .
40010028	» Μη φοβηθείτε αυτούς που σκοτώνουν το σώμα , αλλά δεν μπορούν να σκοτώσουν την ψυχή . Αντίθετα , να φοβηθείτε όποιον μπορεί να καταστρέψει ψυχή και σώμα στην κόλαση .
40010029	Ένα ζευγάρι σπουργίτια δεν πουλιέται για ένα μόνο ασσάριο ; Κι όμως , ούτε ένα απ ’ αυτά δεν πέφτει στη γη χωρίς το θέλημα του Πατέρα σας .
40010030	Όσο για σας , ο Θεός έχει μετρημένες και τις τρίχες της κεφαλής σας .
40010031	Μη φοβηθείτε , λοιπόν , γιατί εσείς αξίζετε περισσότερο από πολλά σπουργίτια » .
40010032	« Όποιος ομολογήσει μπροστά στους ανθρώπους ότι ανήκει σ ’ εμένα , θα τον αναγνωρίσω κι εγώ για δικόν μου μπροστά στον ουράνιο Πατέρα μου .
40010033	Όποιος όμως με απαρνηθεί μπροστά στους ανθρώπους , θα τον απαρνηθώ κι εγώ μπροστά στον ουράνιο Πατέρα μου » .
40010034	« Μη νομίσετε πως ήρθα για να επιβάλω αναγκαστική ομόνοια μεταξύ των ανθρώπων . Δεν ήρθα να φέρω τέτοια ομόνοια αλλά διαίρεση .
40010035	Πράγματι , ο ερχομός μου έφερε το διχασμό του ανθρώπου με τον πατέρα του , της θυγατέρας με τη μάνα της , της νύφης με την πεθερά της .
40010036	Κι έτσι εχθροί του ανθρώπου είναι οι δικοί του » .
40010037	« Όποιος αγαπάει τον πατέρα του ή τη μάνα του παραπάνω από μένα , δεν είναι άξιος για μαθητής μου . Κι όποιος αγαπάει το γιο του ή τη θυγατέρα του παραπάνω από μένα , δεν είναι άξιος για μαθητής μου .
40010038	Επίσης όποιος δεν παίρνει το σταυρό του και δε με ακολουθεί , δεν είναι άξιος για μαθητής μου .
40010039	Όποιος προσπαθήσει να σώσει τη ζωή του θα τη χάσει , κι όποιος χάσει τη ζωή του για μένα , θα τη σώσει » .
40010040	« Όποιος δέχεται εσάς δέχεται εμένα , και όποιος δέχεται εμένα δέχεται αυτόν που μ ’ έστειλε στον κόσμο .
40010041	Όποιος δέχεται έναν προφήτη , επειδή τον πιστεύει για προφήτη , θ ’ ανταμειφθεί σαν να ήταν ο ίδιος προφήτης . Επίσης όποιος δέχεται έναν ευσεβή , γιατί τον πιστεύει για ευσεβή , αυτός θ ’ ανταμειφθεί σαν να ήταν ο ίδιος ευσεβής .
40010042	Κι όποιος δώσει σ ’ έναν απ ’ αυτούς τους άσημους ένα ποτήρι κρύο νερό επειδή είναι μαθητής μου , αλήθεια σας λέω , θα λάβει την αμοιβή του » .
40011001	Μόλις τέλειωσε ο Ιησούς με τις εντολές στους δώδεκα μαθητές του , έφυγε από ’ κει για να διδάξει και να κηρύξει στις πόλεις της περιοχής .
40011002	Ο Ιωάννης , που βρισκόταν στη φυλακή , άκουσε για τα έργα του Χριστού , κι έστειλε δύο από τους μαθητές του
40011003	να τον ρωτήσουν : « Εσύ είσαι ο Μεσσίας που πρόκειται να έρθει ή να περιμένουμε κανέναν άλλο ; »
40011004	Ο Ιησούς τους αποκρίθηκε : « Να πάτε και να πείτε στον Ιωάννη αυτά που ακούτε και βλέπετε :
40011005	Τυφλοί ξαναβλέπουν και κουτσοί περπατούν , λεπροί καθαρίζονται και κουφοί ακούν , νεκροί ανασταίνονται και φτωχοί ακούνε το χαρμόσυνο άγγελμα .
40011006	 Και μακάριος είναι όποιος δε χάσει την εμπιστοσύνη του σ ’ εμένα » .
40011007	Ενώ έφευγαν οι απεσταλμένοι του Ιωάννη , ο Ιησούς άρχισε να μιλάει γι ’ αυτόν στον κόσμο : « Τι βγήκατε να δείτε στην έρημο ; Ένα καλάμι που το πάει πέρα δώθε ο άνεμος ;
40011008	Ή μήπως βγήκατε να δείτε κανέναν ντυμένον με πολυτελή ρούχα ; Αυτοί που φορούν τα πολυτελή ρούχα βρίσκονται στα ανάκτορα .
40011009	Εσείς όμως τι βγήκατε να δείτε ; Κανέναν προφήτη ; Ναι , σας βεβαιώνω μάλιστα πως αυτός είναι περισσότερο από προφήτης ,
40011010	γιατί είναι αυτός για τον οποίο λέει η Γραφή : Εγώ στέλνω τον αγγελιοφόρο μου πριν από σένα , για να προετοιμάσει το δρόμο σου .
40011011	» Σας βεβαιώνω πως μάνα δε γέννησε ως τώρα άνθρωπο πιο μεγάλο από τον Ιωάννη το Βαπτιστή . Ο πιο μικρός όμως στη βασιλεία του Θεού είναι μεγαλύτερός του .
40011012	Από τότε που εμφανίστηκε ο Ιωάννης ο Βαπτιστής ως τώρα , η βασιλεία του Θεού κερδίζεται με προσπάθεια , και την κατακτούν αυτοί που αγωνίζονται .
40011013	Γιατί όλοι οι προφήτες και ο νόμος προφήτεψαν ως τον Ιωάννη .
40011014	Κι αν θέλετε να το παραδεχτείτε , αυτός είναι ο Ηλίας , που έμελλε να ’ ρθει .
40011015	Όποιος έχει αυτιά για να ακούει , ας ακούει » .
40011016	« Με τι να την παρομοιάσω αυτή τη γενιά ; Μοιάζει με παιδιά που κάθονται στην αγορά , κι η μια ομάδα λέει στην άλλη τραγουδώντας :
40011017	“ Σας παίξαμε με τη φλογέρα χαρούμενα τραγούδια , μα εσείς δε χορέψατε . Σας τραγουδήσαμε μοιρολόγια , μα εσείς δε θρηνολογήσατε ” .
40011018	» Το ίδιο κάνει κι ετούτη η γενιά · ήρθε ο Ιωάννης , που δεν έτρωγε και δεν έπινε , και είπαν : “ είναι δαιμονισμένος ” .
40011019	Ήρθε ο Υιός του Ανθρώπου , που τρώει και πίνει , και λένε : “ φαγάς και οινοπότης είν ’ αυτός , κάνει παρέα με τελώνες κι αμαρτωλούς ” . Και όμως δικαιώθηκε η σοφία του Θεού στο πρόσωπο των απεσταλμένων της » .
40011020	Τότε άρχισε να κατακρίνει τις πόλεις που έγιναν τα πιο πολλά θαύματά του , γιατί δε μετανόησαν :
40011021	« Αλίμονό σου , Χοραζίν · αλίμονό σου Βηθσαϊδά ! Γιατί , αν γίνονταν στην Τύρο και στη Σιδώνα όσα θαύματα έγιναν σ ’ εσάς , οι κάτοικοί τους θα είχαν μετανοήσει από καιρό , φορώντας ρούχα πένθιμα και βάζοντας στάχτη στα μαλλιά τους .
40011022	Γι ’ αυτό σας βεβαιώνω πως ο Θεός θα δείξει μεγαλύτερη επιείκεια την ημέρα της κρίσεως για την Τύρο και τη Σιδώνα παρά για σας .
40011023	Κι εσύ Καπερναούμ , που υψώθηκες ως τα ουράνια , θα κατεβείς στα τρίσβαθα του άδη . Γιατί , αν τα θαύματα που έγιναν σ ’ εσένα γίνονταν στα Σόδομα , θα είχαν διατηρηθεί ίσαμε σήμερα .
40011024	Γι ’ αυτό σας βεβαιώνω πως ο Θεός θα δείξει μεγαλύτερη επιείκεια την ημέρα της κρίσεως για τα Σόδομα παρά για σένα » .
40011025	Εκείνο τον καιρό , είπε ο Ιησούς : « Σ ’ ευχαριστώ , Πατέρα , Κύριε του ουρανού και της γης , γιατί αυτά τα έκρυψες από τους σοφούς και τους συνετούς και τα φανέρωσες στους ταπεινούς .
40011026	Ναι , Πατέρα μου , αυτό ήταν το θέλημά σου .
40011027	» Όλα έχουν παραδοθεί σ ’ εμένα από τον Πατέρα μου . Κανένας δε γνωρίζει πραγματικά τον Υιό , παρά μόνον ο Πατέρας · ούτε τον Πατέρα τον ξέρει κανείς πραγματικά , παρά μόνο ο Υιός , καθώς κι εκείνος στον οποίο θέλει ο Υιός να τον φανερώσει .
40011028	» Ελάτε σ ’ εμένα όλοι όσοι κοπιάζετε κι είστε φορτωμένοι , κι εγώ θα σας ξεκουράσω .
40011029	Σηκώστε πάνω σας το ζυγό μου και διδαχτείτε από το δικό μου παράδειγμα , γιατί είμαι πράος και ταπεινός στην καρδιά , και οι ψυχές σας θα βρουν ξεκούραση .
40011030	Γιατί ο ζυγός μου είναι απαλός , και το φορτίο μου ελαφρό » .
40012001	Εκείνο τον καιρό ο Ιησούς περνούσε ένα Σάββατο μέσα από σπαρμένα χωράφια . Οι μαθητές του πείνασαν κι άρχισαν να τρίβουν τα στάχυα και να τρώνε τους σπόρους .
40012002	Όταν το είδαν οι Φαρισαίοι , του είπαν : « Κοίτα , οι μαθητές σου κάνουν κάτι που δεν επιτρέπεται από το νόμο να γίνεται το Σάββατο » .
40012003	Αυτός τους αποκρίθηκε : « Δε διαβάσατε στη Γραφή τι έκανε ο Δαβίδ όταν πείνασε αυτός κι οι σύντροφοί του ;
40012004	Πως μπήκε στο ναό του Θεού , κι έφαγε τους άρτους της προθέσεως , που δεν επιτρεπόταν από το νόμο να τους φάει ούτε αυτός ούτε οι σύντροφοί του παρά μόνο οι ιερείς ;
40012005	Ή δε διαβάσατε στο νόμο πως οι ιερείς παραβιάζουν το Σάββατο , αφού εργάζονται μέσα στο ναό , κι όμως δεν είναι ένοχοι ;
40012006	Σας βεβαιώνω πως εδώ έχουμε κάτι ανώτερο από το ναό .
40012007	Κι αν είχατε καταλάβει τι σημαίνει αγάπη θέλω και όχι θυσία , δε θα καταδικάζατε αυτούς τους αθώους ανθρώπους .
40012008	Άλλωστε ο Υιός του Ανθρώπου εξουσιάζει και το Σάββατο » .
40012009	Ο Ιησούς έφυγε από ’ κει και πήγε στη συναγωγή τους .
40012010	Εκεί βρισκόταν ένας άνθρωπος με παράλυτο χέρι . Και ρώτησαν τον Ιησού αν επιτρέπεται από το νόμο να γίνονται θεραπείες το Σάββατο , γιατί να βρουν αφορμή να τον κατηγορήσουν .
40012011	Αυτός τους είπε : « Ποιος από σας , αν έχει ένα πρόβατο και το Σάββατο του πέσει σ ’ ένα λάκκο δε θα το πιάσει να το βγάλει έξω ;
40012012	Ένας άνθρωπος είναι πολύ ανώτερος από ένα πρόβατο . Ο νόμος , λοιπόν , επιτρέπει να κάνουμε το καλό την ημέρα του Σαββάτου » .
40012013	Ύστερα λέει στον άρρωστο : « Τέντωσε το χέρι σου » . Εκείνος το τέντωσε , και ξανάγινε γερό όπως το άλλο .
40012014	Τότε βγήκαν έξω οι Φαρισαίοι και ύστερα από σύσκεψη αποφάσισαν να τον εξοντώσουν .
40012015	Ο Ιησούς όμως το έμαθε κι έφυγε από ’ κει . Κόσμος πολύς ακολούθησε τον Ιησού , κι αυτός θεράπευσε όλους τους πάσχοντες ,
40012016	αλλά τους διέταξε να μην τον διαφημίζουν .
40012017	Έτσι εκπληρώθηκε ο λόγος του Θεού , που είπε ο προφήτης Ησαΐας :
40012018	Να ο δούλος μου που διάλεξα , ο αγαπημένος μου που εγώ τον εξέλεξα · θα δώσω το πνεύμα μου σ ’ αυτόν και θ ’ αναγγείλει στα έθνη την ερχόμενη κρίση .
40012019	Δε θα μαλώσει και δε θα κραυγάσει , ούτε θ ’ ακούσει κανένας στις πλατείες τη φωνή του .
40012020	Το ραγισμένο καλάμι δε θα το συντρίψει , το λυχνάρι που καπνίζει δε θα το σβήσει , ωσότου οδηγήσει τη δίκαιη κρίση στη νίκη ·
40012021	και στ ’ όνομά του θα στηρίξουν τα έθνη την ελπίδα τους .
40012022	Τότε του έφεραν ένα δαιμονισμένο τυφλό και κωφάλαλο και τον θεράπευσε · κι ο τυφλός και κωφάλαλος άρχισε να μιλάει και να βλέπει .
40012023	Όλοι έμειναν κατάπληκτοι κι έλεγαν : « Μήπως αυτός είναι ο Μεσσίας , ο Υιός του Δαβίδ ; »
40012024	Οι Φαρισαίοι όμως όταν τους άκουσαν , είπαν : « Αυτός δε διώχνει τα δαιμόνια αλλιώς , παρά με τη δύναμη του Βεελζεβούλ , του άρχοντα των δαιμονίων » .
40012025	Ο Ιησούς κατάλαβε τους διαλογισμούς τους και τους είπε : « Όταν ένα βασίλειο χωριστεί σε αντιμαχόμενες παρατάξεις , ερημώνεται · κι όταν σε μια πόλη ή σε μια οικογένεια πέσει διχασμός , θα διαλυθεί .
40012026	Αν ο σατανάς διώχνει το σατανά , πολεμάει τον εαυτό του · πώς θα σταθεί πια η κυριαρχία του ;
40012027	Κι αν εγώ βγάζω με τη δύναμη του Βεελζεβούλ τα δαιμόνια , οι δικοί σας με ποια δύναμη τα βγάζουν ; Αυτοί , λοιπόν , αποτελούν απόδειξη πως έχετε άδικο .
40012028	Αν όμως εγώ βγάζω τα δαιμόνια με το Πνεύμα του Θεού , αυτό σημαίνει πως έφτασε σ ’ εσάς η βασιλεία του Θεού .
40012029	Έπειτα , πώς μπορεί να μπει κανείς στο σπίτι ενός δυνατού και να του αρπάξει τα πράγματά του , αν δε δέσει πρωτύτερα τον δυνατό ; Μόνο τότε θα λεηλατήσει το σπίτι του .
40012030	Όποιος δεν είναι με το μέρος μου είναι εναντίον μου , κι όποιος δε μαζεύει μαζί μου σκορπίζει » .
40012031	« Γι ’ αυτό σας βεβαιώνω πως κάθε αμαρτία και προσβολή κατά του Θεού θα συγχωρηθεί στους ανθρώπους · η προσβολή όμως κατά του Αγίου Πνεύματος δε θα τους συγχωρηθεί .
40012032	Αν κάποιος μιλήσει προσβλητικά κατά του Υιού του Ανθρώπου , ο Θεός θα τον συγχωρήσει · όποιος όμως μιλήσει εναντίον του Αγίου Πνεύματος , αυτόν ο Θεός δε θα τον συγχωρήσει ούτε στον τωρινό ούτε στο μελλοντικό κόσμο » .
40012033	« Εάν έχετε καλό δέντρο , θα έχετε και καλό καρπό · αν έχετε άχρηστο δέντρο , θα έχετε άχρηστο καρπό . Γιατί από τον καρπό αναγνωρίζεται το δέντρο .
40012034	Γεννήματα οχιάς , πώς μπορείτε να λέτε καλά λόγια , αφού είστε κακοί ; Το στόμα μιλάει απ ’ το περίσσευμα της καρδιάς .
40012035	Ο καλός άνθρωπος βγάζει από το καλό του απόθεμα τα καλά , κι ο κακός άνθρωπος από το απόθεμα της κακίας του τα άσχημα λόγια .
40012036	Σας βεβαιώνω όμως πως οι άνθρωποι , για κάθε λόγο ανώφελο που θα πουν , θα λογοδοτήσουν γι ’ αυτόν την ημέρα της κρίσεως .
40012037	Έτσι , τα λόγια σου θα σε δικαιώσουν αλλά και τα λόγια σου θα σε καταδικάσουν » .
40012038	Τότε μερικοί γραμματείς και Φαρισαίοι του είπαν : « Διδάσκαλε , θέλουμε ν ’ αποδείξεις μ ’ ένα θαυματουργικό σημάδι την αποστολή σου » .
40012039	Αυτός τους αποκρίθηκε : « Μια γενιά πονηρή και άπιστη ζητάει να δει θαυματουργικό σημάδι ! Άλλο σημάδι όμως δε θα της δοθεί , παρά μόνον εκείνο του προφήτη Ιωνά .
40012040	Όπως δηλαδή ο προφήτης Ιωνάς ήταν τρεις μέρες και τρεις νύχτες στην κοιλιά του κήτους , έτσι θα είναι κι ο Υιός του Ανθρώπου μέσα στη γη τρεις μέρες και τρεις νύχτες .
40012041	Οι κάτοικοι της Νινευή θ ’ αναστηθούν στην τελική κρίση μαζί με τη γενιά αυτή και θα την κατηγορήσουν , γιατί εκείνοι μετανόησαν όταν άκουσαν το κήρυγμα του Ιωνά · κι όμως εδώ υπάρχει κάποιος μεγαλύτερος από τον Ιωνά .
40012042	Η βασίλισσα του Νότου θ ’ αναστηθεί στην τελική κρίση μαζί με τη γενιά αυτή και θα την κατηγορήσει , γιατί εκείνη ήρθε από την άλλη άκρη του κόσμου ν ’ ακούσει τη σοφία του Σολομώντα · κι όμως εδώ υπάρχει κάποιος μεγαλύτερος από το Σολομώντα » .
40012043	« Όταν το δαιμονικό πνεύμα βγει από τον άνθρωπο , περνάει από ξερούς τόπους , ψάχνοντας να βρει κάπου να ξεκουραστεί , μα δε βρίσκει .
40012044	Τότε λέει : “ Θα γυρίσω ξανά στην κατοικία μου , εκεί απ ’ όπου έφυγα ” . Έρχεται και τη βρίσκει αδειανή , σκουπισμένη και στολισμένη .
40012045	Τότε πηγαίνει και παίρνει μαζί του άλλα εφτά πνεύματα , πιο πονηρά κι από το ίδιο , και μπαίνουν και κατοικούν εκεί · και γίνεται η τελευταία κατάσταση του ανθρώπου εκείνου χειρότερη από την προηγούμενη . Έτσι θα γίνει και μ ’ αυτήν εδώ την πονηρή γενιά » .
40012046	Ενώ ο Ιησούς μιλούσε ακόμα στο πλήθος , η μητέρα και τ ’ αδέρφια του ήρθαν και στάθηκαν έξω από το σπίτι , και ήθελαν να του μιλήσουν .
40012047	Του λέει κάποιος : « Η μητέρα σου και τ ’ αδέρφια σου στέκουν έξω και θέλουν να σε δουν » .
40012048	Εκείνος απάντησε σ ’ αυτόν που του το είπε : « Ποια είναι η μητέρα μου και ποια είναι τ ’ αδέρφια μου ; »
40012049	Και δείχνοντας με το χέρι του τους μαθητές του είπε : « Να η μητέρα μου και τ ’ αδέρφια μου .
40012050	Γιατί όποιος εφαρμόζει το θέλημα του ουράνιου Πατέρα μου , αυτός είναι αδερφός και αδερφή και μητέρα μου » .
40013001	Εκείνη την ημέρα ο Ιησούς βγήκε από το σπίτι και καθόταν δίπλα στη λίμνη .
40013002	Γύρω του μαζεύτηκε πολύς κόσμος · γι ’ αυτό μπήκε και κάθισε σ ’ ένα καΐκι κι όλος ο κόσμος στεκόταν στο γιαλό .
40013003	Τους είπε πολλά με παραβολές : « Βγήκε ο σποριάς να σπείρει .
40013004	Καθώς έσπερνε , μερικοί σπόροι έπεσαν στο δρόμο , κι ήρθαν τα πουλιά και τους έφαγαν όλους .
40013005	Άλλοι έπεσαν σε έδαφος πετρώδες , που δεν είχε πολύ χώμα , κι αμέσως φύτρωσαν , γιατί το χώμα ήταν λιγοστό .
40013006	Μόλις όμως ανέτειλε ο ήλιος κάηκαν και , επειδή δεν είχαν ρίζες , ξεράθηκαν .
40013007	Άλλοι σπόροι πάλι έπεσαν στ ’ αγκάθια και , όταν τ ’ αγκάθια μεγάλωσαν , τους έπνιξαν .
40013008	Τέλος άλλοι έπεσαν στο γόνιμο έδαφος και έδωσαν καρπό , άλλοι εκατό φορές περισσότερο , άλλοι εξήντα κι άλλοι τριάντα .
40013009	Όποιος έχει αυτιά για ν ’ ακούει , ας ακούει » .
40013010	Πήγαν τότε οι μαθητές του και τον ρώτησαν : « Γιατί τους μιλάς με παραβολές ; »
40013011	Αυτός τους απάντησε : « Γιατί σ ’ εσάς έδωσε ο Θεός να γνωρίσετε τα μυστήρια της βασιλείας των ουρανών , σ ’ εκείνους όμως όχι .
40013012	Όποιος έχει , σ ’ αυτόν θα δοθεί , και μάλιστα με το παραπάνω . Όποιος όμως δεν έχει , κι αυτό που έχει θα του το πάρουν .
40013013	Γι ’ αυτό τους μιλάω με παραβολές · για να μη βλέπουν ενώ βλέπουν , κι ενώ ακούν να μην ακούν ούτε να καταλαβαίνουν ,
40013014	μήπως έτσι κάποτε μετανοήσουν . Τότε θα εκπληρωθεί σ ’ αυτούς η προφητεία του Ησαΐα , η οποία λέει : Θ ’ ακούσετε με την ακοή μα δε θα καταλάβετε , και θα δείτε μα δε θ ’ αντιληφθείτε .
40013015	Γιατί έγινε αναίσθητη η καρδιά αυτού του λαού , και με τ ’ αυτιά βαριάκουσαν κι έκλεισαν τα μάτια τους · για να μη δούνε με τα μάτια κι ακούσουν με τ ’ αυτιά και καταλάβουν με την καρδιά , κι επιστρέψουν σ ’ εμένα και τους γιατρέψω .
40013016	 Μακάρια όμως τα δικά σας μάτια γιατί βλέπουν , και τ ’ αυτιά σας γιατί ακούνε !
40013017	 Σας βεβαιώνω πως πολλοί προφήτες και δίκαιοι επιθύμησαν να δουν αυτά που βλέπετε εσείς , μα δεν τα είδαν · και ν ’ ακούσουν όσα ακούτε εσείς , μα δεν τα άκουσαν » .
40013018	« Ακούστε , λοιπόν , εσείς την εξήγηση της παραβολής του σποριά :
40013019	Σ ’ εκείνον που ακούει το κήρυγμα για τη βασιλεία και δεν το αποδέχεται , έρχεται ο πονηρός και του παίρνει ό , τι σπάρθηκε στην καρδιά του · αυτός είναι ο σπόρος που σπάρθηκε στο δρόμο .
40013020	Αυτός που σπάρθηκε σε πετρώδες έδαφος είναι όποιος ακούει το λόγο και τον δέχεται αμέσως με πολλή χαρά ,
40013021	δεν έχει όμως μέσα του ρίζα και είναι προσωρινός · κι όταν αρχίσουν οι κατατρεγμοί κι οι διωγμοί εξαιτίας του ευαγγελίου , αμέσως το απαρνιέται .
40013022	Ο σπόρος που σπάρθηκε στ ’ αγκάθια , είναι όποιος ακούει το λόγο , η μέριμνα όμως για τα εγκόσμια και η απάτη του πλούτου καταπνίγουν το λόγο , κι έτσι δεν καρποφορεί .
40013023	Και με το σπόρο που σπάρθηκε στο γόνιμο έδαφος εννοείται όποιος ακούει το ευαγγέλιο και το αποδέχεται · αυτός , λοιπόν , φέρνει καρπό και κάνει άλλος εκατό , άλλος εξήντα κι άλλος τριάντα φορές περισσότερο » .
40013024	Ο Ιησούς τους διηγήθηκε κι άλλη παραβολή : « Η βασιλεία των ουρανών μοιάζει μ ’ έναν άνθρωπο που έσπειρε καλό σπόρο στο χωράφι του .
40013025	Ενώ όμως οι άνθρωποι κοιμούνταν , πήγε ο εχθρός του κι έσπειρε ζιζάνια ανάμεσα στο σιτάρι κι ύστερα έφυγε .
40013026	Μόλις βλάστησαν τα σπαρτά κι έδεσαν καρπό , τότε φάνηκαν και τα ζιζάνια .
40013027	Πήγαν τότε οι δούλοι του οικοδεσπότη και του είπαν : “ κύριε , δεν έσπειρες καλό σπόρο στο χωράφι σου ; Πώς λοιπόν έχει ζιζάνια ; ”
40013028	Εκείνος τους είπε : “ κάποιος εχθρός το έκανε αυτό ” . Του λένε οι δούλοι : “ θέλεις να πάμε να τα μαζέψουμε ; ”
40013029	Κι αυτός τους είπε : “ όχι , γιατί μπορεί , μαζεύοντας τα ζιζάνια , να ξεριζώσετε μαζί μ ’ αυτά και το σιτάρι .
40013030	Αφήστε να μεγαλώνουν και τα δύο μαζί ως το θερισμό · κι όταν έρθει η ώρα του θερισμού , θα πω στους θεριστές : Μαζέψτε πρώτα τα ζιζάνια και δέστε τα δεμάτια για να τα κάψετε · το σιτάρι όμως να το συνάξετε στην αποθήκη μου ” » .
40013031	Τους διηγήθηκε και μιαν άλλη παραβολή : « Η βασιλεία των ουρανών μοιάζει με σπόρο σιναπιού , που τον πήρε ένας άνθρωπος και τον έσπειρε στο χωράφι του .
40013032	Είναι μικρότερος απ ’ όλους τους σπόρους , όταν όμως μεγαλώσει , ξεπερνά όλα τα λαχανικά και γίνεται δέντρο , ώστε να έρχονται τα πουλιά και να φωλιάζουν στα κλαδιά του » .
40013033	Τους είπε και μιαν άλλη παραβολή : « Η βασιλεία των ουρανών μοιάζει με προζύμι , που το πήρε μια γυναίκα και το ανακάτεψε με ένα σακί αλεύρι , ώσπου ζυμώθηκε όλο » .
40013034	Όλα αυτά τα είπε ο Ιησούς στο πλήθος με παραβολές και δεν τους έλεγε τίποτα χωρίς παραβολή ·
40013035	έτσι εκπληρώθηκε αυτό που είπε ο Θεός με το στόμα του προφήτη : Θα μιλήσω με παραβολές , θα πω πράγματα κρυμμένα από τότε που δημιουργήθηκε ο κόσμος .
40013036	Τότε άφησε το πλήθος και ήρθε στο σπίτι του . Και πήγαν οι μαθητές του και του είπαν : « Εξήγησέ μας την παραβολή για τα ζιζάνια στο χωράφι » .
40013037	Κι αυτός τους αποκρίθηκε : « Ο σποριάς που σπέρνει τον καλό σπόρο είναι ο Υιός του Ανθρώπου ,
40013038	το χωράφι είναι ο κόσμος και ο καλός σπόρος είναι όσοι ανήκουν στη βασιλεία του Θεού . Τα ζιζάνια είναι όσοι ανήκουν στον πονηρό ,
40013039	ο εχθρός που τα έσπειρε είναι ο διάβολος , ο θερισμός είναι το τέλος του κόσμου και οι θεριστές είναι οι άγγελοι .
40013040	Όπως λοιπόν μαζεύονται τα ζιζάνια και καίγονται στη φωτιά , έτσι θα γίνει στο τέλος του κόσμου .
40013041	Ο Υιός του Ανθρώπου θα στείλει τους αγγέλους του και θα μαζέψουν από το χώρο της βασιλείας του όσους προκαλούν την πτώση των άλλων και κάνουν πράγματα αντίθετα με το νόμο του Θεού ,
40013042	και θα τους ρίξουν στο καμίνι της φωτιάς · εκεί θα κλαίνε και θα τρίζουν τα δόντια τους .
40013043	Τότε οι ευσεβείς θα λάμψουν σαν τον ήλιο στη βασιλεία του Πατέρα τους . Όποιος έχει αυτιά για ν ’ ακούει , ας ακούει » .
40013044	« Η βασιλεία των ουρανών μοιάζει επίσης με θησαυρό κρυμμένο στο χωράφι , που τον βρήκε ένας άνθρωπος και τον έκρυψε , κι όλος χαρά πάει και πουλάει όλα όσα έχει κι αγοράζει εκείνο το χωράφι » .
40013045	« Η βασιλεία των ουρανών πάλι μοιάζει μ ’ έναν έμπορο , που ζητούσε να βρει όμορφα μαργαριτάρια .
40013046	Κι όταν βρήκε ένα πανάκριβο μαργαριτάρι , πήγε και πούλησε όλα όσα είχε και το αγόρασε » .
40013047	« Η βασιλεία των ουρανών είναι πάλι όμοια μ ’ ένα δίχτυ , που το έριξαν στη θάλασσα και έπιασε κάθε λογής ψάρια .
40013048	Όταν γέμισε , το έσυραν έξω στο γιαλό και κάθισαν και μάζεψαν τα καλά ψάρια σε πανέρια , ενώ τα άχρηστα τα πέταξαν έξω .
40013049	Έτσι θα γίνει και στο τέλος του κόσμου · θα βγουν οι άγγελοι και θα ξεχωρίσουν τους κακούς ανάμεσα από τους ευσεβείς
40013050	και θα τους ρίξουν στο καμίνι της φωτιάς · εκεί θα κλαίνε και θα τρίζουν τα δόντια τους » .
40013051	Ο Ιησούς τους ρωτάει : « Τα καταλάβατε όλα αυτά ; » Του απαντούν : « Ναι » .
40013052	Κι αυτός τους λέει : « Γι ’ αυτό , κάθε γραμματέας που αποδέχτηκε τη βασιλεία του Θεού είναι όμοιος μ ’ έναν πλούσιο που βγάζει από το θησαυροφυλάκιό του καινούριους και παλιούς θησαυρούς » .
40013053	Μόλις τελείωσε ο Ιησούς μ ’ αυτές τις παραβολές , έφυγε από ’ κει .
40013054	Πήγε στην πατρίδα του και τους δίδασκε στη συναγωγή τους , κι αυτοί απορούσαν κι έλεγαν : « Από πού απέκτησε αυτός τη σοφία τούτη κι αυτές τις θαυματουργικές δυνάμεις ;
40013055	Αυτός δεν είναι ο γιος του ξυλουργού ; Η μητέρα του δεν λέγεται Μαριάμ και οι αδερφοί του Ιάκωβος , Ιωσής , Σίμων και Ιούδας ;
40013056	Κι οι αδερφές του δε μένουν όλες στον τόπο μας ; Από πού , λοιπόν , τα κατέχει όλα αυτά ; »
40013057	Κι αυτό τους δημιουργούσε εμπόδιο να τον πιστέψουν . Τότε ο Ιησούς τους είπε : « Δεν υπάρχει προφήτης που να μην τον περιφρονούν οι συμπατριώτες του κι η οικογένειά του » .
40013058	Και δεν έκανε εκεί πολλά θαύματα εξαιτίας της απιστίας τους .
40014001	Εκείνο τον καιρό , άκουσε ο τετράρχης Ηρώδης για τον Ιησού
40014002	και είπε στους δούλους του : « Αυτός είναι ο Ιωάννης ο Βαπτιστής , που αναστήθηκε από τους νεκρούς και γι ’ αυτό κάνει θαύματα » .
40014003	Ο Ηρώδης είχε πιάσει τον Ιωάννη , τον είχε δέσει και τον είχε ρίξει στη φυλακή εξαιτίας της Ηρωδιάδας , της γυναίκας του αδερφού του , του Φίλιππου .
40014004	Γιατί ο Ιωάννης του έλεγε : « Δε σου επιτρέπεται να την έχεις αυτή για γυναίκα » .
40014005	Ο Ηρώδης ήθελε να τον σκοτώσει , αλλά φοβόταν τον κόσμο , γιατί τον πίστευαν για προφήτη .
40014006	Την ημέρα που ο Ηρώδης γιόρταζε τα γενέθλιά του , η θυγατέρα της Ηρωδιάδας χόρεψε μπροστά στους καλεσμένους κι άρεσε στον Ηρώδη .
40014007	Γι ’ αυτό της υποσχέθηκε με όρκο να της δώσει ό , τι του ζητήσει .
40014008	Αυτή , με την καθοδήγηση της μάνας της , του είπε : « Δώσε μου εδώ στο πιάτο το κεφάλι του Ιωάννη του Βαπτιστή » .
40014009	Ο βασιλιάς στενοχωρήθηκε , επειδή όμως είχε ορκιστεί μπροστά στους καλεσμένους , πρόσταξε να της το δώσουν .
40014010	Έστειλε , λοιπόν , ανθρώπους κι αποκεφάλισαν τον Ιωάννη μέσα στη φυλακή ·
40014011	έφεραν το κεφάλι του σ ’ ένα πιάτο και το έδωσαν στο κορίτσι , κι αυτή το πήγε στη μάνα της .
40014012	Πήγαν τότε οι μαθητές του Ιωάννη και σήκωσαν το σώμα και το έθαψαν , κι ύστερα πήγαν και το ανάγγειλαν στον Ιησού .
40014013	Όταν το άκουσε αυτό ο Ιησούς έφυγε από ’ κει με καΐκι και πήγε σ ’ έναν έρημο τόπο μόνος του . Το πληροφορήθηκε όμως το πλήθος και τον ακολούθησαν πεζοπορώντας από τις διάφορες πόλεις .
40014014	Έτσι όταν βγήκε στη στεριά , είδε πολύν κόσμο και τους σπλαχνίστηκε , και γιάτρεψε τους αρρώστους των .
40014015	Όταν έπεσε το δειλινό , τον πλησίασαν οι μαθητές του και του είπαν : « Ο τόπος είναι ερημικός , και η ώρα πια περασμένη . Διώξε τον κόσμο να πάνε στα χωριά για ν ’ αγοράσουν φαγητά να φάνε » .
40014016	Ο Ιησούς όμως τους είπε : « Δεν υπάρχει λόγος να φύγουν , δώστε τους εσείς να φάνε » .
40014017	« Δεν έχουμε εδώ παρά πέντε ψωμιά και δύο ψάρια » , του απαντούν .
40014018	« Φέρτε μού τα εδώ » , τους λέει .
40014019	Κι αφού πρόσταξε τον κόσμο να καθίσει για φαγητό πάνω στο χορτάρι , πήρε τα πέντε ψωμιά και τα δύο ψάρια , έστρεψε το βλέμμα του στον ουρανό , τα ευλόγησε , έκοψε τα ψωμιά σε κομμάτια και τα έδωσε στους μαθητές , και οι μαθητές στο πλήθος .
40014020	Έφαγαν όλοι και χόρτασαν . Και μάζεψαν τα περισσεύματα από τα κομμάτια , δώδεκα κοφίνια γεμάτα .
40014021	Αυτοί που έφαγαν ήταν περίπου πέντε χιλιάδες άντρες , χωρίς τις γυναίκες και τα παιδιά .
40014022	Αμέσως ύστερα ο Ιησούς υποχρέωσε τους μαθητές του να μπουν στο καΐκι και να πάνε να τον περιμένουν στην απέναντι όχθη , ωσότου αυτός διαλύσει τα πλήθη .
40014023	Αφού διέλυσε τους διέλυσε , ανέβηκε μόνος του στο βουνό να προσευχηθεί . Όταν βράδιασε ήταν μόνος του εκεί .
40014024	Στο μεταξύ το καΐκι βρισκόταν κιόλας στη μέση της λίμνης και το παίδευαν τα κύματα , γιατί ήταν αντίθετος ο άνεμος .
40014025	Κατά τα ξημερώματα , ήρθε ο Ιησούς κοντά τους περπατώντας πάνω στη λίμνη .
40014026	Οι μαθητές , όταν τον είδαν να περπατάει πάνω στη λίμνη , τρόμαξαν · έλεγαν πως είναι φάντασμα κι έβαλαν τις φωνές από το φόβο τους .
40014027	Αμέσως όμως ο Ιησούς τους μίλησε και τους είπε : « Θάρρος ! Εγώ είμαι · μη φοβάστε » .
40014028	Ο Πέτρος του αποκρίθηκε : « Κύριε , αν είσαι εσύ , δώσε μου εντολή να έρθω κοντά σου περπατώντας στα νερά » .
40014029	Κι εκείνος του είπε : « Έλα » . Κατέβηκε τότε από το πλοίο ο Πέτρος κι άρχισε να περπατάει πάνω στα νερά για να πάει στον Ιησού .
40014030	Βλέποντας όμως τον ισχυρό άνεμο φοβήθηκε , κι άρχισε να καταποντίζεται · έβαλε τότε τις φωνές : « Κύριε , σώσε με ! »
40014031	Αμέσως ο Ιησούς άπλωσε το χέρι , τον έπιασε και του λέει : « Ολιγόπιστε , γιατί σε κυρίεψε η αμφιβολία ; »
40014032	Και μόλις ανέβηκαν στο καΐκι κόπασε ο άνεμος .
40014033	Τότε όσοι ήταν στο καΐκι ήρθαν και τον προσκύνησαν λέγοντας : « Αληθινά , είσαι ο Υιός του Θεού ! »
40014034	Αφού διασχίσανε τη λίμνη , ήρθαν στην περιοχή της Γεννησαρέτ .
40014035	Όταν αντιλήφθηκαν την παρουσία του Ιησού οι κάτοικοι εκείνης της περιοχής ειδοποίησαν όλα τα περίχωρα και του έφεραν όλους τους αρρώστους .
40014036	Και τον παρακαλούσαν ν ’ αγγίξουν μόνο την άκρη από το ρούχο του . Κι όσοι την άγγιζαν γιατρεύονταν .
40015001	Έρχονται τότε στον Ιησού από τα Ιεροσόλυμα γραμματείς και Φαρισαίοι και του λένε :
40015002	« Γιατί οι μαθητές σου παραβαίνουν την παράδοση των προγόνων μας ; Πριν φάνε , δεν πλένουν τα χέρια τους σύμφωνα με το θρησκευτικό έθιμο » .
40015003	Αυτός τους απάντησε : « Κι εσείς γιατί παραβαίνετε την εντολή του Θεού με πρόσχημα την παράδοσή σας ;
40015004	Ενώ ο Θεός έδωσε την εντολή , να τιμάς τον πατέρα σου και τη μητέρα σου , και όποιος κακολογεί τον πατέρα του ή τη μητέρα του να τιμωρείται με θάνατο ,
40015005	εσείς λέτε , “ όποιος πει στον πατέρα του ή στη μητέρα του : αυτό που μπορείς να ωφεληθείς από μένα το έχω κάνει δώρο στο ναό , απαλλάσσεται από την υποχρέωση να βοηθήσει τον πατέρα του ” .
40015006	Έτσι ακυρώσατε με την παράδοσή σας την εντολή του Θεού .
40015007	Υποκριτές ! Καλά είπε για σας προφητικά ο Ησαΐας τούτα τα λόγια :
40015008	Αυτός ο λαός με προσεγγίζει με τα λόγια , και με τα χείλη με τιμά , η καρδιά τους όμως βρίσκεται πολύ μακριά μου .
40015009	Δεν ωφελεί που με λατρεύουν , αφού διδάσκουν εντολές που επινόησαν οι άνθρωποι » .
40015010	Ο Ιησούς φώναξε κοντά του τον κόσμο και τους είπε : « Ακούστε με και καταλάβετέ το ·
40015011	τον άνθρωπο δεν τον κάνει ακάθαρτο ό , τι μπαίνει στο στόμα του , αλλά ό , τι βγαίνει απ ’ το στόμα του · αυτό κάνει τον άνθρωπο ακάθαρτο » .
40015012	Τότε πήγαν οι μαθητές του και του είπαν : « Ξέρεις πως οι Φαρισαίοι σκανδαλίστηκαν μ ’ αυτά τα λόγια που άκουσαν ; »
40015013	Κι αυτός τους αποκρίθηκε : « Κάθε φυτεία που δεν τη φύτεψε ο ουράνιος Πατέρας μου θα ξεριζωθεί .
40015014	Αφήστε τους αυτούς · είναι τυφλοί που οδηγούν τυφλούς . Κι όταν τυφλός οδηγεί τυφλόν , θα πέσουν κι οι δύο στο χαντάκι » .
40015015	Τότε πήρε το λόγο ο Πέτρος και του είπε : « Εξήγησέ μας αυτά που είπες πριν » .
40015016	Ο Ιησούς απάντησε : « Ούτε εσείς ακόμα δεν μπορείτε να καταλάβετε ;
40015017	Δεν καταλαβαίνετε πως ό , τι μπαίνει στο στόμα προχωρεί στην κοιλιά κι έπειτα αποβάλλεται στο αποχωρητήριο ;
40015018	Όσα όμως βγαίνουν από το στόμα προέρχονται από την καρδιά , κι αυτά είναι που κάνουν ακάθαρτο τον άνθρωπο .
40015019	Γιατί από την καρδιά βγαίνουν πονηρές σκέψεις , φόνοι , μοιχείες , πορνείες , κλοπές , ψευδομαρτυρίες , βλαστήμιες .
40015020	Όλα αυτά κάνουν ακάθαρτο τον άνθρωπο , ενώ το να φάει με άπλυτα χέρια δεν τον κάνει ακάθαρτο » .
40015021	Ο Ιησούς άφησε τον τόπο εκείνο κι αναχώρησε για την περιοχή της Τύρου και της Σιδώνας .
40015022	Τότε μια γυναίκα Χαναναία βγήκε έξω από τα όρια της περιοχής εκείνης και του φώναζε δυνατά : « Ελέησέ με , Κύριε , Υιέ του Δαβίδ . Η θυγατέρα μου βασανίζεται από δαιμόνιο » .
40015023	Αυτός δεν της απαντούσε λέξη . Τον πλησίασαν τότε οι μαθητές του και τον παρακαλούσαν : « Διώξε την , γιατί μας ακολουθεί και φωνάζει » .
40015024	Ο Ιησούς είπε : « Έχω αποσταλεί μόνο για τους πλανεμένους Ισραηλίτες » .
40015025	Εκείνη όμως ήρθε και τον προσκύνησε λέγοντας : « Κύριε , βοήθησέ με » .
40015026	Αυτός της αποκρίθηκε : « Δεν είναι σωστό να πάρει κανείς το ψωμί των παιδιών και να το πετάξει στα σκυλιά » .
40015027	« Ναι , Κύριε » , είπε εκείνη , « αλλά και τα σκυλιά τρώνε από τα ψίχουλα που πέφτουν από το τραπέζι των κυρίων τους » .
40015028	Τότε ο Ιησούς της απάντησε : « Μεγάλη είναι η πίστη σου , γυναίκα ! Ας γίνει όπως το θέλεις » . Κι από κείνη την ώρα γιατρεύτηκε η θυγατέρα της .
40015029	Ο Ιησούς έφυγε από ’ κει και ήρθε κοντά στη λίμνη της Γαλιλαίας · ανέβηκε σ ’ ένα βουνό και καθόταν εκεί .
40015030	Και πήγε και τον βρήκε κόσμος πολύς , έχοντας μαζί τους κουτσούς , τυφλούς , κωφάλαλους κουλούς κι άλλους πολλούς , και τους έβαλαν μπρος στα πόδια του Ιησού και τους θεράπευσε .
40015031	Έτσι το πλήθος θαύμασε που είδε κουφούς ν ’ ακούν και άλαλους να μιλούν , κουλούς να γίνονται καλά , κουτσούς να περπατούν και τυφλούς να βλέπουν · και δόξασαν το Θεό του Ισραήλ .
40015032	Ο Ιησούς κάλεσε τότε τους μαθητές του και τους είπε : « Σπλαχνίζομαι αυτό τον κόσμο · τρεις μέρες τώρα είναι μαζί μου και δεν έχουν τι να φάνε . Και δε θέλω να τους διώξω νηστικούς , μην αποκάμουν στο δρόμο » .
40015033	Και του λένε οι μαθητές : « Πού να βρούμε εδώ στην ερημιά τόσα ψωμιά για να χορτάσει τόσος κόσμος ; »
40015034	Τους λέει ο Ιησούς : « Πόσα ψωμιά έχετε ; » « Εφτά , και λίγα ψαράκια » , του απαντούν .
40015035	Κι αφού πρόσταξε τον κόσμο να καθίσουν καταγής για φαγητό ,
40015036	πήρε τα εφτά ψωμιά και τα ψάρια , είπε ευχαριστήρια προσευχή , τα έκοψε κομμάτια και τα έδωσε στους μαθητές , κι οι μαθητές στον κόσμο .
40015037	Έφαγαν όλοι και χόρτασαν . Κι όταν μάζεψαν τα κομμάτια που περίσσεψαν γέμισαν εφτά καλάθια .
40015038	Αυτοί που έφαγαν ήταν τέσσερις χιλιάδες άντρες , χωρίς γυναίκες και παιδιά .
40015039	Έπειτα άφησε τον κόσμο να φύγει , μπήκε στο καΐκι και ήρθε στην περιοχή της Μαγδαλά .
40016001	Ήρθαν στον Ιησού οι Φαρισαίοι και Σαδδουκαίοι και , για να τον φέρουν σε δύσκολη θέση , του ζήτησαν ν ’ αποδείξει μ ’ ένα θαύμα τη θεϊκή του αποστολή .
40016002	Αυτός τους απάντησε : « Όταν έρθει το δειλινό , λέτε : “ θα ’ χουμε καλόν καιρό , γιατί ο ουρανός είναι κόκκινος ” .
40016003	Και το πρωί λέτε : “ σήμερα θα ’ χουμε κακοκαιρία , γιατί ο ουρανός είναι κόκκινος και συννεφιασμένος ” . Υποκριτές ! Τα σημάδια στον ουρανό μπορείτε να τα διακρίνετε , και τα σημάδια των καιρών δεν μπορείτε να τα καταλάβετε ;
40016004	Μια γενιά πονηρή και άπιστη ζητάει να δει σημάδι , μα δε θα της δοθεί άλλο σημάδι , παρά μόνο το σημάδι του προφήτη Ιωνά » . Και τους άφησε κι έφυγε .
40016005	Όταν έφτασαν οι μαθητές στην άλλη όχθη , είδαν ότι ξέχασαν να πάρουν ψωμιά .
40016006	Ο Ιησούς τους λέει : « Να φυλάγεστε και να προσέχετε από το προζύμι των Φαρισαίων και των Σαδδουκαίων » .
40016007	Αυτοί σκέφτονταν κι έλεγαν μεταξύ τους : « Ψωμί δεν πήραμε ! »
40016008	Το κατάλαβε ο Ιησούς και τους είπε : « Τι σκέφτεστε , ολιγόπιστοι , πως δεν έχετε πάρει ψωμιά ;
40016009	Ακόμη δεν το εννοήσατε ούτε θυμάστε τα πέντε ψωμιά για τους πέντε χιλιάδες άντρες , και πόσα κοφίνια πήρατε έπειτα ;
40016010	Ούτε τα εφτά ψωμιά για τους τέσσερις χιλιάδες άντρες και πόσα καλάθια πήρατε ;
40016011	Πώς δεν καταλαβαίνετε ότι δε σας μιλούσα για ψωμιά , όταν σας έλεγα να φυλαχτείτε από το προζύμι των Φαρισαίων και των Σαδδουκαίων ; »
40016012	Τότε κατάλαβαν πως δεν τους είπε να φυλάγονται από το προζύμι που φτιάχνουν ψωμί , αλλά από τη διδασκαλία των Φαρισαίων και των Σαδδουκαίων .
40016013	Όταν ήρθε ο Ιησούς στα μέρη της Καισάρειας του Φιλίππου , ρώτησε τους μαθητές του : « Ποιος λένε οι άνθρωποι πως είναι ο Υιός του Ανθρώπου ; » Αυτοί απάντησαν :
40016014	« Άλλοι λένε πως είναι ο Ιωάννης ο Βαπτιστής , άλλοι ο Ηλίας , άλλοι ο Ιερεμίας ή ένας από τους προφήτες » .
40016015	« Εσείς , ποιος λέτε πως είμαι ; » τους λέει .
40016016	Ο Σίμων Πέτρος απάντησε : « Εσύ είσαι ο Μεσσίας , ο Υιός του αληθινού Θεού » .
40016017	Τότε ο Ιησούς του αποκρίθηκε : « Μακάριος είσαι , Σίμων , γιε του Ιωνά , γιατί αυτό δε σου το αποκάλυψε άνθρωπος , αλλά ο ουράνιος Πατέρας μου .
40016018	Κι εγώ λέω σ ’ εσένα πως εσύ είσαι ο Πέτρος , και πάνω σ ’ αυτή την πέτρα θα οικοδομήσω την εκκλησία μου , και δε θα την κατανικήσουν οι δυνάμεις του άδη .
40016019	Θα σου δώσω τα κλειδιά που ανοίγουν την πόρτα της βασιλείας των ουρανών , και ό , τι κρατήσεις ασυγχώρητο στη γη θα είναι ασυγχώρητο και στους ουρανούς · και ό , τι συγχωρήσεις στη γη θα είναι συγχωρημένο και στους ουρανούς » .
40016020	Τότε έδωσε στους μαθητές του την εντολή να μην πουν σε κανένα πως αυτός είναι ο Μεσσίας .
40016021	Από τότε άρχισε ο Ιησούς να φανερώνει στους μαθητές του πως πρέπει να πάει στα Ιεροσόλυμα και να πάθει πολλά από τους πρεσβυτέρους και τους αρχιερείς και τους γραμματείς και να θανατωθεί και ν ’ αναστηθεί την τρίτη μέρα .
40016022	Ο Πέτρος τον πήρε κατά μέρος κι άρχισε να τον μαλώνει και να του λέει : « Θεός φυλάξοι , Κύριε ! Να μη σου συμβεί αυτό ! »
40016023	Τότε ο Ιησούς γύρισε και του είπε : « Φύγε από μπροστά μου , σατανά ! Εσύ μου γίνεσαι εμπόδιο , γιατί δε σκέφτεσαι όπως θέλει ο Θεός , αλλά όπως θέλουν οι άνθρωποι » .
40016024	Τότε ο Ιησούς είπε στους μαθητές του : « Όποιος θέλει να με ακολουθήσει , ας απαρνηθεί τον εαυτό του , ας σηκώσει το σταυρό του κι ας με ακολουθεί .
40016025	Γιατί όποιος θέλει να σώσει τη ζωή του θα τη χάσει · όποιος όμως εξαιτίας μου χάσει τη ζωή του , θα τη βρει .
40016026	Τι ωφελείται ο άνθρωπος , αν κερδίσει ολόκληρο τον κόσμο , χάσει όμως τη ζωή του ; Ή τι μπορεί να δώσει ο άνθρωπος αντάλλαγμα για τη ζωή του ;
40016027	Γιατί ο Υιός του Ανθρώπου θα έρθει με όλη τη λαμπρότητα του Πατέρα του μαζί με τους αγγέλους του , και τότε θα ανταμείψει τον καθένα ανάλογα με τις πράξεις του .
40016028	» Σας βεβαιώνω πως υπάρχουν μερικοί ανάμεσα σ ’ αυτούς που βρίσκονται εδώ , οι οποίοι δε θα γευτούν το θάνατο , πριν δουν τον Υιό του Ανθρώπου να έρχεται στη βασιλεία του » .
40017001	Ύστερα από έξι μέρες , παίρνει ο Ιησούς μαζί του τον Πέτρο , τον Ιάκωβο και τον Ιωάννη , τον αδερφό του , και τους ανεβάζει σ ’ ένα ψηλό βουνό .
40017002	Εκεί μεταμορφώθηκε μπροστά τους · έλαμψε το πρόσωπό του σαν τον ήλιο και τα ενδύματά του έγιναν άσπρα σαν το φως .
40017003	Τότε εμφανίστηκε σ ’ αυτούς ο Μωυσής και ο Ηλίας , και συνομιλούσαν με τον Ιησού .
40017004	« Κύριε , είναι ωραία να μείνουμε εδώ ! » είπε ο Πέτρος στον Ιησού . « Να κάνουμε , αν θέλεις , εδώ τρεις σκηνές : μια για σένα , μια για το Μωυσή και μια για τον Ηλία » .
40017005	Ενώ μιλούσε ακόμα , ένα φωτεινό σύννεφο τους σκέπασε , και μέσα από το σύννεφο ακούστηκε μια φωνή που έλεγε : « Αυτός είναι ο αγαπημένος μου Υιός , ο εκλεκτός μου · αυτόν να ακούτε » .
40017006	Όταν το άκουσαν οι μαθητές , έπεσαν με το πρόσωπο στη γη και φοβήθηκαν πολύ .
40017007	Τους πλησίασε τότε ο Ιησούς , τους άγγιξε και τους είπε : « Σηκωθείτε και μη φοβόσαστε » .
40017008	Σήκωσαν τότε τα μάτια τους και δεν είδαν κανέναν άλλο , παρά τον ίδιο τον Ιησού μόνο του .
40017009	Ενώ κατέβαιναν από το βουνό , τούς πρόσταξε : « Μην πείτε σε κανέναν αυτό που είδατε , ώσπου ν ’ αναστηθεί ο Υιός του Ανθρώπου από τους νεκρούς » .
40017010	Οι μαθητές τον ρώτησαν : « Γιατί οι γραμματείς λένε πως πρέπει να έρθει πρώτα ο Ηλίας ; »
40017011	Αυτός απάντησε : « Πρώτα θα έρθει ο Ηλίας και θα τα αποκαταστήσει όλα .
40017012	Σας βεβαιώνω όμως πως ο Ηλίας ήρθε κιόλας , μα δεν τον αναγνώρισαν , και του έκαναν ό , τι ήθελαν . Έτσι κι ο Υιός του Ανθρώπου μέλλει να πάθει απ ’ αυτούς » .
40017013	Τότε κατάλαβαν οι μαθητές πως τους μίλησε για τον Ιωάννη το Βαπτιστή .
40017014	Όταν έφτασαν στο πλήθος , τον πλησίασε ένας άνθρωπος , γονάτισε μπροστά του και του είπε :
40017015	« Κύριε , σπλαχνίσου το γιο μου , γιατί είναι επιληπτικός και υποφέρει · πολλές φορές μάλιστα πέφτει στη φωτιά και στο νερό .
40017016	Τον έφερα στους μαθητές σου , αλλά δεν μπόρεσαν να τον θεραπεύσουν » .
40017017	Ο Ιησούς απάντησε : « Γενιά άπιστη και διεφθαρμένη , ως πότε θα είμαι μαζί σας ; Ως πότε θα σας ανέχομαι ; Φέρτε τον μου εδώ » .
40017018	Ο Ιησούς επιτίμησε το δαιμόνιο , και βγήκε απ ’ αυτόν · από κείνη την ώρα το παιδί γιατρεύτηκε .
40017019	Πήγαν τότε ιδιαιτέρως στον Ιησού οι μαθητές και τον ρώτησαν : « Γιατί εμείς δεν μπορέσαμε να το βγάλουμε ; »
40017020	« Εξαιτίας της απιστίας σας » , τους είπε ο Ιησούς . « Σας βεβαιώνω πως , αν έχετε πίστη έστω και σαν κόκκο σιναπιού , θα λέτε σ ’ αυτό το βουνό “ πήγαινε από ’ δω εκεί ” , και θα πηγαίνει · και τίποτα δε θα είναι αδύνατο για σας .
40017021	Αυτό το δαιμονικό γένος δε βγαίνει παρά μόνο με προσευχή και νηστεία » .
40017022	Ενώ οι μαθητές περιέρχονταν τη Γαλιλαία , τους είπε ο Ιησούς : « Ο Υιός του Ανθρώπου πρόκειται να παραδοθεί σε χέρια ανθρώπων ·
40017023	θα τον θανατώσουν , και την τρίτη μέρα θα αναστηθεί » . Και λυπήθηκαν πάρα πολύ .
40017024	Όταν έφτασαν στην Καπερναούμ , ήρθαν στον Πέτρο οι εισπράκτορες του φόρου για το ναό και του είπαν : « Ο δάσκαλός σας δεν πληρώνει τις δύο δραχμές του φόρου ; »
40017025	Λέει : « Ναι , πληρώνει » . Μόλις μπήκε στο σπίτι , και πριν πει τίποτα , τον πρόλαβε ο Ιησούς και του είπε : « Τι γνώμη έχεις , Σίμων ; Οι βασιλιάδες της γης από ποιους εισπράττουν τέλη ή φόρο ; Από τους δικούς τους ή από τους ξένους ; »
40017026	Κι όταν του είπε ο Πέτρος « από τους ξένους » , ο Ιησούς του λέει : « Συνεπώς απαλλάσσονται οι δικοί τους .
40017027	Για να μην τους σκανδαλίσουμε όμως , πήγαινε στη λίμνη , ρίξε τ ’ αγκίστρι και πάρε το πρώτο ψάρι που θα βγάλεις · άνοιξε το στόμα του και θα βρεις μέσα ένα τετράδραχμο · πάρ ’ το και δώσ ’ τους το , για μένα και για σένα » .
40018001	Εκείνη την ώρα , πήγαν οι μαθητές στον Ιησού και τον ρώτησαν : « Ποιος είναι άραγε ανώτερος στη βασιλεία του Θεού ; »
40018002	Ο Ιησούς φώναξε τότε ένα παιδάκι , το ’ βαλε να σταθεί ανάμεσά τους και είπε :
40018003	« Σας βεβαιώνω πως αν δεν αλλάξετε κι αν δε γίνετε σαν τα παιδιά , δε θα μπείτε στη βασιλεία του Θεού .
40018004	Όποιος λοιπόν ταπεινώσει τον εαυτό του σαν αυτό το παιδί , αυτός είναι ο ανώτερος στη βασιλεία του Θεού .
40018005	Και όποιος δεχτεί ένα τέτοιο παιδί στο όνομά μου , δέχεται εμένα τον ίδιο .
40018006	» Όποιος γίνει αφορμή να κλονιστεί ένας απ ’ αυτούς τους μικρούς που πιστεύουν σ ’ εμένα , είναι προτιμότερο γι ’ αυτόν να κρεμάσει μια μυλόπετρα στο λαιμό του και να καταποντιστεί στη θάλασσα .
40018007	Αλίμονο στον κόσμο για τα σκάνδαλα που έχει ν ’ αντιμετωπίσει . Γιατί αναγκαστικά θα έρθουν τα σκάνδαλα · μα αλίμονο στον άνθρωπο που προκαλεί το σκάνδαλο .
40018008	Αν σε σκανδαλίζει κάτι τόσο σπουδαίο σαν το χέρι σου ή το πόδι σου , κόψε τα και πέταξέ τα . Γιατί είναι προτιμότερο για σένα να μπεις στην αληθινή ζωή κουλός ή κουτσός , παρά να έχεις δύο χέρια ή δύο πόδια και να σε ρίξουν στην αιώνια κόλαση .
40018009	Κι αν κάτι τόσο σπουδαίο σαν το μάτι σου σε σκανδαλίζει , βγάλ ’ το και πέταξέ το . Γιατί είναι προτιμότερο για σένα να μπεις μονόφθαλμος στην αληθινή ζωή , παρά να έχεις μάτια και να σε ρίξουν στην πύρινη κόλαση .
40018010	» Προσέξτε , μην περιφρονήσετε κανένα απ ’ αυτούς τους μικρούς , γιατί σας βεβαιώνω πως οι άγγελοί τους στον ουρανό βλέπουν συνεχώς το πρόσωπο του ουράνιου Πατέρα μου .
40018011	Γιατί ο Υιός του Ανθρώπου ήρθε να σώσει τους πλανεμένους » .
40018012	« Τι νομίζετε ; αν κάποιος έχει εκατό πρόβατα και του χαθεί απ ’ αυτά το ένα , δε θ ’ αφήσει τα ενενήντα εννιά στα βουνά για να πάει ν ’ αναζητήσει το χαμένο ;
40018013	Κι όταν το βρει , σας βεβαιώνω πως χαίρεται πιο πολύ γι ’ αυτό , παρά για τα ενενήντα εννιά που δεν έχουν χαθεί .
40018014	Έτσι ο ουράνιος Πατέρας σας δε θέλει να χαθεί ούτε ένας απ ’ αυτούς τους μικρούς » .
40018015	« Αν σφάλει απέναντί σου ο αδερφός σου , πήγαινε κι επίπληξέ τον χωρίς να είναι άλλος μπροστά . Αν σε ακούσει , τον κέρδισες .
40018016	Αν όμως δε σ ’ ακούσει , πάρε μαζί σου ακόμα έναν ή δύο άλλους , για να μπορεί ν ’ αποδειχθεί ό , τι ειπωθεί , αφού θα το βεβαιώνουν δύο ή τρεις μάρτυρες .
40018017	Αν κι αυτούς δεν τους ακούσει , πες το στη συνάθροιση της εκκλησίας · κι αν παρακούσει και την εκκλησία , τότε πια ας είναι για σένα όπως ο ειδωλολάτρης ή ο τελώνης .
40018018	» Σας βεβαιώνω πως ό , τι κρατήσετε ασυγχώρητο στη γη , θα είναι ασυγχώρητο και στον ουρανό · και ό , τι συγχωρήσετε στη γη , θα είναι συγχωρημένο και στον ουρανό .
40018019	Σας βεβαιώνω επίσης πως αν δύο από σας συμφωνήσουν στη γη για ένα πράγμα που θα ζητήσουν , ο ουράνιος Πατέρας μου θα τους το κάνει .
40018020	Γιατί όπου είναι συναγμένοι δύο ή τρεις στο όνομά μου , εκεί είμαι κι εγώ ανάμεσά τους » .
40018021	Τότε πήγε ο Πέτρος και του είπε : « Κύριε , πόσες φορές θα σφάλει σ ’ εμένα ο αδερφός μου και θα τον συγχωρήσω ; Ως εφτά φορές ; »
40018022	Του λέει ο Ιησούς : « Δε σου λέω ως εφτά , αλλά ως εβδομήντα φορές εφτά » .
40018023	« Γι ’ αυτό η βασιλεία των ουρανών μοιάζει μ ’ ένα βασιλιά , που θέλησε να του αποδώσουν λογαριασμό οι δούλοι του .
40018024	Μόλις άρχισε να κάνει το λογαριασμό , του φέρανε κάποιον που όφειλε δέκα χιλιάδες τάλαντα .
40018025	Επειδή δεν μπορούσε να τα επιστρέψει , ο κύριός του διέταξε να πουλήσουν τον ίδιο , τη γυναίκα του , τα παιδιά του κι όλα τα υπάρχοντά του και να του δώσουν το ποσό από την πώληση .
40018026	Ο δούλος τότε έπεσε στα πόδια του , τον προσκυνούσε κι έλεγε : “ δείξε μου μακροθυμία και θα σου τα δώσω όλα τα χρέη μου πίσω ” .
40018027	Τον λυπήθηκε λοιπόν ο κύριός του εκείνον το δούλο και τον άφησε να φύγει · του χάρισε μάλιστα και το χρέος .
40018028	Βγαίνοντας έξω ο ίδιος δούλος , βρήκε έναν από τους συνδούλους του , που του όφειλε μόνο εκατό δηνάρια · τον έπιασε και τον έσφιγγε να τον πνίξει λέγοντάς του : “ ξόφλησέ μου αυτά που μου χρωστάς ” .
40018029	Ο σύνδουλός του τότε έπεσε στα πόδια του και τον παρακαλούσε : “ δείξε μου μακροθυμία , και θα σου τα ξεπληρώσω ” .
40018030	Εκείνος όμως δε δεχόταν , αλλά πήγε και τον έβαλε στη φυλακή , ώσπου να ξεπληρώσει ό , τι του χρωστούσε .
40018031	Όταν το είδαν αυτό οι σύνδουλοί του , λυπήθηκαν πάρα πολύ , και πήγαν και διηγήθηκαν στον κύριό τους όλα όσα έγιναν .
40018032	Τότε ο κύριος τον κάλεσε και του λέει : “ κακέ δούλε , σου χάρισα όλο εκείνο το χρέος , επειδή με παρακάλεσες ·
40018033	δεν έπρεπε κι εσύ να σπλαχνιστείς το σύνδουλό σου , όπως κι εγώ σπλαχνίστηκα εσένα ; ”
40018034	Και οργισμένος τον παρέδωσε στους βασανιστές , ώσπου να ξεπληρώσει όσα του χρωστούσε .
40018035	Έτσι θα κάνει και σ ’ εσάς ο ουράνιος Πατέρας μου , αν ο καθένας σας δε συγχωρεί τα παραπτώματα του αδερφού του μ ’ όλη του την καρδιά » .
40019001	Όταν ο Ιησούς τελείωσε αυτά τα λόγια , αναχώρησε από τη Γαλιλαία και ήρθε στα σύνορα της Ιουδαίας , στην απέναντι όχθη του Ιορδάνη .
40019002	Πλήθος πολύ τον ακολούθησε , κι εκεί τους θεράπευσε .
40019003	Τον πλησίασαν τότε οι Φαρισαίοι και , για να τον φέρουν σε δύσκολη θέση , του είπαν : « Επιτρέπεται να χωρίσει κανείς τη γυναίκα του για οποιονδήποτε λόγο ; »
40019004	Κι αυτός τους απάντησε : « Δε διαβάσατε πως ο δημιουργός από την αρχή τούς έκανε άντρα και γυναίκα ; Και είπε ,
40019005	γι ’ αυτό θα εγκαταλείψει ο άντρας τον πατέρα του και τη μητέρα του και θα ενωθεί με τη γυναίκα του , και θα γίνουν οι δύο ένας άνθρωπος .
40019006	Συνεπώς δεν είναι πια δύο αλλά ένας άνθρωπος . Ό , τι λοιπόν συνένωσε ο Θεός , δεν πρέπει να το χωρίζει ο άνθρωπος » .
40019007	Του λένε : « Γιατί τότε ο Μωυσής πρόσταξε να της δίνει γραπτό διαζύγιο και να τη χωρίζει ; »
40019008	Τους λέει : « Ο Μωυσής επέτρεψε να χωρίζετε τις γυναίκες σας , γιατί είστε σκληρόκαρδοι · αρχικά όμως δεν ήταν έτσι τα πράγματα .
40019009	Σας βεβαιώνω πως όποιος χωρίσει τη γυναίκα του , για άλλον λόγο εκτός από πορνεία , και παντρευτεί άλλη , διαπράττει μοιχεία . Αλλά και όποιος παντρευτεί χωρισμένη γυναίκα διαπράττει μοιχεία » .
40019010	Του λένε τότε οι μαθητές του : « Αν τέτοια είναι η σχέση του άντρα με τη γυναίκα , καλύτερα να μην παντρευτεί κανείς » .
40019011	Κι αυτός τους είπε : « Αυτό δεν το μπορούν όλοι , αλλά μόνο εκείνοι που τους το έδωσε ο Θεός .
40019012	Υπάρχουν ευνούχοι που γεννήθηκαν έτσι από τη μάνα τους , υπάρχουν ευνούχοι που τους ευνούχισαν οι άνθρωποι , και υπάρχουν ευνούχοι που μόνοι τους ευνουχίστηκαν , για χάρη της βασιλείας των ουρανών . Όποιος μπορεί να βαδίζει αυτόν το δρόμο ας τον βαδίσει » .
40019013	Έφεραν τότε στον Ιησού παιδιά για να τα ευλογήσει βάζοντας τα χέρια του πάνω τους και να προσευχηθεί γι ’ αυτά , αλλά οι μαθητές τους μάλωσαν .
40019014	Ο Ιησούς όμως είπε : « Αφήστε τα παιδιά και μην τα εμποδίζετε να ’ ρθούν κοντά μου , γιατί η βασιλεία του Θεού ανήκει σε ανθρώπους που είναι σαν κι αυτά » .
40019015	Κι αφού τα ευλόγησε , έφυγε από ’ κει .
40019016	Πλησίασε κάποιος τον Ιησού και τον ρώτησε : « Αγαθέ Διδάσκαλε , τι καλό να κάνω για ν ’ αποκτήσω αιώνια ζωή ; »
40019017	Ο Ιησούς του είπε : « Γιατί με ονομάζεις αγαθό ; Κανένας δεν είναι αγαθός , παρά μόνο ένας , ο Θεός . Αν θέλεις πάντως να μπεις στη ζωή , τήρησε τις εντολές » .
40019018	« Ποιες ; » του λέει . Κι ο Ιησούς είπε : « Το μη σκοτώσεις , μη μοιχεύσεις , μην κλέψεις , μην ψευδομαρτυρήσεις ,
40019019	τίμα τον πατέρα και τη μητέρα σου και αγάπα τον πλησίον σου όπως τον εαυτό σου » .
40019020	« Όλα αυτά τα τηρώ από πολύ μικρός » , του λέει ο νεαρός . « Σε τι ακόμα υστερώ ; »
40019021	Ο Ιησούς του απάντησε : « Αν θέλεις να γίνεις τέλειος , πήγαινε πούλησε τα υπάρχοντά σου και δώσε τα χρήματα στους φτωχούς , και θα έχεις θησαυρό κοντά στο Θεό · κι έλα να με ακολουθήσεις » .
40019022	Μόλις άκουσε την απάντηση ο νεαρός , έφυγε λυπημένος , γιατί είχε μεγάλη περιουσία .
40019023	Τότε ο Ιησούς είπε στους μαθητές του : « Σας βεβαιώνω πως δύσκολα θα μπει πλούσιος στη βασιλεία του Θεού .
40019024	Και σας το επαναλαμβάνω : Είναι ευκολότερο να περάσει καμήλα από βελονότρυπα , παρά να μπει πλούσιος στη βασιλεία του Θεού » .
40019025	Όταν τ ’ άκουσαν οι μαθητές του , ένιωσαν μεγάλη κατάπληξη κι έλεγαν : « Τότε ποιος μπορεί να σωθεί ; »
40019026	Ο Ιησούς τους κοίταξε και είπε : « Αυτό είναι αδύνατο για τους ανθρώπους · για το Θεό όμως όλα είναι δυνατά » .
40019027	Μίλησε τότε ο Πέτρος και του είπε : « Να , εμείς αφήσαμε τα πάντα και σε ακολουθήσαμε . Τι θα γίνει μ ’ εμάς ; »
40019028	Κι ο Ιησούς τους απάντησε : « Σας βεβαιώνω πως εσείς που με ακολουθήσατε , όταν θα καθίσει ο Υιός του Ανθρώπου στο μεγαλόπρεπο θρόνο του , στον καινούριο κόσμο , θα καθίσετε κι εσείς σε δώδεκα θρόνους , για να κρίνετε τις δώδεκα φυλές του Ισραήλ .
40019029	Κι όποιος άφησε σπίτια ή αδερφούς ή αδερφές ή πατέρα ή μητέρα ή γυναίκα ή παιδιά ή χωράφια για χάρη μου , θα πάρει εκατό φορές περισσότερα και θα κληρονομήσει την αιώνια ζωή .
40019030	Πολλοί θα βρεθούν από πρώτοι τελευταίοι , κι άλλοι από τελευταίοι πρώτοι » .
40020001	« Η βασιλεία των ουρανών μοιάζει μ ’ έναν γαιοκτήμονα , που βγήκε νωρίς το πρωί να προσλάβει εργάτες για το αμπέλι του .
40020002	Συμφώνησε με τους εργάτες να τους πληρώσει ένα δηνάριο την ημέρα , και τους έστειλε στο αμπέλι του .
40020003	Όταν γύρω στις εννιά βγήκε στην αγορά , είδε άλλους να στέκονται εκεί χωρίς δουλειά ,
40020004	και τους είπε : “ πηγαίνετε και εσείς στο αμπέλι και θα σας δώσω ό , τι είναι δίκαιο ” .
40020005	Έφυγαν κι αυτοί για το αμπέλι . Όταν ξαναβγήκε κατά τις δώδεκα και κατά τις τρεις , έκανε το ίδιο .
40020006	Κατά τις πέντε , βγήκε και βρήκε κι άλλους να κάθονται , και τους ρωτάει : “ γιατί κάθεστε εδώ άνεργοι όλη την ημέρα ; ”
40020007	“ Κανένας δε μας πήρε στη δουλειά ” , του απαντούν . “ Πηγαίνετε ” , τους λέει , “ κι εσείς στο αμπέλι μου και θα πάρετε ό , τι δικαιούσθε ” .
40020008	Όταν βράδιασε , λέει ο ιδιοκτήτης του αμπελιού στο διαχειριστή του : “ φώναξε τους εργάτες και πλήρωσέ τους το μεροκάματο , αρχίζοντας από τους τελευταίους ως τους πρώτους ” .
40020009	Ήρθαν λοιπόν αυτοί που έπιασαν δουλειά στις πέντε και πήραν από ένα δηνάριο .
40020010	Ήρθαν και οι πρώτοι και νόμισαν πως θα πάρουν περισσότερα · πήραν όμως κι αυτοί από ένα δηνάριο .
40020011	Όταν το πήραν , άρχισαν να διαμαρτύρονται εναντίον του γαιοκτήμονα :
40020012	“ αυτοί οι τελευταίοι ” , έλεγαν , “ εργάστηκαν μία ώρα και τους εξίσωσες μ ’ εμάς , που υπομείναμε το μόχθο και τον καύσωνα μιας ολόκληρης μέρας ; ”
40020013	Εκείνος όμως γύρισε σ ’ έναν απ ’ αυτούς και του είπε : “ φίλε , δε σε αδικώ · δε συμφώνησες μαζί μου ένα δηνάριο ;
40020014	Πάρ ’ το και πήγαινε . Εγώ θέλω να πληρώσω αυτόν που ήρθε τελευταίος όσο κι εσένα .
40020015	Δεν μπορώ τα λεφτά μου να τα κάνω ό , τι θέλω ; Ή μήπως επειδή είμαι καλός , αυτό προκαλεί τη ζήλεια σου ; ”
40020016	Έτσι θα βρεθούν οι τελευταίοι πρώτοι και οι πρώτοι τελευταίοι . Γιατί πολλοί είναι οι καλεσμένοι , λίγοι όμως οι εκλεκτοί » .
40020017	Καθώς ανέβαινε ο Ιησούς προς τα Ιεροσόλυμα , πήρε ιδιαιτέρως τους δώδεκα μαθητές και πηγαίνοντας τους είπε :
40020018	« Ακούστε · τώρα που ανεβαίνουμε στα Ιεροσόλυμα , ο Υιός του Ανθρώπου θα παραδοθεί στους αρχιερείς και στους γραμματείς και θα τον καταδικάσουν σε θάνατο .
40020019	Θα τον παραδώσουν στους εθνικούς για να τον περιγελάσουν , να τον μαστιγώσουν και να τον σταυρώσουν · όμως την τρίτη μέρα αυτός θ ’ αναστηθεί » .
40020020	Τον πλησίασε τότε η μητέρα των γιων του Ζεβεδαίου με τους γιους της και τον προσκύνησε ζητώντας του μια χάρη .
40020021	« Τι θέλεις ; » τη ρώτησε . Εκείνη του λέει : « Πες να καθίσουν αυτοί οι δυο γιοι μου στη βασιλεία σου ένας στα δεξιά σου κι ένας στ ’ αριστερά σου » .
40020022	Ο Ιησούς αποκρίθηκε : « Δεν ξέρετε τι ζητάτε . Μπορείτε να πιείτε το ποτήρι του πάθους που θα πιω εγώ ή να βαφτιστείτε με το βάπτισμα με το οποίο θα βαφτιστώ εγώ ; » Του λένε : « Μπορούμε » .
40020023	Τους απαντάει : « Το ποτήρι μου θα το πιείτε , και με το βάπτισμα των παθημάτων μου με το οποίο θα βαφτιστώ εγώ θα βαφτιστείτε . Το να καθίσετε όμως στα δεξιά μου και στ ’ αριστερά μου δεν μπορώ να σας το δώσω εγώ , αλλά θα δοθεί σ ’ εκείνους για τους οποίους έχει ετοιμαστεί από τον Πατέρα μου » .
40020024	Όταν το άκουσαν αυτό οι υπόλοιποι δέκα μαθητές , αγανάκτησαν με τους δύο αδερφούς .
40020025	Τότε ο Ιησούς τους κάλεσε και τους είπε : « Ξέρετε ότι οι ηγέτες των εθνών ασκούν απόλυτη εξουσία πάνω τους και οι άρχοντες τα καταδυναστεύουν .
40020026	Σ ’ εσάς όμως δεν πρέπει να συμβαίνει αυτό , αλλά όποιος θέλει να γίνει μεγάλος ανάμεσά σας , πρέπει να γίνει υπηρέτης σας ·
40020027	κι όποιος από σας θέλει να είναι πρώτος , πρέπει να γίνει δούλος σας .
40020028	Όπως κι ο Υιός του Ανθρώπου δεν ήρθε για να τον υπηρετήσουν , αλλά για να υπηρετήσει και να προσφέρει τη ζωή του λύτρο για όλους » .
40020029	Όταν έβγαιναν από την Ιεριχώ , τους ακολούθησε πολύς κόσμος .
40020030	Δύο τυφλοί , που κάθονταν στην άκρη του δρόμου και άκουσαν πως περνάει ο Ιησούς , άρχισαν να φωνάζουν : « Κύριε , Υιέ του Δαβίδ , σπλαχνίσου μας ! »
40020031	Ο κόσμος τους μάλωνε να σωπάσουν . Αυτοί όμως φώναζαν ακόμα πιο δυνατά : « Κύριε , Υιέ του Δαβίδ , σπλαχνίσου μας ! »
40020032	Ο Ιησούς στάθηκε , τους φώναξε και τους είπε : « Τι θέλετε να σας κάνω ; »
40020033	« Κύριε » , του λένε , « ν ’ ανοίξουν τα μάτια μας » .
40020034	Ο Ιησούς τους σπλαχνίστηκε · άγγιξε τα μάτια τους , κι αμέσως απέκτησαν το φως τους και τον ακολουθούσαν .
40021001	Όταν πλησίαζαν στα Ιεροσόλυμα κι έφτασαν στην Βηθσφαγή , κοντά στο όρος των Ελαιών , ο Ιησούς έστειλε δύο μαθητές
40021002	λέγοντάς τους : « Να πάτε στο χωριό που είναι απέναντί σας , και θα βρείτε αμέσως ένα θηλυκό γαϊδούρι δεμένο , μαζί με το πουλάρι του . Να τα λύσετε και να μου τα φέρετε .
40021003	Κι αν σας πει κανένας τίποτε , να του πείτε πως το χρειάζεται ο Κύριος . Κι αυτός θα τα στείλει αμέσως » .
40021004	Αυτά έγιναν για να εκπληρωθεί εκείνο που είχε πει ο Θεός με τα λόγια του προφήτη :
40021005	Πέστε στην πόλη της Σιών : Έρχεται σ ’ εσένα ο βασιλιάς σου πράος , καβάλα πάνω σε γαϊδούρι , πάνω σε πουλάρι , γέννημα υποζυγίου .
40021006	Οι μαθητές πήγαν κι έκαναν όπως τους πρόσταξε ο Ιησούς :
40021007	Έφεραν το γαϊδούρι και το πουλάρι του , έβαλαν πάνω τους τα ρούχα τους κι εκείνος κάθισε πάνω σ ’ αυτά .
40021008	Οι πιο πολλοί από το πλήθος έστρωναν τα ρούχα τους στο δρόμο , ενώ άλλοι έκοβαν κι έστρωναν κλαδιά από τα δέντρα .
40021009	Και το πλήθος , όσοι βάδιζαν μπροστά του κι όσοι ακολουθούσαν , κραύγαζαν : Δόξα στον Υιό του Δαβίδ ! Ευλογημένος αυτός που έρχεται σταλμένος από τον Κύριο ! Δόξα στον ύψιστο Θεό !
40021010	 Όταν μπήκε στα Ιεροσόλυμα , αναστατώθηκε όλη η πόλη . « Ποιος είναι αυτός ; » ρωτούσαν .
40021011	 Το πλήθος έλεγε : « Αυτός είναι ο προφήτης Ιησούς , από τη Ναζαρέτ της Γαλιλαίας » .
40021012	Ο Ιησούς μπήκε στο ναό του Θεού κι έδιωξε όλους αυτούς που πουλούσαν και αγόραζαν στο χώρο του ναού , και αναποδογύρισε τα τραπέζια των αργυραμοιβών και τα καθίσματα αυτών που πουλούσαν περιστέρια .
40021013	Και τους είπε : « Η Γραφή λέει : Ο οίκος μου πρέπει να είναι οίκος προσευχής · εσείς όμως τον κάνατε σπήλαιο ληστών » .
40021014	Εκεί στο ναό τον πλησίασαν κουτσοί και τυφλοί , και τους θεράπευσε .
40021015	Όταν είδαν οι αρχιερείς και οι γραμματείς τα θαύματα που έκανε , και τα παιδιά να φωνάζουν μέσα στο ναό και να λένε « δόξα στον Υιό του Δαβίδ » , αγανάκτησαν
40021016	και του έλεγαν : « Δεν ακούς τι λένε αυτοί ; » « Και βέβαια τ ’ άκουσα » , τους απάντησε ο Ιησούς . « Αλλά κι εσείς δε διαβάσατε ποτέ στην Γραφή , πως από το στόμα των νηπίων και των βρεφών έκανες να βγει τέλειος ύμνος ; »
40021017	 Τους άφησε και βγήκε έξω από την πόλη , στην Βηθανία , και διανυκτέρευσε εκεί .
40021018	Ξαναπηγαίνοντας ο Ιησούς το πρωί στην πόλη , πείνασε .
40021019	Βλέποντας στο δρόμο μια συκιά , ήρθε κοντά της , μα δε βρήκε παρά μόνο φύλλα · και της λέει : « Ποτέ πια να μην ξαναβγάλεις καρπό ! » Κι αμέσως ξεράθηκε η συκιά .
40021020	Όταν το είδαν οι μαθητές , απόρησαν και είπαν : « Πώς ξεράθηκε αμέσως η συκιά ; »
40021021	Ο Ιησούς τους αποκρίθηκε : « Σας βεβαιώνω , αν έχετε πίστη χωρίς ν ’ αμφιβάλλετε , όχι μόνο θα κάνετε το θαύμα με τη συκιά , αλλά κι αν πείτε σ ’ αυτό το βουνό , “ σήκω και πέσε στη θάλασσα ” , θα γίνει .
40021022	Κι όλα όσα ζητήσετε στην προσευχή με πίστη , θα τα λάβετε » .
40021023	Όταν ο Ιησούς ήρθε στο ναό και δίδασκε , τον πλησίασαν οι αρχιερείς και οι πρεσβύτεροι του λαού και του είπαν : « Με ποια εξουσία τα κάνεις αυτά ; Και ποιος σου έδωσε αυτή την εξουσία ; »
40021024	Τους αποκρίθηκε ο Ιησούς : « Θα σας κάνω κι εγώ μια ερώτηση · αν μου απαντήσετε , θα σας πω κι εγώ με ποια εξουσία τα κάνω αυτά :
40021025	Το βάπτισμα του Ιωάννη από πού προερχόταν ; από το Θεό ή από τους ανθρώπους ; » Αυτοί συζητούσαν μεταξύ τους κι έλεγαν : « Αν πούμε “ από το Θεό ” , θα μας πει , “ γιατί τότε δεν το πιστέψατε ; ”
40021026	Αν πάλι πούμε , “ από τους ανθρώπους ” , φοβόμαστε τον κόσμο , γιατί όλοι τον Ιωάννη τον θεωρούν προφήτη » .
40021027	Απάντησαν , λοιπόν , στον Ιησού : « Δεν ξέρουμε » . Τους είπε κι εκείνος : « Ούτε κι εγώ σας λέω με ποια εξουσία τα κάνω αυτά » .
40021028	« Τι γνώμη έχετε τώρα γι ’ αυτό που θα σας πω : Κάποιος είχε δύο παιδιά . Πάει λοιπόν στον πρώτο και του λέει : “ παιδί μου , πήγαινε σήμερα κι εργάσου στο αμπέλι ” .
40021029	Αυτός του είπε : “ δε θέλω ” . Ύστερα όμως μετάνιωσε και πήγε .
40021030	Πάει και στον δεύτερο και του λέει τα ίδια . Εκείνος του αποκρίθηκε : “ μάλιστα , κύριε ” , αλλά δεν πήγε .
40021031	Ποιος από τους δύο έκανε το θέλημα του πατέρα του ; » « Ο πρώτος » , του απαντούν . Τους λέει ο Ιησούς : « Σας βεβαιώνω πως οι τελώνες και οι πόρνες θα μπουν πριν από σας στη βασιλεία του Θεού .
40021032	Ήρθε σ ’ εσάς ο Ιωάννης κηρύττοντας την οδό της σωτηρίας , και δεν τον πιστέψατε · οι τελώνες όμως και οι πόρνες τον πίστεψαν . Κι εσείς , παρ ’ όλο που τους είδατε , δε μετανοήσατε ούτε τότε για να τον πιστέψετε » .
40021033	« Ακούστε άλλη μια παραβολή : Ένας γαιοκτήμονας φύτεψε ένα αμπέλι , το περίφραξε , έσκαψε σ ’ αυτό πατητήρι , έχτισε πύργο , το νοίκιασε σε γεωργούς και έφυγε για άλλον τόπο .
40021034	Όταν πλησίαζε η εποχή της καρποφορίας , έστειλε τους δούλους του στους γεωργούς να πάρουν το μερίδιό του από τους καρπούς .
40021035	Οι γεωργοί όμως έπιασαν τους δούλους του , κι άλλον τον έδειραν , άλλον τον σκότωσαν κι άλλον τον λιθοβόλησαν .
40021036	Ξανάστειλε άλλους δούλους , περισσότερους από τους πρώτους και τους έκαναν τα ίδια .
40021037	Τελευταίον τους έστειλε το γιο του με τη σκέψη : “ θα σεβαστούν το γιο μου ” .
40021038	Οι γεωργοί όμως , όταν είδαν το γιο , είπαν μεταξύ τους : “ αυτός είναι ο κληρονόμος . Εμπρός , ας τον σκοτώσουμε και ας αρπάξουμε την κληρονομιά του ” .
40021039	Τον έπιασαν , λοιπόν , τον έβγαλαν έξω από τ ’ αμπέλι και τον σκότωσαν .
40021040	Όταν λοιπόν έρθει ο ιδιοκτήτης του αμπελιού , τι θα κάνει σ ’ εκείνους τους γεωργούς ; »
40021041	« Είναι κακοί » , του λένε . « Γι ’ αυτό θα τους εξολοθρεύσει με το χειρότερο τρόπο και θα νοικιάσει το αμπέλι σ ’ άλλους γεωργούς , που θα του δίνουν τους καρπούς στην εποχή τους » .
40021042	Τους λέει ο Ιησούς : « Ποτέ δε διαβάσατε στις Γραφές ; Ο λίθος που τον πέταξαν σαν άχρηστον οι οικοδόμοι , αυτός έγινε αγκωνάρι · ο Κύριος το έκανε αυτό , και είν ’ αξιοθαύμαστο στα μάτια μας » .
40021043	
40021045	Οι αρχιερείς και οι Φαρισαίοι άκουσαν τις παραβολές του και κατάλαβαν πως μιλάει γι ’ αυτούς .
40021046	Κι ενώ ήθελαν να τον πιάσουν , φοβήθηκαν τα πλήθη , γιατί τον πίστευαν για προφήτη .
40022001	Ο Ιησούς τους μίλησε πάλι με παραβολές και τους είπε :
40022002	« Η βασιλεία των ουρανών μοιάζει μ ’ ένα βασιλιά , που έκανε το γάμο του γιου του .
40022003	Έστειλε τους δούλους του να φωνάξουν τους καλεσμένους στο γάμο , εκείνοι όμως δεν ήθελαν να έρθουν .
40022004	Έστειλε ξανά άλλους δούλους λέγοντάς τους : “ να πείτε στους καλεσμένους : έχω ετοιμάσει το γεύμα , έχω σφάξει τους ταύρους και τα θρεφτάρια , κι όλα είναι έτοιμα · ελάτε στο γάμο ” .
40022005	Οι καλεσμένοι όμως αδιαφόρησαν και πήγαν άλλος στο χωράφι του κι άλλος στο εμπόριό του .
40022006	Οι υπόλοιποι έπιασαν τους δούλους του , τους κακοποίησαν και τους σκότωσαν .
40022007	Όταν το άκουσε ο βασιλιάς εκείνος , θύμωσε · έστειλε το στρατό του κι αφάνισε εκείνους τους φονιάδες και πυρπόλησε την πόλη τους .
40022008	Τότε λέει στους δούλους του : “ το τραπέζι του γάμου είναι έτοιμο , μα οι καλεσμένοι δε φάνηκαν άξιοι .
40022009	Πηγαίνετε , λοιπόν , στα σταυροδρόμια κι όσους βρείτε καλέστε τους στους γάμους ” .
40022010	Βγήκαν τότε οι δούλοι στους δρόμους και μάζεψαν όλους όσους βρήκαν , κακούς και καλούς . Η αίθουσα του γάμου γέμισε από συνδαιτυμόνες .
40022011	Μπήκε κι ο βασιλιάς για να δει τους συνδαιτυμόνες , κι εκεί είδε κάποιον που δεν ήταν ντυμένος με τη γαμήλια φορεσιά .
40022012	“ Φίλε ” , του λέει , “ πώς μπήκες εδώ χωρίς το κατάλληλο ντύσιμο ; ” Εκείνος έχασε τη λαλιά του .
40022013	Τότε ο βασιλιάς είπε στους υπηρέτες : “ δέστε του τα πόδια και τα χέρια και πάρτε τον και βγάλτε τον έξω στο σκοτάδι ” · εκεί θα κλαίει και θα τρίζει τα δόντια του .
40022014	Γιατί πολλοί είναι οι καλεσμένοι , λίγοι όμως οι εκλεκτοί » .
40022015	Τότε πήγαν οι Φαρισαίοι κι έκαναν σύσκεψη πώς να τον παγιδέψουν με ερωτήσεις .
40022016	Έστειλαν , λοιπόν , τους μαθητές τους μαζί με τους Ηρωδιανούς και του είπαν : « Διδάσκαλε , ξέρουμε πως λες την αλήθεια και διδάσκεις αληθινά το θέλημα του Θεού , και δε φοβάσαι κανέναν γιατί δεν υπολογίζεις σε πρόσωπα .
40022017	Πες μας , λοιπόν , τι γνώμη έχεις ; Επιτρέπεται να πληρώνουμε φόρο στον αυτοκράτορα ή όχι ; »
40022018	Ο Ιησούς κατάλαβε την πονηριά τους και τους είπε : « Γιατί προσπαθείτε να με παγιδέψετε , υποκριτές ;
40022019	Δείξτε μου το νόμισμα που πληρώνουμε για φόρο » . Εκείνοι του έφεραν ένα δηνάριο .
40022020	« Ποιανού είναι αυτή η εικόνα και η επιγραφή ; » τους ρωτάει .
40022021	« Του αυτοκράτορα » , του απαντούν . « Δώστε , λοιπόν » , τους λέει , « στον αυτοκράτορα ό , τι ανήκει στον αυτοκράτορα , και στο Θεό ό , τι ανήκει στο Θεό » .
40022022	Όταν το άκουσαν αυτό έμειναν κατάπληκτοι και τον άφησαν κι έφυγαν .
40022023	Εκείνη την ημέρα πήγαν στον Ιησού μερικοί Σαδδουκαίοι — αυτοί λένε πως δεν υπάρχει ανάσταση —
40022024	και τον ρώτησαν : « Διδάσκαλε , ο Μωυσής είπε : αν κάποιος πεθάνει άτεκνος , ο αδερφός του να παντρευτεί τη χήρα του και να κάνει απογόνους για τον νεκρό αδερφό του .
40022025	Ήταν σ ’ εμάς εφτά αδερφοί · ο πρώτος , αφού παντρεύτηκε πέθανε και , επειδή δεν είχε παιδιά , άφησε τη γυναίκα του στον αδερφό του .
40022026	Το ίδιο κι ο δεύτερος κι ο τρίτος , ως τον έβδομο .
40022027	Ύστερα απ ’ όλους πέθανε και η γυναίκα .
40022028	Όταν λοιπόν θ ’ αναστηθούν , σε ποιον από τους εφτά θ ’ ανήκει αυτή η γυναίκα ; Αφού όλοι την είχαν παντρευτεί » .
40022029	Ο Ιησούς τους αποκρίθηκε : « Βρίσκεστε σε πλάνη , γιατί ούτε τις Γραφές καταλαβαίνετε ούτε τη δύναμη του Θεού .
40022030	Όταν αναστηθούν οι νεκροί , ούτε θα νυμφεύονται ούτε θα παντρεύονται , αλλά θα είναι όπως οι άγγελοι στον ουρανό .
40022031	Όσο για την ανάσταση των νεκρών , δε διαβάσατε τι σας λέει ο ίδιος ο Θεός ;
40022032	Εγώ είμαι ο Θεός του Αβραάμ και ο Θεός του Ισαάκ και ο Θεός του Ιακώβ . Ο Θεός δεν είναι Θεός νεκρών , αλλά ζωντανών » .
40022033	Τα πλήθη , όταν τ ’ άκουσαν έμειναν κατάπληκτοι με τη διδασκαλία του .
40022034	Όταν έμαθαν οι Φαρισαίοι ότι αποστόμωσε τους Σαδδουκαίους , συγκεντρώθηκαν όλοι μαζί ,
40022035	και ένας απ ’ αυτούς , νομοδιδάσκαλος , για να τον φέρει σε δύσκολη θέση , του έκανε το εξής ερώτημα :
40022036	« Διδάσκαλε , ποια είναι η πιο μεγάλη εντολή στο νόμο ; »
40022037	Αυτός του απάντησε : « Ν ’ αγαπάς τον Κύριο το Θεό σου μ ’ όλη την καρδιά σου , μ ’ όλη την ψυχή σου και μ ’ όλο το νου σου .
40022038	Αυτή είναι η πρώτη και πιο μεγάλη εντολή .
40022039	Δεύτερη , εξίσου σπουδαία με αυτήν : ν ’ αγαπάς τον πλησίον σου όπως τον εαυτό σου .
40022040	Σ ’ αυτές τις δύο εντολές συνοψίζονται όλος ο νόμος και οι προφήτες » .
40022041	Εκεί που ήταν συγκεντρωμένοι οι Φαρισαίοι ,
40022042	τους ρώτησε ο Ιησούς : « Τι νομίζετε για το Μεσσία ; Ποιανού απόγονος είναι ; » « Του Δαβίδ » , του απαντούν .
40022043	Τους λέει : « Πώς τότε ο Δαβίδ , οδηγημένος από το Πνεύμα , τον ονομάζει “ Κύριο ” ; Λέει :
40022044	Ο Κύριος είπε στον Κύριό μου : κάθισε στα δεξιά μου ώσπου να υποτάξω τους εχθρούς σου κάτω απ ’ τα πόδια σου .
40022045	 » Αν , λοιπόν , ο Δαβίδ τον ονομάζει “ Κύριο ” , πώς είναι απόγονός του ; »
40022046	 Κανένας δεν μπορούσε να του απαντήσει , ούτε τολμούσε πια κανείς από κείνη τη μέρα να του θέσει ερωτήματα .
40023001	Τότε ο Ιησούς μίλησε στο πλήθος και στους μαθητές του
40023002	και τους είπε : « Τη θέση του Μωυσή ως δασκάλου την πήραν οι γραμματείς και οι Φαρισαίοι .
40023003	Όσα λοιπόν σας λένε να τηρείτε , να τα τηρείτε και να τα πράττετε · να μην κάνετε όμως κατά τα έργα τους , γιατί λένε μόνο και δεν πράττουν .
40023004	Φτιάχνουν φορτία βαριά , που δύσκολα σηκώνονται , και τα φορτώνουν στους ώμους των ανθρώπων , ενώ οι ίδιοι δε θέλουν ούτε με το δάκτυλό τους να τα κινήσουν .
40023005	Όλα τα έργα τους τα πράττουν για να κάνουν καλή εντύπωση στους ανθρώπους . Πλαταίνουν τα φυλακτά τους και φαρδαίνουν τις άκρες από τα ιμάτιά τους .
40023006	Τους αρέσουν οι καλύτερες θέσεις στα δείπνα και τα πρώτα καθίσματα στη συναγωγή ,
40023007	να τους χαιρετούν με σεβασμό στην αγορά και να τους φωνάζουν οι άνθρωποι “ δάσκαλέ μου ” .
40023008	» Εσείς όμως να μη δεχτείτε να σας αποκαλούν “ δάσκαλέ μου ” . Ένας είναι ο δάσκαλός σας , ο Χριστός · κι εσείς όλοι είστε αδερφοί .
40023009	Και πατέρα σας μην ονομάσετε κανέναν στη γη , γιατί ένας είναι ο Πατέρας σας : ο ουράνιος .
40023010	Μην ονομαστείτε “ ηγήτορες ” , γιατί ο ηγήτοράς σας είναι ένας : ο Χριστός .
40023011	Ο πιο σπουδαίος από σας να είναι υπηρέτης σας .
40023012	Γιατί όποιος υψώσει τον εαυτό του θα ταπεινωθεί · κι όποιος ταπεινώσει τον εαυτό του θα υψωθεί » .
40023013	« Αλίμονό σας , γραμματείς και Φαρισαίοι , υποκριτές , γιατί κατατρώτε τις περιουσίες των χηρών , κάνετε όμως μεγάλες προσευχές για να φανείτε καλοί · γι ’ αυτό η τιμωρία σας θα είναι ιδιαίτερα αυστηρή .
40023014	» Αλίμονό σας , γραμματείς και Φαρισαίοι , υποκριτές , γιατί κλείνετε στους ανθρώπους το δρόμο για τη βασιλεία των ουρανών . Ούτε εσείς μπαίνετε ούτε το επιτρέπετε σ ’ όσους θέλουν να μπουν .
40023015	» Αλίμονό σας , γραμματείς και Φαρισαίοι , υποκριτές , γιατί τριγυρνάτε στη στεριά και στη θάλασσα για να κερδίσετε έναν προσήλυτο · κι όταν τον κερδίσετε , τον κάνετε ν ’ αξίζει για την κόλαση δυο φορές παραπάνω από σας .
40023016	» Αλίμονό σας , οδηγοί τυφλοί , που λέτε : “ όποιος ορκιστεί στο ναό ο όρκος του δεν πιάνει , όποιος όμως ορκιστεί στο χρυσάφι του ναού πρέπει να τηρήσει τον όρκο του ” .
40023017	Μωροί και τυφλοί , τι είναι μεγαλύτερο : το χρυσάφι ή ο ναός που αγιάζει το χρυσάφι ;
40023018	Λέτε ακόμα : “ όποιος ορκιστεί στο θυσιαστήριο ο όρκος του δεν πιάνει · όποιος όμως ορκιστεί στο δώρο που είναι πάνω στο θυσιαστήριο πρέπει να τηρήσει τον όρκο του ” .
40023019	Ανόητοι και τυφλοί , τι είναι μεγαλύτερο : το δώρο ή το θυσιαστήριο , που αγιάζει το δώρο ;
40023020	Όποιος λοιπόν ορκίζεται στο θυσιαστήριο , ορκίζεται σ ’ αυτό και σ ’ ό , τι βρίσκεται πάνω του .
40023021	Κι όποιος ορκίζεται στο ναό , ορκίζεται σ ’ αυτόν και σ ’ εκείνον που κατοικεί μέσα .
40023022	Κι όποιος ορκιστεί στον ουρανό , ορκίζεται στο θρόνο του Θεού και σ ’ εκείνον που κάθεται πάνω στο θρόνο .
40023023	» Αλίμονό σας , γραμματείς και Φαρισαίοι , υποκριτές , γιατί δίνετε στο ναό το ένα δέκατο από το δυόσμο , το άνηθο και το κύμινο , και δεν τηρείτε τις σπουδαιότερες εντολές του νόμου , τη δικαιοσύνη , την ευσπλαχνία και την πιστότητα . Αυτά όμως έπρεπε να κάνετε , χωρίς βέβαια να παραμελείτε κι εκείνα .
40023024	Τυφλοί οδηγοί , που περνάτε από στραγγιστήρι το κουνούπι και καταπίνετε ολόκληρη καμήλα .
40023025	» Αλίμονό σας , γραμματείς και Φαρισαίοι , υποκριτές , γιατί καθαρίζετε το εξωτερικό του ποτηριού και του πιάτου , το περιεχόμενό τους όμως προέρχεται από αρπαγή και αδικία .
40023026	Φαρισαίε τυφλέ , καθάρισε πρώτα το εσωτερικό του ποτηριού και του πιάτου , για να έχει αξία και η εξωτερική τους καθαρότητα .
40023027	» Αλίμονό σας , γραμματείς και Φαρισαίοι , υποκριτές , γιατί μοιάζετε με τάφους ασβεστωμένους , που εξωτερικά φαίνονται ωραίοι , εσωτερικά όμως είναι γεμάτοι κόκαλα νεκρών και κάθε λογής ακαθαρσία .
40023028	Έτσι κι εσείς , εξωτερικά φαίνεστε ευσεβείς στους ανθρώπους , κι εσωτερικά είστε γεμάτοι υποκρισία και ανομία .
40023029	» Αλίμονό σας , γραμματείς και Φαρισαίοι , υποκριτές , γιατί χτίζετε τάφους για τους προφήτες και διακοσμείτε τα μνήματα των δικαίων του Ισραήλ .
40023030	“ Αν ζούσαμε εμείς ” , λέτε , “ στην εποχή των προγόνων μας , δε θα παίρναμε μέρος μαζί τους στο φόνο των προφητών ” .
40023031	Έτσι ομολογείτε πως είστε απόγονοι αυτών που σκότωσαν τους προφήτες .
40023032	Ολοκληρώστε λοιπόν τώρα εσείς ό , τι άρχισαν οι πρόγονοί σας .
40023033	Φίδια , γεννήματα οχιάς , πώς θα ξεφύγετε από την τελική κρίση και την κόλαση ; »
40023034	« Γι ’ αυτό κι εγώ θα σας στείλω προφήτες και σοφούς και γραμματείς . Άλλους απ ’ αυτούς θα τους σκοτώσετε και θα τους σταυρώσετε , κι άλλους θα τους μαστιγώσετε στις συναγωγές σας και θα τους καταδιώξετε από πόλη σε πόλη .
40023035	Έτσι θα πέσει πάνω σας η ευθύνη για όλο το δίκαιο αίμα που χύνεται στη γη , από το αίμα του δίκαιου Άβελ , ως το αίμα του Ζαχαρία , γιου του Βαραχία , που τον σκοτώσατε ανάμεσα στο ιερό και στο θυσιαστήριο .
40023036	Σας βεβαιώνω πως όλα αυτά θα πέσουν πάνω στην τωρινή γενιά .
40023037	» Ιερουσαλήμ Ιερουσαλήμ , που σκοτώνεις τους προφήτες και λιθοβολείς αυτούς που σου στέλνει ο Θεός ! Πόσες φορές θέλησα να συνάξω τα παιδιά σου όπως η κλώσα συνάζει τα κλωσόπουλα κάτω απ ’ τις φτερούγες της , αλλά εσείς δεν το θελήσατε .
40023038	Γι ’ αυτό ο τόπος σας θα ερημωθεί !
40023039	Σας βεβαιώνω πως δε θα με δείτε πια , ως την ώρα που θα πείτε : Ευλογημένος αυτός που έρχεται σταλμένος από τον Κύριο ! »
40024001	Όταν ο Ιησούς βγήκε από το ναό και ξεκίνησε να φύγει , ήρθαν οι μαθητές του για να του δείξουν τα οικοδομήματα του ναού .
40024002	Ο Ιησούς όμως τους είπε : « Τα βλέπετε όλα αυτά ; Σας βεβαιώνω πως δε θα μείνει εδώ πέτρα πάνω στην πέτρα · όλα θα γκρεμιστούν » .
40024003	Ύστερα ο Ιησούς πήγε και κάθισε στο όρος των Ελαιών . Κι ήρθαν οι μαθητές του και τον ρώτησαν ιδιαιτέρως : « Πες μας , πότε θα γίνουν αυτά , και ποιο σημάδι θα δείξει πως πλησιάζει η παρουσία σου και η συντέλεια του κόσμου ; »
40024004	Ο Ιησούς τους απάντησε : « Προσέχετε μη σας ξεγελάσει κανείς .
40024005	Γιατί πολλοί θα εμφανιστούν σαν μεσσίες και θα ισχυρίζονται : “ εγώ είμαι ο Μεσσίας ” . Έτσι θα παραπλανήσουν πολλούς .
40024006	Τότε θ ’ ακούσετε πως γίνονται πόλεμοι , ή προετοιμάζονται πόλεμοι . Προσέξτε να μην ταραχτείτε , γιατί όλα αυτά πρέπει να γίνουν , αλλά δεν είναι ακόμη το τέλος .
40024007	Το ένα έθνος θα ξεσηκωθεί εναντίον του άλλου και το ένα βασίλειο εναντίον του άλλου · θα έρθουν πείνα , αρρώστιες και σεισμοί σε διάφορα μέρη .
40024008	Όλα αυτά όμως είναι σαν τους πρώτους πόνους της γέννας .
40024009	» Θα σας παραδώσουν σε βασανιστήρια και θα σας σκοτώσουν , κι όλοι οι λαοί θα σας μισούν εξαιτίας μου .
40024010	Τότε πολλοί θα αποστατήσουν , θα καταδώσουν ο ένας τον άλλο και θα μισούν ο ένας τον άλλο .
40024011	Θα εμφανιστούν και πολλοί ψευδοπροφήτες και θα παραπλανούν πολλούς .
40024012	Επειδή μάλιστα θα πληθύνει η κακία , η αγάπη πολλών θα ψυχρανθεί .
40024013	Όποιος όμως μείνει σταθερός ως το τέλος , αυτός θα σωθεί .
40024014	Πρώτα θα κηρυχθεί σ ’ όλη την οικουμένη αυτό το ευαγγέλιο για τη βασιλεία του Θεού , για να το ακούσουν όλα τα έθνη , και ύστερα θα έρθει το τέλος .
40024015	» Όταν λοιπόν θα δείτε να στήνεται στο ιερό το βδέλυγμα της ερημώσεως , που προφήτεψε ο Θεός μέσω του προφήτη Δανιήλ — ο αναγνώστης ας καταλάβει —
40024016	τότε , όσοι βρεθούν στην Ιουδαία , να φύγουν στα βουνά ·
40024017	όποιος βρεθεί στο λιακωτό , να φύγει χωρίς να κατεβεί να πάρει τα πράγματα απ ’ το σπίτι του .
40024018	Το ίδιο κι όποιος βρεθεί στο χωράφι , να φύγει χωρίς να γυρίσει πίσω να πάρει το πανωφόρι του .
40024019	Κι αλίμονο στις γυναίκες που θα ’ ναι έγκυες ή θα θηλάζουν εκείνον τον καιρό !
40024020	» Να προσεύχεστε να μην αναγκαστείτε να φύγετε χειμώνα ή μέρα Σάββατο .
40024021	Γιατί τα δεινά που θα συμβούν τότε θα ’ ναι τέτοια , που δεν ξανάγιναν απ ’ την αρχή του κόσμου έως σήμερα κι ούτε θα ξαναγίνουν .
40024022	Κι αν δε λιγόστευε ο Θεός τις ημέρες των δεινών , δε θα γλίτωνε κανένας · αλλά για χάρη των εκλεκτών θα λιγοστέψει τις ημέρες εκείνες .
40024023	» Αν κάποιος τότε σας πει , “ να , εδώ είναι ο Μεσσίας ” ή “ να , εκεί είναι ” , μην τον πιστέψετε .
40024024	Γιατί θα εμφανιστούν ψευδομεσσίες και ψευδοπροφήτες , που θα κάνουν μεγάλα και φοβερά θαύματα , για να παραπλανήσουν , αν είναι δυνατόν , ακόμα κι αυτούς που διάλεξε ο Θεός .
40024025	Εγώ σας τα είπα πριν γίνουν .
40024026	Αν , λοιπόν , σας πουν , “ να τος , είναι στην έρημο ” , μην πάτε · κι αν σας πουν , “ να τος , εκεί είναι κρυμμένος ” , μην τους πιστέψετε .
40024027	Γιατί ο Υιός του Ανθρώπου θα έρθει τόσο φανερά , όπως η αστραπή που βγαίνει στην ανατολή και φαίνεται ως τη δύση .
40024028	Κι όπως λέει η παροιμία , όπου το πτώμα , εκεί και τα όρνεα .
40024029	» Αμέσως ύστερα από τα δεινά εκείνης της εποχής , ο ήλιος θα σκοτεινιάσει , και το φεγγάρι θα πάψει πια να φέγγει · τ ’ άστρα θα πέσουν από τον ουρανό , και οι ουράνιες δυνάμεις που κρατούν την τάξη του σύμπαντος , θα διασαλευτούν .
40024030	 Τότε θα εμφανιστεί στον ουρανό το σημάδι του Υιού του Ανθρώπου και θα θρηνήσουν όλες οι φυλές της γης · θα δουν τον Υιό του Ανθρώπου να έρχεται πάνω στα σύννεφα του ουρανού , με δύναμη και λαμπρότητα μεγάλη .
40024031	 Αυτός θα στείλει τους αγγέλους του να σαλπίσουν δυνατά και να συνάξουν τους εκλεκτούς του από τα τέσσερα σημεία του ορίζοντα , από το ένα άκρο του κόσμου ως το άλλο .
40024032	» Πάρτε μάθημα από τη συκιά : Όταν πια μαλακώσουν τα κλαδιά της και βγάλει φύλλα , καταλαβαίνετε πως πλησιάζει το καλοκαίρι .
40024033	Έτσι κι εσείς , όταν τα δείτε όλα αυτά , να καταλάβετε ότι πλησιάζει το τέλος , ότι βρίσκεται πολύ κοντά .
40024034	Σας βεβαιώνω πως όλα αυτά θα γίνουν όσο ακόμη ζουν οι άνθρωποι ετούτης της γενιάς .
40024035	Ο σημερινός κόσμος θα πάψει να υπάρχει , τα λόγια μου όμως ποτέ » .
40024036	« Ποια όμως μέρα και ώρα θα έρθει το τέλος , κανένας δεν το ξέρει · ούτε οι άγγελοι των ουρανών , παρά μόνον ο Πατέρας μου .
40024037	» Η παρουσία του Υιού του Ανθρώπου θα μοιάζει με ό , τι έγινε την εποχή του Νώε .
40024038	Εκείνη την εποχή , πριν από τον κατακλυσμό , οι άνθρωποι έτρωγαν και έπιναν , παντρεύονταν και πάντρευαν ως την ημέρα που μπήκε ο Νώε στην κιβωτό .
40024039	Δεν κατάλαβαν τίποτε , ώσπου ήρθε ο κατακλυσμός και τους αφάνισε όλους . Έτσι θα γίνει και με την παρουσία του Υιού του Ανθρώπου .
40024040	Τότε , από δύο ανθρώπους που θα βρεθούν στο χωράφι , ο ένας θα σωθεί κι ο άλλος θα χαθεί .
40024041	Δύο γυναίκες θ ’ αλέθουν στο μύλο , η μία θα σωθεί κι η άλλη θα χαθεί .
40024042	» Να αγρυπνείτε , λοιπόν , γιατί δεν ξέρετε ποια μέρα θα έρθει ο Κύριός σας .
40024043	Και να ξέρετε τούτο : Αν ήξερε ο ιδιοκτήτης ενός σπιτιού ποια ώρα θα έρθει ο κλέφτης , θα ξαγρυπνούσε και δε θ ’ άφηνε να διαρρήξουν το σπίτι του .
40024044	Γι ’ αυτό κι εσείς να είστε έτοιμοι , γιατί ο Υιός του Ανθρώπου θα έρθει την ώρα που δεν τον περιμένετε » .
40024045	« Ποιος άραγε είναι ο έμπιστος και συνετός δούλος που ο κύριός του τον έκανε επιστάτη των δούλων του , να τους δίνει την τροφή τις ορισμένες ώρες ;
40024046	Μακάριος ο δούλος εκείνος που όταν έρθει ο κύριός του , θα τον βρει να κάνει σωστά τη δουλειά του .
40024047	Σας βεβαιώνω πως θα τον βάλει υπεύθυνο σ ’ όλα του τα υπάρχοντα .
40024048	Αν όμως ο κακός εκείνος δούλος πει μέσα του : “ αργεί να ’ ρθεί ο κύριός μου ”
40024049	κι αρχίσει να χτυπάει τους συνδούλους του και να τρώει και να πίνει μαζί με μέθυσους ,
40024050	θα ’ ρθεί ο κύριός του μια μέρα που αυτός δε θα τον περιμένει και σε ώρα που δε θα την υποψιάζεται ·
40024051	θα του επιβάλει σκληρή τιμωρία και θα τον ρίξει στον τόπο όπου τιμωρούνται οι υποκριτές . Εκεί θα κλαίει και θα τρίζει τα δόντια του » .
40025001	« Ο ερχομός της βασιλείας του Θεού θα μοιάζει με ό , τι έγινε με δέκα παρθένες . Αυτές πήραν τα λυχνάρια τους και βγήκαν να προϋπαντήσουν το γαμπρό .
40025002	Πέντε απ ’ αυτές ήταν συνετές και πέντε άμυαλες .
40025003	Οι άμυαλες πήραν τα λυχνάρια τους , μα δεν πήραν μαζί τους και λάδι .
40025004	Απεναντίας , οι συνετές πήραν μαζί με τα λυχνάρια τους και λάδι στα δοχεία τους .
40025005	Επειδή όμως ο γαμπρός αργοπορούσε , νύσταξαν όλες και κοιμήθηκαν .
40025006	Κατά τα μεσάνυχτα ακούστηκε μια φωνή : “ έρχεται ο γαμπρός · βγείτε να τον προϋπαντήσετε ! ”
40025007	Όλες , λοιπόν , οι παρθένες σηκώθηκαν και τακτοποίησαν τα λυχνάρια τους .
40025008	Οι άμυαλες είπαν τότε στις συνετές : “ δώστε μας από το λάδι σας , γιατί τα λυχνάρια μας σβήνουν ” .
40025009	Οι συνετές όμως απάντησαν : “ όχι , γιατί δε θα φτάσει και για μας και για σας · καλύτερα , πηγαίνετε στους πωλητές ν ’ αγοράσετε για δικό σας ” .
40025010	Αλλά ενώ πήγαιναν ν ’ αγοράσουν λάδι , ήρθε ο γαμπρός . Τότε οι έτοιμες παρθένες μπήκαν μαζί του στη γιορτή του γάμου , και έκλεισε η πόρτα .
40025011	Ύστερα από λίγο φτάνουν και οι υπόλοιπες παρθένες κι άρχισαν να φωνάζουν : “ κύριε , κύριε , άνοιξέ μας ! ”
40025012	Εκείνος όμως τους αποκρίθηκε : “ αλήθεια σας λέω , δε σας ξέρω ” .
40025013	Να είστε , λοιπόν , άγρυπνοι , γιατί δεν ξέρετε ούτε την ημέρα ούτε την ώρα που θα έρθει ο Υιός του Ανθρώπου » .
40025014	« Η βασιλεία του Θεού μοιάζει μ ’ έναν άνθρωπο ο οποίος φεύγοντας για ταξίδι , κάλεσε τους δούλους του και τους εμπιστεύτηκε τα υπάρχοντά του .
40025015	Σ ’ άλλον έδωσε πέντε τάλαντα , σ ’ άλλον δύο , σ ’ άλλον ένα , στον καθένα ανάλογα με την ικανότητά του , κι έφυγε αμέσως για το ταξίδι .
40025016	Αυτός που έλαβε τα πέντε τάλαντα , πήγε και τα εκμεταλλεύτηκε και κέρδισε άλλα πέντε .
40025017	Κι αυτός που έλαβε τα δύο τάλαντα , κέρδισε επίσης άλλα δύο .
40025018	Εκείνος όμως που έλαβε το ένα τάλαντο , πήγε κι έσκαψε στη γη και έκρυψε τα χρήματα του κυρίου του .
40025019	» Ύστερα από ένα μεγάλο χρονικό διάστημα , γύρισε ο κύριος εκείνων των δούλων και έκανε λογαριασμό μαζί τους .
40025020	Παρουσιάστηκε τότε εκείνος που είχε λάβει τα πέντε τάλαντα και του έφερε άλλα πέντε . “ Κύριε ” , του λέει , “ μου εμπιστεύτηκες πέντε τάλαντα · κοίτα , κέρδισα μ ’ αυτά άλλα πέντε ” .
40025021	Ο κύριός του του είπε : “ εύγε , καλέ και έμπιστε δούλε ! Αποδείχτηκες αξιόπιστος στα λίγα , γι ’ αυτό θα σου εμπιστευτώ πολλά . Έλα να γιορτάσεις μαζί μου ” .
40025022	Παρουσιάστηκε κι ο άλλος με τα δύο τάλαντα και του είπε : “ κύριε , μου εμπιστεύτηκες δύο τάλαντα · κοίτα , κέρδισα άλλα δύο ” .
40025023	Του είπε ο κύριός του : “ εύγε , καλέ και έμπιστε δούλε ! Αποδείχτηκες αξιόπιστος στα λίγα , γι ’ αυτό θα σου εμπιστευτώ πολλά . Έλα να γιορτάσεις μαζί μου ” .
40025024	Παρουσιάστηκε κι εκείνος που είχε λάβει το ένα τάλαντο και του είπε : “ κύριε , ήξερα πως είσαι σκληρός άνθρωπος . Θερίζεις εκεί όπου δεν έσπειρες και συνάζεις καρπούς εκεί που δε φύτεψες .
40025025	Γι ’ αυτό φοβήθηκα και πήγα κι έκρυψα το τάλαντό σου στη γη . Ορίστε τα λεφτά σου ” .
40025026	Ο κύριός του του αποκρίθηκε : “ δούλε κακέ και οκνηρέ , ήξερες πως θερίζω όπου δεν έσπειρα , και συνάζω καρπούς απ ’ όπου δε φύτεψα !
40025027	Τότε έπρεπε να βάλεις τα χρήματά μου στην τράπεζα , κι εγώ όταν θα γυρνούσα πίσω , θα τα έπαιρνα με τόκο .
40025028	Πάρτε του , λοιπόν , το τάλαντο και δώστε το σ ’ αυτόν που έχει τα δέκα τάλαντα .
40025029	Γιατί σε καθέναν που έχει , θα του δοθεί με το παραπάνω και θα ’ χει περίσσευμα · ενώ απ ’ όποιον δεν έχει , θα του πάρουν και τα λίγα που έχει .
40025030	Κι αυτόν τον άχρηστο δούλο πετάξτε τον έξω στο σκοτάδι . Εκεί θα κλαίνε , και θα τρίζουν τα δόντια ” » .
40025031	« Όταν θα έρθει ο Υιός του Ανθρώπου με όλη του τη μεγαλοπρέπεια και θα τον συνοδεύουν όλοι οι άγιοι άγγελοι , θα καθίσει στο βασιλικό θρόνο του .
40025032	Τότε θα συναχθούν μπροστά του όλα τα έθνη , και θα τους ξεχωρίσει όπως ξεχωρίζει ο βοσκός τα πρόβατα από τα κατσίκια .
40025033	Τα πρόβατα θα τα τοποθετήσει στα δεξιά του και τα κατσίκια στ ’ αριστερά του .
40025034	Θα πει τότε ο βασιλιάς σ ’ αυτούς που βρίσκονται δεξιά του : “ ελάτε , οι ευλογημένοι απ ’ τον Πατέρα μου , κληρονομήστε τη βασιλεία που σας έχει ετοιμαστεί απ ’ την αρχή του κόσμου .
40025035	Γιατί , πείνασα και μου δώσατε να φάω , δίψασα και μου δώσατε να πιω , ήμουν ξένος και με περιμαζέψατε ,
40025036	γυμνός και με ντύσατε , άρρωστος και μ ’ επισκεφθήκατε , φυλακισμένος κι ήρθατε να με δείτε ” .
40025037	Τότε θα του απαντήσουν οι άνθρωποι του Θεού : “ Κύριε , πότε σε είδαμε να πεινάς και σε θρέψαμε ή να διψάς και σου δώσαμε να πιεις ;
40025038	Πότε σε είδαμε ξένον και σε περιμαζέψαμε ή γυμνόν και σε ντύσαμε ;
40025039	Πότε σε είδαμε άρρωστον ή φυλακισμένον κι ήρθαμε να σε επισκεφθούμε ; ”
40025040	Τότε θα τους απαντήσει ο βασιλιάς : “ σας βεβαιώνω πως αφού τα κάνατε αυτά για έναν από τους άσημους αδερφούς μου , τα κάνατε για μένα ” .
40025041	» Ύστερα θα πει και σ ’ αυτούς που βρίσκονται αριστερά του : “ φύγετε από μπροστά μου , καταραμένοι · πηγαίνετε στην αιώνια φωτιά , που έχει ετοιμαστεί για το διάβολο και τους δικούς του .
40025042	Γιατί , πείνασα και δε μου δώσατε να φάω , δίψασα και δε μου δώσατε να πιω ,
40025043	ήμουν ξένος και δε με περιμαζέψατε , γυμνός και δε με ντύσατε , άρρωστος και φυλακισμένος και δεν ήρθατε να με δείτε ” .
40025044	Τότε θα του απαντήσουν κι αυτοί : “ Κύριε , πότε σε είδαμε πεινασμένον ή διψασμένον ή ξένον ή γυμνόν ή άρρωστον ή φυλακισμένον και δε σε υπηρετήσαμε ; ”
40025045	Και θα τους απαντήσει : “ σας βεβαιώνω πως αφού δεν τα κάνατε αυτά για έναν από αυτούς τους άσημους αδερφούς μου , δεν τα κάνατε ούτε για μένα ” .
40025046	Αυτοί λοιπόν θα πάνε στην αιώνια τιμωρία , ενώ οι δίκαιοι στην αιώνια ζωή » .
40026001	Όταν τελείωσε ο Ιησούς όλα αυτά τα λόγια , είπε στους μαθητές του :
40026002	« Ξέρετε ότι σε δύο μέρες είναι η γιορτή του Πάσχα · και ο Υιός του Ανθρώπου θα παραδοθεί για να σταυρωθεί » .
40026003	Συγκεντρώθηκαν τότε οι αρχιερείς και οι γραμματείς και οι πρεσβύτεροι του συνεδρίου στο παλάτι του αρχιερέα , ο οποίος ονομαζόταν Καϊάφας ,
40026004	κι αποφάσισαν να συλλάβουν με δόλο τον Ιησού και να τον θανατώσουν .
40026005	« Όχι όμως πάνω στη γιορτή » , έλεγαν , « για να μην ξεσηκωθεί ο λαός » .
40026006	Στο μεταξύ ο Ιησούς πήγε στη Βηθανία στο σπίτι του Σίμωνα του λεπρού .
40026007	Εκεί τον πλησίασε μια γυναίκα που κρατούσε ένα αλαβάστρινο δοχείο με πάρα πολύ ακριβό μύρο κι έχυσε το μύρο στο κεφάλι του καθώς ο Ιησούς έτρωγε .
40026008	Όταν το είδαν αυτό οι μαθητές , αγανάκτησαν . « Προς τι αυτή η σπατάλη ; » έλεγαν .
40026009	« Αυτό το μύρο θα μπορούσε να πουληθεί ακριβά και το αντίτιμο να δοθεί στους φτωχούς » .
40026010	Ο Ιησούς όμως κατάλαβε και τους είπε : « Γιατί δημιουργείτε προβλήματα στη γυναίκα ; Έκανε μια καλή πράξη για μένα .
40026011	Όσο για τους φτωχούς , αυτούς πάντοτε θα τους έχετε μαζί σας · εμένα όμως δεν θα μ ’ έχετε πάντοτε .
40026012	Το μύρο που έριξε στο σώμα μου αυτή η γυναίκα ήταν προετοιμασία για την ταφή μου .
40026013	Σας βεβαιώνω όμως πως σ ’ όλο τον κόσμο , όπου κι αν κηρυχθεί το ευαγγέλιο , θα γίνεται λόγος και για την πράξη της , και έτσι θα τη θυμούνται » .
40026014	Τότε ο Ιούδας ο Ισκαριώτης , ένας από τους δώδεκα μαθητές , σηκώθηκε και πήγε στους αρχιερείς και τους είπε :
40026015	« Τι θα μου δώσετε ; κι εγώ θα σας τον παραδώσω » . Αυτοί του μέτρησαν τριάντα αργύρια .
40026016	Από τότε ζητούσε να βρει κατάλληλη ευκαιρία για να τους τον παραδώσει .
40026017	Την πρώτη μέρα της γιορτής των Αζύμων πήγαν στον Ιησού οι μαθητές και τον ρώτησαν : « Πού θέλεις να σου ετοιμάσουμε να φας το πασχαλινό δείπνο ; »
40026018	Αυτός τους απάντησε : « Να πάτε στην πόλη , στον τάδε , και να του πείτε : “ ο Διδάσκαλος λέει : Κοντεύει η ώρα μου · θα γιορτάσω στο σπίτι σου το Πάσχα μαζί με τους μαθητές μου ” » .
40026019	Οι μαθητές έκαναν όπως τους πρόσταξε ο Ιησούς κι ετοίμασαν το πασχαλινό τραπέζι .
40026020	Όταν βράδιασε , κάθισε στο τραπέζι με τους δώδεκα .
40026021	Κι εκεί που έτρωγαν τους είπε : « Αλήθεια σας λέω , ένας από σας θα με προδώσει » .
40026022	Αυτοί λυπήθηκαν κατάκαρδα κι άρχισαν ένας ένας να ρωτούν : « Μήπως εγώ , Κύριε ; »
40026023	Εκείνος τους έδωσε τούτη την απάντηση : « Όποιος βούτηξε μαζί μου το χέρι στην πιατέλα , αυτός θα με παραδώσει .
40026024	Ο Υιός του Ανθρώπου θα πεθάνει , όπως έχουν πει γι ’ αυτόν οι Γραφές . Αλίμονο όμως στον άνθρωπο εκείνον που θα προδώσει τον Υιό του Ανθρώπου . Θα ’ ταν καλύτερα γι ’ αυτόν να μην είχε γεννηθεί » .
40026025	Ρώτησε κι ο Ιούδας , που τον πρόδωσε : « Μήπως είμαι εγώ , Διδάσκαλε ; » Κι ο Ιησούς του απάντησε : « Και βέβαια , όπως το είπες » .
40026026	Ενώ έτρωγαν , πήρε ο Ιησούς το ψωμί και αφού είπε ευχαριστήρια προσευχή , το έκοψε κομμάτια και το έδωσε στους μαθητές του λέγοντας : « Λάβετε και φάγετε · αυτό είναι το σώμα μου » .
40026027	Ύστερα πήρε το ποτήρι και , αφού είπε ευχαριστήρια προσευχή , τους το έδωσε λέγοντας : « Πιείτε από αυτό όλοι ,
40026028	γιατί αυτό είναι το αίμα μου , που επισφραγίζει τη νέα διαθήκη και χύνεται για χάρη όλων , για να τους συγχωρηθούν οι αμαρτίες .
40026029	Σας βεβαιώνω πως δεν θα ξαναπιώ από τούτο τον καρπό του αμπελιού ως την ημέρα που θα το πίνω καινούριο μαζί σας στη βασιλεία του Πατέρα μου » .
40026030	Αφού έψαλαν τους καθιερωμένους ψαλμούς , βγήκαν για να πάνε στο όρος των Ελαιών . Τους λέει τότε ο Ιησούς :
40026031	« Αυτή τη νύχτα όλοι σας θα χάσετε την εμπιστοσύνη σας σ ’ εμένα , όπως άλλωστε το λέει η Γραφή : Θα σκοτώσω το βοσκό , και θα σκορπιστούν τα πρόβατα του κοπαδιού .
40026032	 Μετά την ανάστασή μου όμως θα σας περιμένω στη Γαλιλαία , όπου θα πάω πριν από σας » .
40026033	 Ο Πέτρος του αποκρίθηκε : « Κι αν όλοι χάσουν την εμπιστοσύνη τους σ ’ εσένα , εγώ ποτέ δε θα τη χάσω » .
40026034	 Του είπε κι ο Ιησούς : « Σε βεβαιώνω πως αυτή τη νύχτα , προτού λαλήσει ο πετεινός , θα με απαρνηθείς τρεις φορές » .
40026035	 Ο Πέτρος όμως του λέει : « Δε θα σε απαρνηθώ , έστω και αν χρειαστεί να πεθάνω μαζί σου » . Τα ίδια έλεγαν κι όλοι οι άλλοι μαθητές .
40026036	Τότε ο Ιησούς πηγαίνει μαζί με τους μαθητές σ ’ έναν τόπο που λέγεται Γεθσημανή και τους λέει : « Καθίστε αυτού · εγώ θα πάω λίγο παραπέρα να προσευχηθώ » .
40026037	Κι αφού πήρε μαζί του τον Πέτρο και τους δύο γιους του Ζεβεδαίου , άρχισε να λυπάται και να αγωνιά .
40026038	Τότε τους λέει : « Περίλυπη μέχρι θανάτου είναι η ψυχή μου . Περιμένετε εδώ και μείνετε ξάγρυπνοι μαζί μου » .
40026039	Αφού απομακρύνθηκε λίγο , έπεσε με το πρόσωπο στη γη και προσευχόταν με τούτα τα λόγια : « Πατέρα μου , αν είναι δυνατό , ας μην πιω αυτό το ποτήρι · όμως ας μη γίνει το δικό μου θέλημα αλλά το δικό σου » .
40026040	Μετά έρχεται στους μαθητές και τους βρίσκει να κοιμούνται · τότε λέει στον Πέτρο : « Ούτε μία ώρα δεν μπορέσατε να μείνετε ξάγρυπνοι μαζί μου ;
40026041	Μένετε άγρυπνοι και προσεύχεστε , για να μη σας νικήσει ο πειρασμός · το πνεύμα είναι πρόθυμο , η σάρκα όμως αδύναμη » .
40026042	Για δεύτερη φορά απομακρύνθηκε και προσευχήθηκε με τούτα τα λόγια : « Πατέρα μου , αν δεν μπορώ ν ’ αποφύγω αυτό το ποτήρι αλλά πρέπει να το πιω , ας γίνει το θέλημά σου » .
40026043	Μετά ήρθε και τους βρήκε πάλι να κοιμούνται , γιατί τα μάτια τους ήταν βαριά από τη νύστα .
40026044	Τους άφησε όπως ήταν και ξανάφυγε για να προσευχηθεί για τρίτη φορά με τα ίδια λόγια .
40026045	Κατόπιν έρχεται στους μαθητές και τους λέει : « Κοιμάστε ακόμα και ξεκουράζεστε ; Να , έφτασε η ώρα και ο Υιός του Ανθρώπου παραδίνεται στα χέρια ανθρώπων αμαρτωλών .
40026046	Σηκωθείτε , πρέπει να πηγαίνουμε · έφτασε αυτός που θα με προδώσει » .
40026047	Μιλούσε ακόμα ο Ιησούς όταν έφτασε ο Ιούδας , ένας από τους δώδεκα . Μαζί του ερχόταν κι ένα πλήθος από ανθρώπους οπλισμένους με ξίφη και ρόπαλα , σταλμένους από τους αρχιερείς και τους πρεσβυτέρους του συνεδρίου .
40026048	Αυτός που θα τον πρόδιδε τους είχε δώσει τούτο το συνθηματικό σημάδι : « Όποιον φιλήσω , αυτός είναι · πιάστε τον » .
40026049	Αμέσως , λοιπόν , πλησίασε τον Ιησού , του είπε : « Χαίρε , Διδάσκαλε ! » και τον φίλησε .
40026050	Ο Ιησούς του λέει : « Φίλε , κάνε αυτό για το οποίο ήρθες » . Τότε πλησίασαν , συνέλαβαν τον Ιησού και τον έδεσαν .
40026051	Ένας όμως απ ’ τη συντροφιά του Ιησού έσυρε το μαχαίρι του , χτύπησε το δούλο του αρχιερέα και του έκοψε το αυτί .
40026052	Τότε του λέει ο Ιησούς : « Βάλε το μαχαίρι σου ξανά στη θήκη του , γιατί όλοι όσοι τραβούν μαχαίρι , από μαχαίρι θα πεθάνουν .
40026053	Ή θαρρείς πως δεν μπορώ να παρακαλέσω τον Πατέρα μου και αυτός να μου στείλει για συμπαράσταση πάνω από δώδεκα λεγεώνες αγγέλους ;
40026054	Πώς όμως θα βγουν αληθινές οι Γραφές , ότι έτσι πρέπει να γίνει ; »
40026055	Γύρισε ύστερα στο πλήθος ο Ιησούς και είπε : « Ληστής είμαι , και βγήκατε να με συλλάβετε με ξίφη και ρόπαλα ; Κάθε μέρα καθόμουνα στο ναό και δίδασκα , κι όμως δε με συλλάβατε .
40026056	Αυτό όμως έγινε για να βγουν αληθινές οι προφητείες της Γραφής » . Τότε οι μαθητές του τον εγκατέλειψαν όλοι και έφυγαν .
40026057	Αυτοί που συλλάβανε τον Ιησού τον έσυραν στον αρχιερέα Καϊάφα , όπου συγκεντρώθηκαν οι γραμματείς και οι πρεσβύτεροι .
40026058	Ο Πέτρος τον ακολουθούσε από μακριά ως την αυλή στο παλάτι του αρχιερέα · εκεί μπήκε μέσα και κάθισε με τους υπηρέτες , περιμένοντας να δει τι θ ’ απογίνει .
40026059	Οι αρχιερείς , οι πρεσβύτεροι και όλα τα μέλη του συνεδρίου ζητούσαν να βρουν μια ψεύτικη μαρτυρία σε βάρος του Ιησού , για να τον καταδικάσουν σε θάνατο .
40026060	Παρουσιάστηκαν πολλοί ψευδομάρτυρες , αλλά δε βρήκαν την κατηγορία που ήθελαν . Τελικά όμως παρουσιάστηκαν δύο ψευδομάρτυρες ,
40026061	που έλεγαν : « Αυτός είπε , “ μπορώ να γκρεμίσω το ναό του Θεού και μέσα σε τρεις μέρες να τον ξαναχτίσω ” » .
40026062	Ο αρχιερέας σηκώθηκε και του είπε : « Δεν έχεις να πεις τίποτα ; Τι είναι αυτά που σε κατηγορούν ; »
40026063	Ο Ιησούς όμως σιωπούσε . Κι ο αρχιερέας του είπε : « Σε εξορκίζω στο όνομα του αληθινού Θεού , να μας πεις αν εσύ είσαι ο Μεσσίας , ο Υιός του Θεού » .
40026064	« Είμαι » , του λέει ο Ιησούς , « όπως μόνος σου το είπες . Και σας λέω πως σύντομα θα δείτε τον Υιό του Ανθρώπου να κάθεται στα δεξιά του Θεού και να έρχεται πάνω στα σύννεφα του ουρανού » .
40026065	Διέρρηξε τότε τα ιμάτιά του από αγανάκτηση ο αρχιερέας και είπε : « Αυτό είναι βλασφημία στο Θεό . Τι μας χρειάζονται τώρα πια οι μάρτυρες ; Να , μόλις τώρα ακούσατε τα βλάσφημα λόγια του .
40026066	Τι απόφαση παίρνετε ; » Κι αυτοί αποκρίθηκαν : « Είναι ένοχος και πρέπει να θανατωθεί » .
40026067	Τότε τον έφτυσαν στο πρόσωπο και τον χτύπησαν , ενώ άλλοι του έδιναν ραπίσματα
40026068	λέγοντας : « Μεσσία , σαν προφήτης που είσαι , πες μας ποιος σε χτύπησε ; »
40026069	Στο μεταξύ , ο Πέτρος καθόταν έξω στην αυλή . Εκεί τον πλησίασε μια δούλη και του είπε : « Ήσουν κι εσύ μαζί με τον Ιησού το Γαλιλαίο » .
40026070	Αυτός όμως αρνήθηκε μπροστά σ ’ όλους αυτούς λέγοντας : « Δεν ξέρω τι λες » .
40026071	Την ώρα όμως που πήγαινε στην αυλόπορτα , τον είδε μια άλλη δούλη , και τους λέει : « Ήταν κι αυτός εκεί με τον Ιησού το Ναζωραίο » .
40026072	Και πάλι αυτός αρνήθηκε , ορκίστηκε μάλιστα : « Δεν τον ξέρω αυτόν τον άνθρωπο » .
40026073	Ύστερα από λίγο πλησίασαν οι παρευρισκόμενοι κι είπαν στον Πέτρο : « Ασφαλώς είσαι κι εσύ απ ’ αυτούς · σε προδίνει ο τρόπος που μιλάς » .
40026074	Τότε εκείνος άρχισε να ορκίζεται : « Ο Θεός να με τιμωρήσει αν τον ξέρω αυτόν τον άνθρωπο ! » Κι αμέσως τότε λάλησε ο πετεινός .
40026075	Και θυμήθηκε ο Πέτρος τα λόγια που του είχε πει ο Ιησούς : « Πριν λαλήσει ο πετεινός , θ ’ αρνηθείς τρεις φορές πως με ξέρεις » . Βγήκε τότε έξω και έκλαψε πικρά .
40027001	Όταν ξημέρωσε , συνεδρίασαν όλοι οι αρχιερείς και οι πρεσβύτεροι του συνεδρίου κι αποφάσισαν να καταδικάσουν σε θάνατο τον Ιησού .
40027002	Αφού λοιπόν τον έδεσαν , τον πήγαν και τον παρέδωσαν στον Πόντιο Πιλάτο , το Ρωμαίο διοικητή .
40027003	Όταν ο Ιούδας που τον είχε προδώσει έμαθε πως καταδικάστηκε ο Ιησούς , μεταμελήθηκε · επέστρεψε τα τριάντα αργύρια στους αρχιερείς και στους πρεσβυτέρους του συνεδρίου
40027004	και τους είπε : « Αμάρτησα , γιατί έστειλα στο θάνατο έναν αθώο » . Εκείνοι όμως του αποκρίθηκαν : « Κι εμάς τι μας νοιάζει ; Δικό σου είναι το κρίμα » .
40027005	Ο Ιούδας τότε πέταξε τα αργύρια στο ναό , έφυγε και πήγε και κρεμάστηκε .
40027006	Οι αρχιερείς μάζεψαν τα αργύρια και είπαν : « Αυτά τα χρήματα στάζουν αίμα και δεν επιτρέπεται να μπουν στο χρηματοκιβώτιο του ναού » .
40027007	Έκαναν σύσκεψη κι αποφάσισαν ν ’ αγοράσουν μ ’ αυτά το χωράφι του κεραμέα , για να θάβουν εκεί τους ξένους .
40027008	Γι ’ αυτό , το χωράφι εκείνο ονομάστηκε « Αγρός Αίματος » , κι έτσι λέγεται ως τα σήμερα .
40027009	Βγήκε έτσι αληθινό αυτό που είχε προφητέψει ο Ιερεμίας : Και πήραν τα τριάντα αργύρια , όσο τον εκτίμησαν οι Ισραηλίτες πως αξίζει ,
40027010	και τα έδωσαν για το χωράφι του κεραμέα , όπως με πρόσταξε ο Κύριος .
40027011	Ο Ιησούς στάθηκε μπροστά στο Ρωμαίο διοικητή , κι εκείνος άρχισε την ανάκριση : « Εσύ είσαι λοιπόν ο βασιλιάς των Ιουδαίων ; » Ο Ιησούς του αποκρίθηκε : « Ναι , όπως το λες » .
40027012	Άρχισαν τότε να τον κατηγορούν οι αρχιερείς και οι πρεσβύτεροι , μα αυτός δεν έδινε καμιά απάντηση .
40027013	« Δεν ακούς πόσα σου καταμαρτυρούν ; » του λέει ο Πιλάτος .
40027014	Ο Ιησούς όμως δεν έδινε καμιά απάντηση , κι ο διοικητής απόρησε πολύ γι ’ αυτό .
40027015	Υπήρχε η συνήθεια κάθε Πάσχα να ελευθερώνει ο Ρωμαίος διοικητής έναν φυλακισμένο , όποιον θα του ζητούσε ο λαός .
40027016	Στις φυλακές βρισκόταν τότε ένας πασίγνωστος φυλακισμένος , που λεγόταν Βαραββάς .
40027017	Όταν συγκεντρώθηκε λοιπόν το πλήθος , ο Πιλάτος τους ρώτησε : « Ποιον θέλετε να σας ελευθερώσω ; Το Βαρραβά ή τον Ιησού , που λένε ότι είναι ο Μεσσίας ; »
40027018	Γιατί είχε καταλάβει πως από φθόνο και μόνο τού είχαν παραδώσει τον Ιησού .
40027019	Ενώ καθόταν στη δικαστική του έδρα , η γυναίκα του του έστειλε με κάποιον ετούτο το μήνυμα : « Μην κάνεις τίποτα εναντίον αυτού του αθώου , γιατί πολύ ταλαιπωρήθηκα απόψε στ ’ όνειρό μου εξαιτίας του » .
40027020	Στο μεταξύ οι αρχιερείς και οι πρεσβύτεροι του συνεδρίου έπεισαν το πλήθος να ζητήσουν να ελευθερωθεί ο Βαρραβάς και να θανατωθεί ο Ιησούς .
40027021	Όταν λοιπόν τους ξαναρώτησε ο διοικητής : « Ποιον από τους δύο θέλετε να σας ελευθερώσω ; » το πλήθος αποκρίθηκε : « Το Βαρραβά ! »
40027022	Τους λέει ο Πιλάτος : « Και τι να τον κάνω τον Ιησού , που λένε ότι είναι ο Χριστός ; » Κι όλοι του λένε : « Να σταυρωθεί ! »
40027023	Ο Πιλάτος ξαναρωτά : « Γιατί ; Τι κακό έκανε ; » Το πλήθος όμως κραύγαζε με περισσότερη δύναμη : « Να σταυρωθεί ! »
40027024	Όταν είδε ο Πιλάτος πως έτσι δεν πετυχαίνει τίποτα , αλλά αντίθετα γίνεται περισσότερη αναταραχή , πήρε νερό και ένιψε τα χέρια του μπροστά στο πλήθος , λέγοντας : « Εγώ είμαι αθώος για το αίμα αυτού του δικαίου · το κρίμα πάνω σας » .
40027025	Τότε αποκρίθηκε όλος ο λαός και είπε : « Το αίμα του πάνω μας και πάνω στα παιδιά μας » .
40027026	Έτσι τους απέλυσε το Βαρραβά , ενώ τον Ιησού τον μαστίγωσε και τον παρέδωσε να σταυρωθεί .
40027027	Τότε οι στρατιώτες του Πιλάτου πήραν τον Ιησού στο διοικητήριο και μάζεψαν γύρω του όλη τη φρουρά .
40027028	Του έβγαλαν τα ρούχα και τον έντυσαν με μια κόκκινη χλαίνη .
40027029	Έπλεξαν ένα στεφάνι από αγκάθια και του το φόρεσαν στο κεφάλι σαν στέμμα , και στο δεξί του χέρι τού έβαλαν ένα καλάμι . Ύστερα γονάτισαν μπροστά του και του έλεγαν περιπαιχτικά : « Ζήτω ο βασιλιάς των Ιουδαίων ! »
40027030	Έπειτα τον έφτυσαν , του πήραν το καλάμι και μ ’ αυτό τον χτυπούσαν στο κεφάλι .
40027031	Αφού τον περιπαίξανε , του έβγαλαν τη χλαίνη , τον έντυσαν με τα ρούχα του και τον πήγαν να τον σταυρώσουν .
40027032	Βγαίνοντας από το διοικητήριο , οι στρατιώτες βρήκαν κάποιον Σίμωνα από την Κυρήνη και τον αγγάρεψαν να σηκώσει το σταυρό του Ιησού .
40027033	Έφτασαν έτσι στον τόπο που λέγεται Γολγοθάς — στα ελληνικά το όνομα σημαίνει « Τόπος Κρανίου » .
40027034	Έδωσαν στον Ιησού να πιει ξύδι ανακατεμένο με χολή · όταν όμως το γεύτηκε δεν ήθελε να πιει .
40027035	Ύστερα τον σταύρωσαν και στη συνέχεια μοιράστηκαν τα ρούχα του ρίχνοντας κλήρο .
40027036	Και κάθισαν εκεί και τον φύλαγαν .
40027037	Πάνω από το κεφάλι του έβαλαν μια επιγραφή με την αιτία της καταδίκης : « Αυτός είναι ο Ιησούς , ο βασιλιάς των Ιουδαίων » .
40027038	Δεξιά κι αριστερά του σταυρώθηκαν δυο ληστές .
40027039	Και οι περαστικοί κουνούσαν ειρωνικά το κεφάλι και τον έβριζαν ,
40027040	λέγοντας : « Εσύ που θα γκρέμιζες το ναό και σε τρεις μέρες θα τον ξανάχτιζες , σώσε τον εαυτό σου , αν είσαι Υιός του Θεού , και κατέβα από το σταυρό » .
40027041	Το ίδιο τον περιπαίζανε και οι αρχιερείς μαζί με τους γραμματείς , τους πρεσβυτέρους και τους Φαρισαίους κι έλεγαν :
40027042	« Τους άλλους τους έσωσε · τον εαυτό του δεν μπορεί να τον σώσει . Αν είναι ο βασιλιάς του Ισραήλ , ας κατεβεί από το σταυρό , και θα πιστέψουμε σ ’ αυτόν .
40027043	Εμπιστεύτηκε τον εαυτό του στο Θεό , ας τον γλιτώσει λοιπόν τώρα , αν τον θέλει , αφού είπε πως είναι Υιός του Θεού » .
40027044	Το ίδιο κι οι ληστές που είχαν σταυρωθεί μαζί του , τον περιγελούσαν .
40027045	Από το μεσημέρι ως τις τρεις το απόγευμα έπεσε σκοτάδι σ ’ όλη τη γη .
40027046	Γύρω στις τρεις κραύγασε ο Ιησούς με δυνατή φωνή : « Ηλί ηλί λιμά σαβαχθανί ; »
40027047	 Μερικοί από τους παρευρισκομένους εκεί σαν τον άκουσαν , έλεγαν : « Αυτός φωνάζει τον Ηλία » .
40027048	 Κι αμέσως ένας απ ’ αυτούς πήγε και πήρε ένα σφουγγάρι , το βούτηξε στο ξίδι και , αφού το στέριωσε πάνω σ ’ ένα καλάμι , του έδωσε να πιει .
40027049	 Οι υπόλοιποι έλεγαν : « Άσε να δούμε αν θα ’ ρθει ο Ηλίας να τον σώσει » .
40027050	 Ο Ιησούς έβγαλε πάλι μια δυνατή κραυγή και άφησε την τελευταία του πνοή .
40027051	 Τότε το καταπέτασμα του ναού σκίστηκε στα δύο , από πάνω ως κάτω , η γη σείστηκε ,
40027052	 έσπασαν οι ταφόπετρες κι άνοιξαν τα μνήματα . Πολλοί άγιοι που είχαν πεθάνει αναστήθηκαν
40027053	 και βγήκαν από τα μνήματα , και μετά την ανάσταση του Ιησού μπήκαν στην άγια πόλη της Ιερουσαλήμ κι εμφανίστηκαν σε πολλούς .
40027054	Ο Ρωμαίος εκατόνταρχος και οι στρατιώτες που φύλαγαν μαζί του τον Ιησού , όταν είδαν το σεισμό και τ ’ άλλα συμβάντα , φοβήθηκαν πάρα πολύ και είπαν : « Στ ’ αλήθεια , αυτός ήταν Υιός Θεού » .
40027055	Εκεί βρίσκονταν και πολλές γυναίκες που παρακολουθούσαν από μακριά · ήταν αυτές που ακολούθησαν τον Ιησού από τη Γαλιλαία και τον υπηρετούσαν .
40027056	Ανάμεσά τους ήταν η Μαρία η Μαγδαληνή , η Μαρία η μητέρα του Ιακώβου και του Ιωσή , και η μητέρα των γιων του Ζεβεδαίου .
40027057	Κατά το δειλινό , ένας άνθρωπος πλούσιος από την Αριμαθαία , που τον έλεγαν Ιωσήφ και ήταν κι αυτός μαθητής του Ιησού ,
40027058	ήρθε στον Πιλάτο και ζήτησε το σώμα του Ιησού . Ο Πιλάτος διέταξε να του το δώσουν .
40027059	Αφού ο Ιωσήφ πήρε το σώμα του Ιησού , το τύλιξε σ ’ ένα καθαρό σεντόνι ,
40027060	και το έβαλε στο δικό του καινούριο μνήμα , που ήταν λαξευμένο στο βράχο . Ύστερα κύλησε μια μεγάλη πέτρα , έκλεισε την είσοδο του μνήματος και έφυγε .
40027061	Εκεί έμειναν καθισμένες απέναντι από τον τάφο η Μαρία η Μαγδαληνή και η άλλη Μαρία .
40027062	Την άλλη μέρα , που ήταν Σάββατο , πήγαν οι αρχιερείς και οι Φαρισαίοι , όλοι μαζί , στον Πιλάτο
40027063	και του είπαν : « Κύριε , θυμηθήκαμε πως εκείνος ο λαοπλάνος είχε πει όταν ζούσε : “ σε τρεις μέρες θα αναστηθώ ” .
40027064	Γι ’ αυτό , δώσε διαταγή να φρουρηθεί καλά ο τάφος ως την τρίτη μέρα , μην τυχόν έρθουν οι μαθητές του τη νύχτα και τον κλέψουν , κι έπειτα πουν στο λαό πως αναστήθηκε από τους νεκρούς · γιατί τότε η τελευταία πλάνη θα είναι χειρότερη από την προηγούμενη » .
40027065	Ο Πιλάτος τους είπε : « Σας διαθέτω τη φρουρά . Πηγαίνετε και πάρτε όποια μέτρα ασφαλείας νομίζετε » .
40027066	Τότε αυτοί πήγαν στον τάφο και τον ασφάλισαν : σφράγισαν την πέτρα κι άφησαν και τη φρουρά εκεί .
40028001	Μετά το Σάββατο , τα ξημερώματα της επόμενης ημέρας , η Μαρία η Μαγδαληνή και η άλλη Μαρία ήρθαν να δουν τον τάφο του Ιησού .
40028002	Ξαφνικά έγινε μεγάλος σεισμός , γιατί ένας άγγελος Κυρίου κατέβηκε από τον ουρανό , ήρθε , κύλησε την πέτρα από την είσοδο και καθόταν πάνω της .
40028003	Η όψη του ήταν σαν αστραπή και τα ρούχα του ολόλευκα σαν το χιόνι .
40028004	Τόσο τον φοβήθηκαν οι φρουροί , που άρχισαν να τρέμουν κι έγιναν σαν νεκροί .
40028005	Ο άγγελος είπε στις γυναίκες : « Εσείς μη φοβάστε ! Ξέρω ποιον γυρεύετε : τον Ιησού , τον σταυρωμένο .
40028006	Δεν είναι εδώ · αναστήθηκε , όπως το είπε ! Ελάτε να δείτε το μέρος όπου βρισκόταν το σώμα του Κυρίου .
40028007	Τρέξτε όμως γρήγορα και πείτε στους μαθητές του : “ αναστήθηκε από τους νεκρούς και πηγαίνει πριν από σας , να σας περιμένει στη Γαλιλαία · εκεί θα τον δείτε ” . Αυτά είχα να σας πω » .
40028008	Οι γυναίκες βγήκαν γρήγορα από το μνήμα με φόβο και με χαρά μεγάλη , κι έτρεξαν να πουν τα νέα στους μαθητές του .
40028009	Καθώς όμως πήγαιναν να πουν τα νέα στους μαθητές του , τις συνάντησε ο Ιησούς , και τους λέει : « Χαίρετε ! » Αυτές τον πλησίασαν , έπεσαν στα πόδια του και τον προσκύνησαν .
40028010	« Μη φοβάστε ! » τους λέει ο Ιησούς . « Πηγαίνετε να πείτε στους αδερφούς μου να φύγουν για τη Γαλιλαία , κι εκεί θα με δουν » .
40028011	Όταν έφυγαν οι γυναίκες , μερικοί από τους φρουρούς πήγαν στην πόλη κι ανέφεραν στους αρχιερείς όλα όσα είχαν γίνει .
40028012	Οι αρχιερείς φώναξαν και τους πρεσβυτέρους , έκαναν συμβούλιο κι αποφάσισαν : Έδωσαν πολλά χρήματα στους στρατιώτες και τους είπαν :
40028013	« Να πείτε : “ τη νύχτα που εμείς κοιμόμασταν , ήρθαν οι μαθητές του και τον έκλεψαν ” .
40028014	Κι αν αυτό φτάσει στ ’ αυτιά του Ρωμαίου διοικητή , εμείς θα τον πείσουμε και θα σας απαλλάξουμε από κάθε ευθύνη » .
40028015	Οι στρατιώτες πήραν τα χρήματα κι έκαναν όπως τους δασκάλεψαν . Έτσι κυκλοφόρησε αυτή η φήμη στους Ιουδαίους μέχρι σήμερα .
40028016	Οι έντεκα μαθητές έφυγαν για τη Γαλιλαία , στο βουνό όπου ο Ιησούς τους είχε παραγγείλει να πάνε .
40028017	Όταν τον είδαν , τον προσκύνησαν · μερικοί όμως είχαν αμφιβολίες .
40028018	Ο Ιησούς τους πλησίασε και τους είπε : « Ο Θεός μού έδωσε όλη την εξουσία στον ουρανό και στη γη .
40028019	Πηγαίνετε λοιπόν και κάνετε μαθητές μου όλα τα έθνη , βαφτίζοντάς τους στο όνομα του Πατρός και του Υιού και του Αγίου Πνεύματος
40028020	και διδάξτε τους να τηρούν όλες τις εντολές που σας έδωσα . Κι εγώ θα είμαι μαζί σας πάντα , ως τη συντέλεια του κόσμου » . Αμήν .
41001001	Αυτή είναι η αρχή του χαρμόσυνου μηνύματος για τον Ιησού Χριστό , τον Υιό του Θεού .
41001002	Στα βιβλία των προφητών είναι γραμμένο : Στέλνω τον αγγελιοφόρο μου πριν από σένα , για να προετοιμάσει το δρόμο σου !
41001003	Μια φωνή βροντοφωνάζει στην έρημο : ετοιμάστε το δρόμο για τον Κύριο , ισιώστε τα μονοπάτια να περάσει .
41001004	 Σύμφωνα μ ’ αυτά , παρουσιάστηκε ο Ιωάννης , ο οποίος βάφτιζε στην έρημο και κήρυττε να μετανοήσουν οι άνθρωποι και να βαφτιστούν , για να συγχωρηθούν οι αμαρτίες τους .
41001005	 Πήγαιναν σ ’ αυτόν όλοι οι κάτοικοι της Ιουδαίας κι οι Ιεροσολυμίτες , κι όλους τους βάφτιζε στον ποταμό Ιορδάνη , καθώς ομολογούσαν τις αμαρτίες τους .
41001006	 Ο Ιωάννης φορούσε ρούχο από τρίχες καμήλας και δερμάτινη ζώνη στη μέση του , έτρωγε ακρίδες , και μέλι από αγριομέλισσες .
41001007	Στο κήρυγμά του τόνιζε : « Έρχεται ύστερα από μένα αυτός που είναι πιο ισχυρός και που εγώ δεν είμαι άξιος να σκύψω και να λύσω το λουρί από τα υποδήματά του .
41001008	Εγώ σας βάφτισα με νερό , εκείνος όμως θα σας βαφτίσει με Άγιο Πνεύμα » .
41001009	Εκείνες τις μέρες ήρθε ο Ιησούς από τη Ναζαρέτ της Γαλιλαίας και βαφτίστηκε στον Ιορδάνη από τον Ιωάννη .
41001010	Κι αμέσως , ενώ έβγαινε από το νερό , είδε ν ’ ανοίγουν οι ουρανοί , και το Πνεύμα σαν περιστέρι να κατεβαίνει πάνω του .
41001011	Τότε μια φωνή ακούστηκε από τα ουράνια : « Εσύ είσαι ο αγαπημένος μου Υιός , εσύ είσαι ο εκλεκτός μου » .
41001012	Αμέσως , το Πνεύμα οδηγεί τον Ιησού έξω στην έρημο .
41001013	Εκεί στην έρημο έμεινε σαράντα μέρες κι αντιμετώπισε τους πειρασμούς του σατανά . Ζούσε μαζί με τα θηρία , και άγγελοι τον υπηρετούσαν .
41001014	Μετά τη σύλληψη του Ιωάννη , ο Ιησούς ήρθε στη Γαλιλαία και κήρυττε το χαρμόσυνο μήνυμα για τη βασιλεία του Θεού .
41001015	« Συμπληρώθηκε » , έλεγε , « ο καθορισμένος καιρός κι έφτασε η βασιλεία του Θεού · μετανοείτε και πιστεύετε στο χαρμόσυνο αυτό μήνυμα » .
41001016	Καθώς ο Ιησούς περπατούσε στην όχθη της λίμνης της Γαλιλαίας , είδε το Σίμωνα και τον Ανδρέα , αδερφό του Σίμωνα , να ρίχνουν τα δίχτυα στη λίμνη , γιατί ήταν ψαράδες .
41001017	« Ακολουθήστε με » , τους είπε ο Ιησούς , « και θα σας κάνω ψαράδες ανθρώπων » .
41001018	Εκείνοι αμέσως άφησαν τα δίχτυα και τον ακολούθησαν .
41001019	Αφού προχώρησε λίγο πιο πέρα ο Ιησούς , είδε τον Ιάκωβο , γιο του Ζεβεδαίου , και τον αδερφό του τον Ιωάννη να τακτοποιούν κι αυτοί τα δίχτυα μέσα στο ψαροκάικο ,
41001020	και τους κάλεσε αμέσως . Αυτοί άφησαν τότε τον πατέρα τους το Ζεβεδαίο στο ψαροκάικο με τους μισθωτούς και τον ακολούθησαν .
41001021	Έρχονται στην Καπερναούμ , κι αμέσως το Σάββατο ο Ιησούς μπήκε στη συναγωγή και δίδασκε .
41001022	Οι άνθρωποι έμεναν κατάπληκτοι από τη διδασκαλία του , γιατί τους δίδασκε με αυθεντία κι όχι όπως δίδασκαν οι γραμματείς .
41001023	Εκεί στη συναγωγή τους ήταν κάποιος που κατεχόταν από δαιμονικό πνεύμα . Αυτός κραύγασε λέγοντας :
41001024	« Ε ! Τι δουλειά έχεις εσύ μ ’ εμάς , Ιησού Ναζαρηνέ ; Ήρθες να μας αφανίσεις ; Σε ξέρω ποιος είσαι : είσαι ο Εκλεκτός του Θεού » .
41001025	Ο Ιησούς επιτίμησε το δαιμονικό πνεύμα και του είπε : « Πάψε να μιλάς και βγες απ ’ αυτόν » .
41001026	Το δαιμονικό πνεύμα , αφού συντάραξε τον άνθρωπο και φώναξε με δυνατή φωνή , βγήκε απ ’ αυτόν .
41001027	Όλοι τότε κυριεύτηκαν από δέος και συζητούσαν μεταξύ τους : « Τι σημαίνουν όλα αυτά ; Ποια είναι η καινούρια αυτή διδασκαλία ; Με αυθεντία διατάζει ακόμη και τα δαιμονικά πνεύματα και τον υπακούνε » .
41001028	Κι αμέσως κυκλοφόρησε η φήμη του παντού σ ’ όλη την περιοχή της Γαλιλαίας .
41001029	Μόλις βγήκαν από τη συναγωγή , ήρθαν στο σπίτι του Σίμωνα και του Ανδρέα , με τον Ιάκωβο και τον Ιωάννη .
41001030	Αμέσως λένε στον Ιησού για την πεθερά του Σίμωνα , που ήταν στο κρεβάτι με πυρετό .
41001031	Ο Ιησούς την πλησίασε , την έπιασε από το χέρι και τη σήκωσε . Ο πυρετός τότε την άφησε αμέσως , κι αυτή τους υπηρετούσε .
41001032	Κατά το δειλινό , όταν έδυσε ο ήλιος , τού έφεραν όλους τους αρρώστους και τους δαιμονισμένους ,
41001033	κι όλοι οι κάτοικοι της πόλης είχαν μαζευτεί μπροστά στην πόρτα .
41001034	Ο Ιησούς θεράπευσε πολλούς που υπέφεραν από διάφορες αρρώστιες , κι έβγαλε πολλά δαιμόνια · δεν τα άφηνε όμως να μιλούν , γιατί τον αναγνώριζαν ότι είναι ο Μεσσίας .
41001035	Το πρωί , πολύ πριν ακόμα φέξει , ο Ιησούς βγήκε έξω και πήγε σ ’ ένα ερημικό μέρος , κι εκεί προσευχόταν .
41001036	Τον αναζήτησαν όμως ο Σίμων κι οι σύντροφοί του ,
41001037	τον βρήκαν και του λένε : « Όλοι σε ζητούν » .
41001038	Εκείνος τους λέει : « Πάμε στα γειτονικά χωριά , για να κηρύξω κι εκεί · αυτή είναι η αποστολή μου » .
41001039	Κήρυττε λοιπόν στις συναγωγές τους σ ’ όλη τη Γαλιλαία , κι έβγαζε τα δαιμόνια .
41001040	Έρχεται στον Ιησού ένας λεπρός , και πεσμένος στα γόνατα τον παρακαλούσε λέγοντας : « Εάν θέλεις , έχεις τη δύναμη να με καθαρίσεις από τη λέπρα » .
41001041	Ο Ιησούς τον σπλαχνίστηκε , άπλωσε το χέρι του , τον άγγιξε και του είπε : « Θέλω · να καθαριστείς από τη λέπρα » .
41001042	Μόλις τα είπε αυτά , αμέσως έφυγε απ ’ αυτόν η λέπρα και καθαρίστηκε .
41001043	Και συνοδεύοντάς τον έξω ο Ιησούς του μίλησε σε τόνο αυστηρό και του είπε :
41001044	« Πρόσεξε μην πεις τίποτα σε κανέναν . Πήγαινε όμως να δείξεις τον εαυτό σου στον ιερέα , και πρόσφερε για τον καθαρισμό σου ό , τι έχει καθορίσει ο Μωυσής , για να τους αποδείξεις ότι θεραπεύτηκες » .
41001045	Αυτός όμως βγήκε κι άρχισε να διαλαλεί τα πάντα και να διαδίδει το γεγονός , έτσι που ο Ιησούς δεν μπορούσε πια να μπει φανερά σε κάποια πόλη , αλλά έμενε έξω σε ερημικά μέρη . Ωστόσο ερχόταν σ ’ αυτόν ο κόσμος από παντού .
41002001	Ύστερα από μερικές μέρες μπήκε πάλι ο Ιησούς στην Καπερναούμ και διαδόθηκε ότι βρίσκεται σε κάποιο σπίτι .
41002002	Αμέσως συγκεντρώθηκαν πολλοί , ώστε δεν υπήρχε χώρος ούτε κι έξω από την πόρτα · και τους κήρυττε το μήνυμά του .
41002003	Έρχονται τότε μερικοί προς αυτόν , φέρνοντας έναν παράλυτο , που τον βάσταζαν τέσσερα άτομα .
41002004	Κι επειδή δεν μπορούσαν να τον φέρουν κοντά στον Ιησού εξαιτίας του πλήθους , έβγαλαν τη στέγη πάνω από ’ κει που ήταν ο Ιησούς , έκαναν ένα άνοιγμα και κατέβασαν το κρεβάτι , πάνω στο οποίο ήταν ξαπλωμένος ο παράλυτος .
41002005	Όταν είδε ο Ιησούς την πίστη τους , είπε στον παράλυτο : « Παιδί μου , σου συγχωρούνται οι αμαρτίες » .
41002006	Κάθονταν όμως εκεί μερικοί γραμματείς και συλλογίζονταν μέσα τους :
41002007	« Μα πώς μιλάει αυτός έτσι , προσβάλλοντας το Θεό ; Ποιος μπορεί να συγχωρεί αμαρτίες ; Μόνον ένας , ο Θεός » .
41002008	Αμέσως κατάλαβε ο Ιησούς ότι αυτά σκέφτονται και τους λέει : « Γιατί κάνετε αυτές τις σκέψεις στο μυαλό σας ;
41002009	Τι είναι ευκολότερο να πω στον παράλυτο : “ σου συγχωρούνται οι αμαρτίες ” ή να του πω , “ σήκω , πάρε το κρεβάτι σου και περπάτα ” ;
41002010	Για να μάθετε λοιπόν ότι ο Υιός του Ανθρώπου έχει την εξουσία να συγχωρεί πάνω στη γη αμαρτίες » — λέει στον παράλυτο :
41002011	« Σ ’ εσένα το λέω , σήκω , πάρε το κρεβάτι σου και πήγαινε στο σπίτι σου » .
41002012	Εκείνος σηκώθηκε αμέσως , πήρε το κρεβάτι του και μπροστά σ ’ όλους βγήκε έξω , έτσι που όλοι θαύμαζαν και δόξαζαν το Θεό : « Τέτοια πράγματα » , έλεγαν , « ποτέ μέχρι τώρα δεν έχουμε δει ! »
41002013	Πήγε πάλι ο Ιησούς προς τη λίμνη . Όλος ο κόσμος ερχόταν κοντά του , κι εκείνος τους δίδασκε .
41002014	Εκεί που προχωρούσε , είδε το Λευί , γιο του Αλφαίου , να κάθεται στο τελωνείο . « Ακολούθησέ με » , του λέει . Κι εκείνος σηκώθηκε και τον ακολούθησε .
41002015	Κι ενώ ο Ιησούς και οι μαθητές του έτρωγαν στο σπίτι του Λευί , κάθονταν μαζί τους στο τραπέζι και πολλοί τελώνες κι αμαρτωλοί · ήταν πολλοί αυτοί και τον ακολουθούσαν .
41002016	Οι γραμματείς και οι Φαρισαίοι , βλέποντας ότι τρώει με τελώνες κι αμαρτωλούς , ρωτούσαν τους μαθητές του : « Γιατί τρώει και πίνει με τους τελώνες και τους αμαρτωλούς ; »
41002017	Ο Ιησούς τους άκουσε και τους λέει : « Δεν έχουν ανάγκη από γιατρό οι υγιείς αλλά οι άρρωστοι · δεν ήρθα να καλέσω σε μετάνοια τους δικαίους αλλά τους αμαρτωλούς » .
41002018	Όταν κάποτε νήστευαν οι μαθητές του Ιωάννη και οι μαθητές των Φαρισαίων , έρχονται μερικοί και λένε στον Ιησού : « Γιατί οι μαθητές του Ιωάννη και οι μαθητές των Φαρισαίων νηστεύουν , ενώ οι δικοί σου μαθητές δε νηστεύουν ; »
41002019	Ο Ιησούς τους αποκρίθηκε : « Μπορούν οι φίλοι του γαμπρού να νηστεύουν όσο αυτός είναι μαζί τους ; Όσον καιρό είναι μαζί τους ο γαμπρός δεν μπορούν να νηστεύουν .
41002020	Θα ’ ρθει όμως καιρός που θα τους πάρουν από κοντά τους το γαμπρό , και τότε θα νηστέψουν εκείνες τις ημέρες .
41002021	» Κανένας δε βάζει για μπάλωμα σε παλιό ρούχο ένα κομμάτι από καινούριο ύφασμα , γιατί το καινούριο μπάλωμα θα τραβήξει το παλιό ρούχο και το σχίσιμο θα γίνει μεγαλύτερο .
41002022	Επίσης , κανένας δε βάζει καινούριο κρασί σε παλιά ασκιά · γιατί το καινούριο κρασί θα κάνει να σκάσουν τα ασκιά , κι έτσι και το κρασί θα χυθεί και τα ασκιά θα καταστραφούν · αλλά το καινούριο κρασί πρέπει να μπει σε καινούρια ασκιά » .
41002023	Συνέβη κάποιο Σάββατο να βαδίζει ο Ιησούς μέσα από σπαρμένα χωράφια , κι οι μαθητές του , ενώ περπατούσαν , έτριβαν στάχυα και έτρωγαν τους σπόρους .
41002024	Οι Φαρισαίοι τότε του έλεγαν : « Κοίτα , κάνουν το Σάββατο κάτι που δεν επιτρέπεται από το νόμο » .
41002025	« Ποτέ δε διαβάσατε στη Γραφή » , τους λέει , « τι έκανε ο Δαβίδ , όταν βρέθηκε στην ανάγκη και πείνασε αυτός κι οι σύντροφοί του ;
41002026	Μπήκε στο ναό του Θεού τον καιρό που αρχιερέας ήταν ο Αβιάθαρ κι έφαγε τους άρτους της προθέσεως , που δεν επιτρέπεται από το νόμο να τρώνε παρά μόνον οι ιερείς , κι έδωσε μάλιστα και σ ’ αυτούς που ήταν μαζί του » .
41002027	Και τους έλεγε ο Ιησούς : « Το Σάββατο έγινε για τον άνθρωπο · όχι ο άνθρωπος για το Σάββατο .
41002028	Συνεπώς ο Υιός του Ανθρώπου εξουσιάζει και το Σάββατο » .
41003001	Ο Ιησούς μπήκε πάλι στη συναγωγή . Εκεί ήταν ένας άνθρωπος με παράλυτο χέρι ,
41003002	κι όλοι πρόσεχαν να δουν αν θα τον θεραπεύσει την ημέρα του Σαββάτου , για να τον κατηγορήσουν .
41003003	Λέει τότε στον άνθρωπο με το παράλυτο χέρι : « Σήκω κι έλα εδώ στη μέση » .
41003004	« Επιτρέπει ο νόμος » , τους ρωτάει , « να κάνει το Σάββατο κανείς καλό ή να κάνει κακό ; Να σώσει μια ζωή ή να την αφήσει να χαθεί ; » Αυτοί σιωπούσαν .
41003005	Κι αφού έριξε σ ’ όλους μια ματιά με οργή , λυπημένος πολύ για την πώρωση της καρδιάς τους , λέει στον άνθρωπο : « Τέντωσε το χέρι σου » . Εκείνος το τέντωσε , κι έγινε καλά το χέρι του σαν το άλλο .
41003006	Βγήκαν έξω οι Φαρισαίοι κι αμέσως συσκέφθηκαν με τους Ηρωδιανούς και πήραν απόφαση να τον εξοντώσουν .
41003007	Ο Ιησούς κατευθύνθηκε με τους μαθητές του προς τη λίμνη και τον ακολούθησε πολύς κόσμος από τη Γαλιλαία .
41003008	Επίσης πολύς κόσμος από την Ιουδαία , από τα Ιεροσόλυμα , από την Ιδουμαία κι από την περιοχή πέρα από τον Ιορδάνη και γύρω από την Τύρο και Σιδώνα , όταν άκουσαν όσα έκανε , ήρθαν σ ’ αυτόν .
41003009	Είπε μάλιστα στους μαθητές του να έχουν ένα πλοιάριο έτοιμο στη διάθεσή του , για να μην τον συνθλίβει ο κόσμος .
41003010	Γιατί , είχε θεραπεύσει πολλούς , με αποτέλεσμα όσοι μαστίζονταν από αρρώστιες να πέφτουν πάνω του για να τον αγγίξουν .
41003011	Οι άρρωστοι από δαιμονικά πνεύματα , όταν τον έβλεπαν , έπεφταν μπροστά του και κραύγαζαν : « Εσύ είσαι ο Υιός του Θεού » .
41003012	Εκείνος όμως επιτιμούσε αυστηρά τα πνεύματα να μη φανερώνουν ποιος είναι .
41003013	Ο Ιησούς τότε ανεβαίνει στο βουνό , καλεί κοντά του αυτούς που ήθελε , κι όταν εκείνοι ήρθαν σ ’ αυτόν
41003014	διάλεξε δώδεκα , για να είναι μαζί του και να τους στέλνει να κηρύττουν ·
41003015	κι ακόμη για να έχουν την εξουσία να θεραπεύουν τις ασθένειες και να διώχνουν τα δαιμόνια .
41003016	Στο Σίμωνα έδωσε το όνομα Πέτρος ·
41003017	στον Ιάκωβο , γιο του Ζεβεδαίου , και στον Ιωάννη , αδερφό του Ιακώβου , έδωσε το όνομα Βοανεργές , που σημαίνει « Παιδιά Βροντής » .
41003018	Οι άλλοι ήταν ο Ανδρέας , ο Φίλιππος , ο Βαρθολομαίος , ο Ματθαίος , ο Θωμάς , ο Ιάκωβος , γιος του Αλφαίου , ο Θαδδαίος , ο Σίμων ο Κανανίτης
41003019	κι ο Ιούδας ο Ισκαριώτης , ο οποίος και τον πρόδωσε .
41003020	Μετά έρχονται σ ’ ένα σπίτι · εκεί μαζεύτηκε πάλι τόσος κόσμος , που αυτός και οι μαθητές δεν μπορούσαν ούτε να φάνε .
41003021	Όταν τ ’ άκουσαν αυτό οι δικοί του , βγήκαν να τον συγκρατήσουν , γιατί νόμιζαν ότι είχε χάσει τα λογικά του .
41003022	Αλλά κι οι γραμματείς που ήρθαν από τα Ιεροσόλυμα , έλεγαν ότι έχει μέσα του το Βεελζεβούλ κι ότι με τη δύναμη του άρχοντα των δαιμονίων διώχνει τα δαιμόνια .
41003023	Τότε τους κάλεσε ο Ιησούς κοντά του και τους μιλούσε με παραβολικές εικόνες : « Πώς μπορεί ο σατανάς να διώχνει το σατανά ;
41003024	Αν ένα βασίλειο χωριστεί σε αντιμαχόμενες παρατάξεις , θα διαλυθεί .
41003025	Κι αν σε μια οικογένεια πέσει διχασμός , θα διαλυθεί κι αυτή .
41003026	Αν ο σατανάς στραφεί εναντίον του εαυτού του και διχαστεί , δεν μπορεί να σταθεί · τελείωσε η κυριαρχία του .
41003027	Κανείς δεν μπορεί να μπει στο σπίτι ενός δυνατού ανθρώπου και να κλέψει τα πράγματά του , αν πρωτύτερα δεν δέσει το δυνατό άνθρωπο . Μόνο τότε θα λεηλατήσει το σπίτι του » .
41003028	« Σας βεβαιώνω πως ο Θεός θα συγχωρήσει όλες τις αμαρτίες των ανθρώπων και τις προσβολές που θα του κάνουν ·
41003029	όποιος όμως προσβάλει το Πνεύμα το Άγιο , δε θα συγχωρηθεί ποτέ · είναι ένοχος αιώνιας καταδίκης » .
41003030	Τα είπε αυτά ο Ιησούς γιατί έλεγαν πως έχει σατανικό πνεύμα .
41003031	Ήρθαν τότε η μητέρα και τ ’ αδέρφια του Ιησού και περιμένοντας έξω από το σπίτι έστειλαν να τον φωνάξουν .
41003032	Γύρω του καθόταν πλήθος , και του λένε : « Η μητέρα σου και τ ’ αδέρφια σου είναι έξω και σε ζητούν » .
41003033	Εκείνος απαντώντας τούς λέει : « Ποια είναι η μητέρα μου και ποιοι είναι οι αδερφοί μου ; »
41003034	Κι αφού έριξε μια ματιά ολόγυρα σ ’ αυτούς που κάθονταν γύρω του , λέει : « Να η μητέρα μου και τα αδέρφια μου .
41003035	Γιατί , όποιος εφαρμόζει το θέλημα του Θεού , αυτός είναι αδερφός μου και αδερφή και μητέρα μου » .
41004001	Άρχισε πάλι να διδάσκει ο Ιησούς πλάι στη λίμνη της Γαλιλαίας . Γύρω του είχε μαζευτεί πάρα πολύς κόσμος · γι ’ αυτό ο ίδιος μπήκε και κάθισε σ ’ ένα πλοιάριο , ενώ όλος ο κόσμος έμεινε στη στεριά δίπλα στη λίμνη .
41004002	Τους δίδασκε πολλά με παραβολές και τους έλεγε :
41004003	« Προσέξτε . Βγήκε ο σποριάς να σπείρει .
41004004	Και καθώς έσπερνε , μερικοί σπόροι έπεσαν στο δρόμο , κι ήρθαν τα πουλιά και τους έφαγαν .
41004005	Άλλοι έπεσαν σε πετρώδες έδαφος που δεν είχε πολύ χώμα κι αμέσως φύτρωσαν , γιατί το χώμα ήταν λιγοστό .
41004006	Μόλις όμως ανέτειλε ο ήλιος , κάηκαν , κι επειδή δεν είχαν ρίζες ξεράθηκαν .
41004007	Άλλοι σπόροι έπεσαν στ ’ αγκάθια , κι όταν τ ’ αγκάθια μεγάλωσαν τους έπνιξαν και δεν καρποφόρησαν .
41004008	Τέλος άλλοι έπεσαν στο γόνιμο έδαφος , όπου βλάστησαν , αυξήθηκαν κι έδωσαν καρπό , τριάντα κι εξήντα κι εκατό φορές περισσότερο .
41004009	Όποιος έχει αυτιά για ν ’ ακούει , ας τ ’ ακούει αυτά » , τους έλεγε .
41004010	Όταν ο Ιησούς έμεινε μόνος , όσοι ήταν μαζί του , καθώς κι οι δώδεκα μαθητές , τον ρωτούσαν για το νόημα των παραβολών .
41004011	Εκείνος τους έλεγε : « Σ ’ εσάς έχει δοθεί να γνωρίσετε τα μυστήρια της βασιλείας του Θεού · σ ’ όσους όμως βρίσκονται έξω , όλα παρουσιάζονται με παραβολές ,
41004012	ώστε , όσο κι αν κοιτάζουν να μη βλέπουν , όσο κι αν ακούν να μην καταλαβαίνουν · μήπως μετανοήσουν και τους συγχωρήσει ο Θεός τις αμαρτίες » .
41004013	Τους λέει ο Ιησούς : « Αν αυτή την παραβολή δεν καταλαβαίνετε , πώς τότε θα καταλάβετε όλες τις άλλες παραβολές ;
41004014	Ο σποριάς σπέρνει το λόγο του Θεού .
41004015	Με τους σπόρους που έπεσαν στο δρόμο εννοούνται εκείνοι στους οποίους σπέρνεται ο λόγος και , μόλις τον ακούσουν , αμέσως έρχεται ο σατανάς και παίρνει το λόγο που έχει σπαρθεί στις καρδιές τους .
41004016	Με άλλους πάλι συμβαίνει ό , τι με τους σπόρους που σπέρνονται σε πετρώδες έδαφος : αυτοί , όταν ακούσουν το λόγο , αμέσως τον δέχονται με χαρά ·
41004017	δε ριζώνει όμως μέσα τους , αλλά είναι προσωρινός . Έπειτα , όταν αρχίσουν κατατρεγμοί ή διωγμοί εξαιτίας του ευαγγελίου , αμέσως το απαρνούνται .
41004018	Με τους σπόρους που σπέρνονται στ ’ αγκάθια εννοούνται αυτοί που ακούν το λόγο ,
41004019	οι μέριμνες όμως για τα εγκόσμια , η απάτη του πλούτου και οι λοιπές επιθυμίες μπαίνουν μέσα τους και καταπνίγουν το λόγο , κι έτσι δεν καρποφορεί .
41004020	Άλλοι , τέλος , μοιάζουν με το σπόρο που σπάρθηκε στο γόνιμο έδαφος : αυτοί ακούν το ευαγγέλιο , το δέχονται και φέρνουν καρπό , άλλοι τριάντα , άλλοι εξήντα κι άλλοι εκατό φορές περισσότερο » .
41004021	Τους έλεγε ο Ιησούς : « Μήπως φέρνουν το λυχνάρι για να το τοποθετήσουν κάτω από το δοχείο που μετρούν το στάρι ή κάτω απ ’ το κρεβάτι ; Το φέρνουν για να το τοποθετήσουν στο λυχνοστάτη .
41004022	Έτσι , δεν υπάρχει τίποτε κρυφό που δε θα γίνει φανερό ούτε μυστικό που δε θα φανερωθεί .
41004023	Ας τ ’ ακούει αυτά όποιος έχει αυτιά για ν ’ ακούει » .
41004024	Τους έλεγε ακόμη : « Προσέχετε αυτό που ακούτε . Με όποιο μέτρο ενδιαφέροντος ακούτε , με το ίδιο μέτρο θα σας δώσει ο Θεός να καταλάβετε , και μάλιστα με μεγαλύτερο .
41004025	Γιατί όποιος έχει , θα του δοθεί ακόμη περισσότερο · όποιος όμως δεν έχει , και αυτό που έχει θα του αφαιρεθεί » .
41004026	Ο Ιησούς έλεγε : « Με τη βασιλεία του Θεού συμβαίνει ό , τι με τον άνθρωπο που σπέρνει το σπόρο στη γη :
41004027	κοιμάται τη νύχτα και ξυπνάει την ημέρα , κι ο σπόρος βλασταίνει κι αυξάνει με τρόπο που ο ίδιος δεν ξέρει .
41004028	Η γη καρποφορεί από μόνη της : στην αρχή βλαστάρι , ύστερα στάχυ και τέλος μεστωμένο σιτάρι στο στάχυ .
41004029	Όταν ωριμάσει ο καρπός , αμέσως αρχίζει να θερίζει , γιατί ήρθε ο καιρός του θερισμού » .
41004030	Έλεγε ακόμη ο Ιησούς : « Με τι να παρομοιάσουμε τη βασιλεία του Θεού ή με ποια παραβολή να την παραστήσουμε ;
41004031	Μοιάζει με σπόρο σιναπιού , που όταν τον σπείρουνε στη γη , είναι ο μικρότερος απ ’ όλους τους σπόρους που σπέρνονται .
41004032	Μετά τη σπορά , όμως , βλασταίνει και γίνεται μεγαλύτερο απ ’ όλα τα λαχανικά . Κάνει τόσο μεγάλα κλαδιά , ώστε τα πουλιά να μπορούν να φωλιάζουν στη σκιά του » .
41004033	Έτσι με πολλές παρόμοιες παραβολές τούς κήρυττε το μήνυμά του , σύμφωνα με τη δυνατότητα που είχαν να καταλαβαίνουν .
41004034	Χωρίς παραβολές δεν τους κήρυττε το λόγο , όλα όμως τα εξηγούσε ιδιαιτέρως στους μαθητές του .
41004035	Το βράδυ εκείνης της ημέρας λέει ο Ιησούς στους μαθητές του : « Ας περάσουμε στην απέναντι όχθη » .
41004036	Κι αφού άφησαν τον κόσμο , πήραν τον Ιησού όπως ήταν στο πλοιάριο κι έφυγαν . Τον συνόδευαν κι άλλα πλοιάρια .
41004037	Τότε έγινε μεγάλη ανεμοθύελλα και τα κύματα χτυπούσαν πάνω στο πλοιάριο , με αποτέλεσμα αυτό ν ’ αρχίσει να βυθίζεται .
41004038	Ο Ιησούς ήταν στην πρύμνη και κοιμόταν πάνω σ ’ ένα μαξιλάρι . Τον ξυπνούν και του λένε : « Διδάσκαλε , δε σε νοιάζει που χανόμαστε ; »
41004039	Εκείνος σηκώθηκε , επιτίμησε τον άνεμο και είπε στη θάλασσα : « Σώπα · φιμώσου ! » Σταμάτησε τότε ο άνεμος κι έγινε απόλυτη γαλήνη .
41004040	Και στους μαθητές είπε : « Γιατί είστε τόσο δειλοί ; Γιατί δεν έχετε πίστη ; »
41004041	Τότε τους κατέλαβε μεγάλο δέος κι έλεγαν μεταξύ τους : « Ποιος τάχα είναι αυτός , που κι ο άνεμος και η θάλασσα τον υπακούν ; »
41005001	Ήρθαν στο απέναντι μέρος της λίμνης , στην περιοχή των Γεργεσηνών .
41005002	Εκεί , μόλις ο Ιησούς βγήκε από το πλοιάριο , τον συνάντησε αμέσως ένας άνθρωπος που ερχόταν από τα μνήματα .
41005003	Ήταν δαιμονισμένος και κατοικούσε στα μνήματα . Δεν μπορούσε κανείς να τον δέσει ούτε με αλυσίδες .
41005004	Πολλές φορές του είχαν βάλει σιδερένια δεσμά στα πόδια και τον είχαν δέσει με αλυσίδες , αυτός όμως είχε σπάσει τις αλυσίδες κι είχε συντρίψει τα δεσμά . Κανείς δεν μπορούσε να τον δαμάσει .
41005005	Νύχτα μέρα συνεχώς έμενε στα μνήματα και στα βουνά , έβγαζε κραυγές και κατακοβόταν με πέτρες .
41005006	Όταν είδε τον Ιησού από μακριά , έτρεξε και τον προσκύνησε .
41005007	Κραυγάζοντας δυνατά τού λέει : « Τι δουλειά έχεις εσύ μ ’ εμένα , Ιησού , Υιέ του ύψιστου Θεού ; Σ ’ εξορκίζω στο Θεό να μη με βασανίσεις » .
41005008	Γιατί , ο Ιησούς του έλεγε : « Δαιμονικό πνεύμα , βγες απ ’ αυτόν τον άνθρωπο » .
41005009	Ακόμα ο Ιησούς τον ρώτησε : « Ποιο είναι τ ’ όνομά σου ; » Κι εκείνος απάντησε : « Το όνομά μου είναι Λεγεών , γιατί είμαστε πολλοί » .
41005010	Τα δαιμόνια παρακαλούσαν τον Ιησού να μην τα διώξει έξω από την περιοχή .
41005011	Εκεί κοντά στο βουνό έβοσκε ένα μεγάλο κοπάδι χοίρων .
41005012	Όλοι οι δαίμονες , λοιπόν , τον παρακαλούσαν : « Στείλε μας να μπούμε στους χοίρους » .
41005013	Αμέσως ο Ιησούς τους το επέτρεψε . Βγήκαν τότε τα δαιμονικά πνεύματα από τον άνθρωπο και μπήκαν στους χοίρους , με αποτέλεσμα να ορμήσει το κοπάδι στον γκρεμό και να πνιγεί στη λίμνη . Ήταν περίπου δύο χιλιάδες χοίροι .
41005014	Οι χοιροβοσκοί έφυγαν και διέδωσαν την είδηση στην πόλη και στην ύπαιθρο . Ήρθαν τότε οι κάτοικοι να δουν τι συνέβη .
41005015	Πηγαίνουν στον Ιησού και βλέπουν το δαιμονισμένο που είχε μέσα του το Λεγεώνα να είναι καθισμένος , να φοράει ρούχα και να φέρεται λογικά · φοβήθηκαν λοιπόν .
41005016	Όσοι είχαν δει το γεγονός τούς διηγήθηκαν τι συνέβη στο δαιμονισμένο και στους χοίρους .
41005017	Τότε αυτοί άρχισαν να παρακαλούν τον Ιησού να φύγει από την περιοχή τους .
41005018	Ενώ έμπαινε ο Ιησούς στο πλοιάριο , τον παρακαλούσε ο άλλοτε δαιμονισμένος να τον πάρει μαζί του .
41005019	Ο Ιησούς όμως δεν του το επέτρεψε αλλά του είπε : « Πήγαινε στο σπίτι σου , στους δικούς σου , και διηγήσου σ ’ αυτούς το καλό που σου έκανε ο Κύριος και την ευσπλαχνία που σου έδειξε » .
41005020	Εκείνος έφυγε κι άρχισε να διακηρύττει στη Δεκάπολη , τι έκανε γι ’ αυτόν ο Ιησούς . Κι όλοι έμεναν κατάπληκτοι .
41005021	Όταν πέρασε ο Ιησούς με το πλοιάριο πάλι στην απέναντι όχθη , συγκεντρώθηκε πολύς κόσμος γύρω του . Ήταν πλάι στη λίμνη .
41005022	Έρχεται τότε ένας από τους άρχοντες της συναγωγής , που λεγόταν Ιάειρος · μόλις βλέπει τον Ιησού έπεσε στα πόδια του και
41005023	τον παρακαλούσε θερμά λέγοντας : « Η κορούλα μου βρίσκεται στα τελευταία της · έλα να βάλεις τα χέρια σου πάνω της για να γιατρευτεί και να ζήσει » .
41005024	Ο Ιησούς έφυγε μαζί του . Τον ακολουθούσε και πολύς κόσμος , που τον περιέβαλλε ασφυκτικά .
41005025	Ανάμεσά τους ήταν και μια γυναίκα που υπέφερε από αιμορραγία δώδεκα χρόνια .
41005026	Είχε ξοδέψει όλη την περιουσία της σε πολλές θεραπείες από πολλούς γιατρούς , χωρίς να δει καμιά βελτίωση · αντίθετα , είχε γίνει πολύ χειρότερα .
41005027	Όταν άκουσε για τον Ιησού , ήρθε μέσα από τον κόσμο πίσω του κι άγγιξε το ρούχο του .
41005028	« Και μόνο ν ’ αγγίξω τα ρούχα του » , έλεγε μέσα της , « θα σωθώ » .
41005029	Η αιμορραγία της σταμάτησε αμέσως κι αισθάνθηκε στο σώμα της ότι θεραπεύτηκε από την αρρώστια που τη βασάνιζε .
41005030	Ταυτόχρονα ο Ιησούς ένιωσε τη δύναμη που βγήκε απ ’ αυτόν , στράφηκε στο πλήθος και είπε : « Ποιος άγγιξε τα ρούχα μου ; »
41005031	Οι μαθητές του έλεγαν : « Δε βλέπεις τον κόσμο που σε περιβάλλει ασφυκτικά ; Τι ρωτάς ποιος σε άγγιξε ; »
41005032	Εκείνος όμως έστρεφε το βλέμμα του τριγύρω για να δει εκείνην που τον είχε αγγίξει .
41005033	Η γυναίκα τότε , φοβισμένη και τρομαγμένη , ξέροντας αυτό που της συνέβη , ήρθε κι έπεσε στα πόδια του και του είπε όλη την αλήθεια .
41005034	Ο Ιησούς της είπε : « Κόρη μου , η πίστη σου σε έσωσε . Πήγαινε στο καλό . Είσαι θεραπευμένη από την αρρώστια σου » .
41005035	Ενώ ακόμη ο Ιησούς μιλούσε , έρχονται άνθρωποι του άρχοντα της συναγωγής και του λένε : « Η κόρη σου πέθανε · τι εξακολουθείς να ενοχλείς το δάσκαλο ; »
41005036	Ο Ιησούς όμως αμέσως μόλις άκουσε να λένε τα λόγια αυτά , είπε στον άρχοντα της συναγωγής : « Εσύ μη φοβάσαι · μόνο πίστευε » .
41005037	Και δεν επέτρεψε σε κανέναν να τον ακολουθήσει παρά μόνο στον Πέτρο , τον Ιάκωβο και τον Ιωάννη , τον αδερφό του Ιακώβου .
41005038	Έρχονται στο σπίτι του άρχοντα της συναγωγής και βλέπει ο Ιησούς να υπάρχει αναστάτωση , και τους ανθρώπους να κλαίνε και να οδύρονται δυνατά .
41005039	Μπήκε μέσα και τους λέει : « Γιατί αυτός ο θόρυβος και τα κλάματα ; Το παιδί δεν πέθανε αλλά κοιμάται » . Εκείνοι τον περιγελούσαν .
41005040	Αυτός όμως , αφού τους έβγαλε όλους έξω , παίρνει τον πατέρα και τη μητέρα του παιδιού και τους μαθητές του και μπαίνει εκεί που ήταν το παιδί ξαπλωμένο .
41005041	Πιάνει το κορίτσι από το χέρι και του λέει : « Ταλιθά κούμι » , που σημαίνει « κορίτσι , σε διατάζω να σηκωθείς ! »
41005042	Το κορίτσι σηκώθηκε αμέσως και περπατούσε . Ήταν δώδεκα ετών . Όλοι τότε κυριεύτηκαν από μεγάλη κατάπληξη .
41005043	Ο Ιησούς όμως τους έδωσε αυστηρή παραγγελία να μην το μάθει κανείς αυτό , και είπε να δώσουν στο κορίτσι να φάει .
41006001	Ο Ιησούς έφυγε από ’ κει και ήρθε στην πατρίδα του . Οι μαθητές του τον ακολουθούσαν .
41006002	Το Σάββατο άρχισε να διδάσκει στη συναγωγή . Πολλοί που τον άκουγαν απορούσαν κι έλεγαν : « Από πού τα κατέχει αυτά ; Και ποια είναι η σοφία αυτή που του δόθηκε ; Πώς κάνει τέτοια θαύματα με τα χέρια του ;
41006003	Αυτός δεν είναι ο ξυλουργός , ο γιος της Μαρίας κι αδερφός του Ιακώβου , του Ιωσή , του Ιούδα και του Σίμωνος ; Κι οι αδερφές του δεν μένουν εδώ στον τόπο μας ; » Αυτό , λοιπόν , τους δημιουργούσε εμπόδιο να τον πιστέψουν .
41006004	Κι ο Ιησούς τους έλεγε : « Δεν υπάρχει προφήτης που να μην τον περιφρονούν οι συμπατριώτες του , οι συγγενείς του κι η οικογένειά του » .
41006005	Έτσι δεν μπόρεσε να κάνει εκεί κανένα θαύμα , παρά μόνο ακούμπησε τα χέρια του σε λίγους αρρώστους και τους θεράπευσε .
41006006	Κι έμενε κατάπληκτος από την απιστία τους . Ο Ιησούς περιόδευε στα γύρω χωριά και δίδασκε .
41006007	Κάλεσε τους δώδεκα μαθητές του κι άρχισε να τους στέλνει δύο δύο , δίνοντάς τους εξουσία να διώχνουν τα δαιμονικά πνεύματα .
41006008	Τους παράγγειλε να μην παίρνουν τίποτε μαζί τους για το δρόμο : ούτε σακίδιο ούτε φαγητό ούτε χρήματα στο ζωνάρι τους παρά μόνο ένα ραβδί ·
41006009	να βάλουν σανδάλια στα πόδια τους και να μην πάρουν μαζί τους διπλά ρούχα .
41006010	Τους έλεγε ακόμη : « Σ ’ όποιο σπίτι φιλοξενηθείτε , εκεί να μένετε ώσπου να φύγετε από ’ κείνο το μέρος .
41006011	Και όσοι δεν σας δεχτούν και δεν ακούσουν το μήνυμά σας , όταν φεύγετε , τινάξτε τη σκόνη κάτω απ ’ τα πόδια σας , για να υπάρχει μια μαρτυρία εναντίον τους . Σας βεβαιώνω πως την ημέρα της κρίσεως ο Θεός θα δείξει μεγαλύτερη επιείκεια για τα Σόδομα και τα Γόμορρα , παρά για την πόλη εκείνη » .
41006012	Οι μαθητές έφυγαν και κήρυτταν στους ανθρώπους να μετανοήσουν ,
41006013	και θεράπευαν πολλούς δαιμονισμένους . Άλειφαν με λάδι πολλούς αρρώστους και τους γιάτρευαν .
41006014	Ο βασιλιάς Ηρώδης άκουσε για τον Ιησού , γιατί το όνομά του είχε γίνει γνωστό . Μερικοί έλεγαν : « Αναστήθηκε από τους νεκρούς ο Ιωάννης ο Βαπτιστής , γι ’ αυτό μπορεί και κάνει τέτοια θαύματα » .
41006015	Άλλοι έλεγαν : « Είναι ο Ηλίας » . Άλλοι έλεγαν : « Είναι προφήτης , σαν ένας από τους μεγάλους προφήτες » .
41006016	Όταν τ ’ άκουσε αυτά ο Ηρώδης , είπε : « Αυτός είναι ο Ιωάννης , που εγώ τον αποκεφάλισα · αναστήθηκε από τους νεκρούς » .
41006017	Πραγματικά , ο ίδιος ο Ηρώδης είχε στείλει να συλλάβουν τον Ιωάννη και τον είχε βάλει στη φυλακή . Αυτό το έκανε εξαιτίας της Ηρωδιάδας , που την είχε παντρευτεί , παρ ’ όλο που ήταν γυναίκα του Φίλιππου του αδερφού του .
41006018	Ο Ιωάννης δηλαδή έλεγε στον Ηρώδη : « Δεν σου επιτρέπεται να έχεις τη γυναίκα του αδερφού σου » .
41006019	Η Ηρωδιάδα λοιπόν μισούσε τον Ιωάννη και ήθελε να τον σκοτώσει , αλλά δεν μπορούσε ,
41006020	γιατί ο Ηρώδης τον φοβόταν . Ήξερε πως ο Ιωάννης ήταν δίκαιος κι άγιος άνθρωπος , και γι ’ αυτό έκανε πολλά απ ’ αυτά που έλεγε , και τον άκουγε ευχαρίστως .
41006021	Τελικά η Ηρωδιάδα βρήκε την ευκαιρία , όταν ο Ηρώδης για τα γενέθλιά του κάλεσε σε δείπνο τους πολιτικούς και στρατιωτικούς άρχοντες και τους επισήμους της Γαλιλαίας .
41006022	Τότε μπήκε στην αίθουσα η θυγατέρα της Ηρωδιάδας και χόρεψε . Τόσο άρεσε στον Ηρώδη και στους καλεσμένους , που ο βασιλιάς είπε στο κορίτσι : « Ζήτησέ μου ό , τι θέλεις , και θα σου το δώσω » .
41006023	Της έκανε μάλιστα και όρκο : « Ο , τιδήποτε μου ζητήσεις θα σου το δώσω , μέχρι και το μισό μου βασίλειο » .
41006024	Αυτή πήγε και ρώτησε τη μητέρα της : « Τι να ζητήσω ; » Κι εκείνη της απάντησε : « Το κεφάλι του Ιωάννη του Βαπτιστή » .
41006025	Ήρθε αμέσως βιαστικά στο βασιλιά και του είπε : « Θέλω τώρα αμέσως να μου δώσεις το κεφάλι του Ιωάννη του Βαπτιστή μέσα σ ’ ένα πιάτο » .
41006026	Ο βασιλιάς στενοχωρήθηκε · εξαιτίας όμως του όρκου που είχε δώσει μπροστά στους καλεσμένους , δεν θέλησε να της το αρνηθεί .
41006027	Έστειλε τότε αμέσως ένα στρατιώτη της φρουράς με τη διαταγή να φέρει το κεφάλι του Ιωάννη .
41006028	Εκείνος πήγε και τον αποκεφάλισε στη φυλακή . Έφερε το κεφάλι του σ ’ ένα πιάτο και το έδωσε στο κορίτσι , και το κορίτσι το πήγε στη μάνα της .
41006029	Όταν το ’ μαθαν οι μαθητές του Ιωάννη , ήρθαν και πήραν το σώμα του και το έβαλαν σε μνήμα .
41006030	Οι απόστολοι επέστρεψαν στον Ιησού και του διηγήθηκαν όλα όσα έκαναν κι όσα δίδαξαν .
41006031	Ο Ιησούς τους λέει : « Ελάτε σε μια ερημική τοποθεσία μόνοι σας , για ν ’ αναπαυθείτε λίγο » · κι αυτό γιατί ήταν πολλοί αυτοί που πηγαινοέρχονταν , κι ο Ιησούς και οι μαθητές δεν είχαν χρόνο ούτε για φαγητό .
41006032	Έτσι έφυγαν με το πλοιάριο μακριά από τον κόσμο σ ’ ένα ερημικό μέρος .
41006033	Πολλοί όμως τους είδαν να φεύγουν και τους αναγνώρισαν · έτσι έτρεξαν απ ’ όλα τα μέρη με τα πόδια προς τα ’ κει κι έφτασαν πριν απ ’ αυτούς και μαζεύτηκαν γύρω από τον Ιησού .
41006034	Όταν εκείνος βγήκε στη στεριά , είδε πολύ κόσμο και τους σπλαχνίστηκε , γιατί ήταν σαν πρόβατα που δεν έχουν βοσκό , κι άρχισε να τους διδάσκει πολλά .
41006035	Αφού πέρασε πολλή ώρα , τον πλησιάζουν οι μαθητές του και του λένε : « Το μέρος εδώ είναι έρημο , κι η ώρα περασμένη .
41006036	Διώξε τον κόσμο να πάνε στις γύρω αγροικίες και στα χωριά , για ν ’ αγοράσουν ψωμιά , γιατί δεν έχουν τι να φάνε » .
41006037	Ο Ιησούς όμως τους αποκρίθηκε : « Δώστε τους εσείς να φάνε » . Του λένε τότε : « Να πάμε και ν ’ αγοράσουμε ψωμί για διακόσια δηνάρια και να τους δώσουμε να φάνε ; »
41006038	« Πόσα ψωμιά έχετε ; » τους ρωτάει εκείνος . « Πηγαίνετε να δείτε » . Αφού εξακρίβωσαν , του λένε : « Πέντε , και δύο ψάρια » .
41006039	Τους διέταξε τότε να τους βάλουν όλους να καθίσουν για φαγητό κατά ομάδες πάνω στο χλωρό χορτάρι .
41006040	Κάθισαν λοιπόν παρέες παρέες ανά εκατό και ανά πενήντα άτομα .
41006041	Πήρε ο Ιησούς τα πέντε ψωμιά και τα δύο ψάρια , έστρεψε το βλέμμα του στον ουρανό , τα ευλόγησε , έκοψε τα ψωμιά σε κομμάτια και τα έδωσε στους μαθητές , για να τα μοιράσουν στον κόσμο . Επίσης μοίρασε σ ’ όλους και τα δύο ψάρια .
41006042	Έφαγαν όλοι και χόρτασαν .
41006043	Μάζεψαν μάλιστα και κομμάτια απ ’ τα ψωμιά και τα ψάρια , δώδεκα κοφίνια γεμάτα .
41006044	Αυτοί που έφαγαν τα ψωμιά ήταν πέντε χιλιάδες άντρες .
41006045	Αμέσως έπειτα ο Ιησούς υποχρέωσε τους μαθητές του να μπουν στο πλοιάριο και να πάνε να τον περιμένουν στην απέναντι όχθη , στη Βηθσαϊδά , ωσότου ο ίδιος διαλύσει τα πλήθη .
41006046	Κι αφού τους αποχαιρέτησε , ανέβηκε στο βουνό για να προσευχηθεί .
41006047	Όταν βράδιασε , το πλοιάριο ήταν στο μέσο της λίμνης , κι ο Ιησούς μόνος στη στεριά .
41006048	Τους είδε τότε να παιδεύονται στην κωπηλασία , γιατί ήταν αντίθετος ο άνεμος . Κατά τα ξημερώματα ήρθε ο Ιησούς σ ’ αυτούς , περπατώντας πάνω στη λίμνη κι έκανε να τους προσπεράσει .
41006049	Οι μαθητές , όταν τον είδαν να περπατάει πάνω στη λίμνη , νόμισαν ότι είναι φάντασμα κι έβαλαν τις φωνές ,
41006050	γιατί τον είχαν δει όλοι και τρόμαξαν . Αμέσως όμως ο Ιησούς τους μίλησε και τους είπε : « Θάρρος ! Εγώ είμαι · μη φοβάστε » .
41006051	Μετά ανέβηκε στο πλοιάριο μαζί τους , κι ο άνεμος κόπασε . Οι μαθητές κυριεύτηκαν από πολύ μεγάλη κατάπληξη και θαυμασμό .
41006052	Γιατί δεν είχαν καταλάβει τι είχε συμβεί πραγματικά με τα ψωμιά , αλλ ’ η καρδιά τους ήταν πορωμένη .
41006053	Αφού διέσχισαν τη λίμνη , πήγαν στη Γεννησαρέτ .
41006054	Όταν βγήκαν από το πλοιάριο , αμέσως ο κόσμος αναγνώρισε τον Ιησού .
41006055	Έτρεξαν τότε γύρω σ ’ όλη την περιοχή εκείνη κι άρχισαν να φέρνουν τους αρρώστους πάνω στα κρεβάτια τους , όπου μάθαιναν ότι είναι ο Ιησούς .
41006056	Κι όπου έμπαινε , σε χωριά ή σε πόλεις ή στην ύπαιθρο , τοποθετούσαν τους αρρώστους στις αγορές και τον παρακαλούσαν να τους επιτρέψει ν ’ αγγίξουν έστω και την άκρη από τα ρούχα του . Κι όσοι τον άγγιζαν θεραπεύονταν .
41007001	Οι Φαρισαίοι και μερικοί γραμματείς που είχαν έρθει από τα Ιεροσόλυμα , μαζεύτηκαν γύρω από τον Ιησού .
41007002	Αυτοί παρατήρησαν ότι μερικοί από τους μαθητές του έτρωγαν ψωμί με ακάθαρτα χέρια , δηλαδή χωρίς προηγουμένως να τα πλύνουν , και τους κατέκριναν .
41007003	– Οι Φαρισαίοι κι όλοι οι Ιουδαίοι δεν τρώνε αν δεν πλύνουν πρώτα τα χέρια τους , τηρώντας έτσι την παράδοση των προγόνων τους .
41007004	Επίσης , όταν επιστρέφουν από την αγορά , δεν τρώνε αν δεν κάνουν πρώτα καθαρμούς . Και πολλά άλλα τηρούν κατά την παράδοση , όπως τον καθαρμό ποτηριών και σκευών , χάλκινων αντικειμένων και κρεβατιών . —
41007005	Ρωτούν λοιπόν οι Φαρισαίοι και οι γραμματείς τον Ιησού : « Γιατί δε ζουν οι μαθητές σου σύμφωνα με την παράδοση των προγόνων μας , αλλά τρώνε με ακάθαρτα χέρια ; »
41007006	Εκείνος τους απάντησε : « Πολύ σωστά προφήτεψε για σας τους υποκριτές ο Ησαΐας , που γράφει : Αυτός ο λαός με τα χείλη με τιμάει , η καρδιά τους όμως βρίσκεται πολύ μακριά μου .
41007007	Δεν ωφελεί που με λατρεύουν , αφού διδάσκουν εντολές που επινόησαν οι άνθρωποι .
41007008	 Αφήνετε κατά μέρος την εντολή του Θεού και τηρείτε ανθρώπινες παραδόσεις , όπως είναι οι καθαρμοί σκευών και ποτηριών , και κάνετε πολλά άλλα παρόμοια μ ’ αυτά » .
41007009	 Τους έλεγε ακόμη : « Ωραία λοιπόν . Παραβαίνετε την εντολή του Θεού , για να διατηρήσετε την παράδοσή σας !
41007011	 Εσείς όμως λέτε : “ αν κάποιος πει στον πατέρα του ή στη μητέρα του Κορβάν , που σημαίνει ότι αυτό που μπορείς να ωφεληθείς από μένα το έχω δωρίσει στο Θεό ,
41007012	 απαλλάσσεται από την υποχρέωση να κάνει κάτι για τον πατέρα του ή τη μητέρα του ” .
41007013	 Έτσι , ακυρώνετε το λόγο του Θεού , με τις διατάξεις που παραλάβατε και τις μεταβιβάζετε . Και κάνετε και πολλά άλλα παρόμοια » .
41007014	Φώναξε πάλι ο Ιησούς τον κόσμο κοντά του και τους είπε : « Ακούστε με όλοι και καταλάβετέ το :
41007015	Τίποτε απ ’ αυτά που απ ’ έξω μπαίνουν μέσα στον άνθρωπο , δεν μπορεί να τον κάνει ακάθαρτο · αυτά όμως που βγαίνουν μέσα από τον άνθρωπο , αυτά τον κάνουν ακάθαρτο .
41007016	[ Όποιος έχει αυτιά για ν ’ ακούει , ας τ ’ ακούει ] » .
41007017	Όταν απομακρύνθηκε ο Ιησούς από τα πλήθη και μπήκε σ ’ ένα σπίτι , τον ρωτούσαν οι μαθητές του τι εννοούσε μ ’ αυτό που είπε .
41007018	Τους απάντησε : « Κι εσείς ακόμη δυσκολεύεστε τόσο να καταλάβετε ; Ακόμη δεν καταλαβαίνετε πως καθετί που απ ’ έξω μπαίνει μέσα στον άνθρωπο δεν μπορεί να τον κάνει ακάθαρτο ;
41007019	Δεν μπαίνει στην καρδιά του αλλά στην κοιλιά του και αποβάλλεται στο αποχωρητήριο , αφήνοντας στον οργανισμό όλες τις άλλες τροφές καθαρές .
41007020	Ό , τι βγαίνει μέσα από τον άνθρωπο » — τους έλεγε ακόμη — « εκείνο τον κάνει ακάθαρτο .
41007021	Γιατί μέσα από την καρδιά των ανθρώπων πηγάζουν οι κακές σκέψεις , μοιχείες , πορνείες , φόνοι ,
41007022	κλοπές , πλεονεξίες , πονηριές , δόλος , ακολασία , φθόνος , βλασφημία , αλαζονεία , αφροσύνη .
41007023	Όλα αυτά τα κακά πηγάζουν μέσα από τον άνθρωπο και τον κάνουν ακάθαρτο » .
41007024	Ο Ιησούς έφυγε απ ’ εκεί και πήγε στην περιοχή της Τύρου και της Σιδώνας . Μπήκε σ ’ ένα σπίτι και ήθελε να μην τον αντιληφθεί κανείς · δεν μπόρεσε όμως να ξεφύγει την προσοχή του κόσμου .
41007025	Μόλις πληροφορήθηκε γι ’ αυτόν κάποια γυναίκα που το κορίτσι της κατεχόταν από δαιμονικό πνεύμα , ήρθε κι έπεσε στα πόδια του .
41007026	Η γυναίκα αυτή ήταν ειδωλολάτρισσα και καταγόταν από τη Φοινίκη της Συρίας . Παρακαλούσε , λοιπόν , τον Ιησού να θεραπεύσει το κορίτσι της από το δαιμόνιο .
41007027	Εκείνος όμως της είπε : « Άσε πρώτα να χορτάσουν τα παιδιά , γιατί δεν είναι σωστό να πάρει κανείς το ψωμί των παιδιών και να το πετάξει στα σκυλιά » .
41007028	« Ναι , Κύριε » , του αποκρίθηκε η γυναίκα , « αλλά και τα σκυλιά τρώνε από τα ψίχουλα των παιδιών , που πέφτουν από το τραπέζι » .
41007029	Της είπε τότε ο Ιησούς : « Γι ’ αυτό το λόγο που είπες , πήγαινε · το κορίτσι σου έχει κιόλας θεραπευτεί από το δαιμόνιο » .
41007030	Η γυναίκα επέστρεψε στο σπίτι της και βρήκε το παιδί ξαπλωμένο στο κρεβάτι και θεραπευμένο .
41007031	Πάλι έφυγε ο Ιησούς από την περιοχή της Τύρου και της Σιδώνας και ήρθε στη λίμνη της Γαλιλαίας , περνώντας μέσα από την περιοχή της Δεκάπολης .
41007032	Εκεί του έφεραν έναν κωφάλαλο και τον παρακαλούσαν να βάλει το χέρι του πάνω του .
41007033	Ο Ιησούς τον πήρε ξεχωριστά , μακριά από το πλήθος , έβαλε τα δάχτυλά του στ ’ αυτιά του , και με το σάλιο του άγγιξε τη γλώσσα του .
41007034	Έστρεψε το βλέμμα του στον ουρανό , στέναξε και του λέει : « Εφφαθά » , που σημαίνει « Άνοιξε » .
41007035	Αμέσως άνοιξαν τ ’ αυτιά του , λύθηκε η δεμένη γλώσσα του και μιλούσε κανονικά .
41007036	Ο Ιησούς τους ζήτησε να μην το πουν σε κανέναν . Όσο όμως κι αν τους το ζητούσε , εκείνοι πολύ περισσότερο το διαλαλούσαν .
41007037	Υπερβολικά εντυπωσιασμένοι έλεγαν : « Τι ωραία που τα τακτοποιεί όλα ! Ακόμη και τους κουφούς κάνει ν ’ ακούν , και τους βουβούς να μιλούν » .
41008001	Εκείνες τις μέρες πάλι μαζεύτηκε πολύς κόσμος , κι επειδή δεν είχαν τι να φάνε , κάλεσε ο Ιησούς τους μαθητές και τους λέει :
41008002	« Σπλαχνίζομαι αυτό τον κόσμο · τρεις μέρες τώρα είναι μαζί μου και δεν έχουν τι να φάνε .
41008003	Αν τους αφήσω να φύγουν στα σπίτια τους νηστικοί , θα αποκάμουν στο δρόμο » . Μερικοί μάλιστα είχαν έρθει από μακριά .
41008004	Τότε του αποκρίθηκαν οι μαθητές του : « Πώς είναι δυνατό να τους χορτάσει κανείς ψωμί εδώ στην ερημιά ; »
41008005	Ο Ιησούς τους ρώτησε : « Πόσα ψωμιά έχετε ; » Αυτοί του απάντησαν : « Εφτά » .
41008006	Πρόσταξε τότε τον κόσμο να καθίσουν καταγής . Πήρε τα εφτά ψωμιά , είπε ευχαριστήρια προσευχή , τα έκοψε κομμάτια και τα έδωσε στους μαθητές του να τα μοιράσουν . Αυτοί τα μοίρασαν στον κόσμο .
41008007	Είχαν και λίγα ψαράκια . Τα ευλόγησε και είπε να τα μοιράσουν κι αυτά .
41008008	Έφαγαν λοιπόν και χόρτασαν . Συγκεντρώθηκαν μάλιστα κι εφτά καλάθια περισσεύματα .
41008009	Ο κόσμος ήταν περίπου τέσσερις χιλιάδες . Κατόπιν ο Ιησούς τους άφησε να φύγουν ,
41008010	κι ο ίδιος μπήκε αμέσως με τους μαθητές στο καΐκι και ήρθε στα μέρη Δαλμανουθά .
41008011	Ήρθαν οι Φαρισαίοι κι άρχισαν να συζητούν μαζί του · και θέλοντας να τον φέρουν σε δύσκολη θέση , του ζητούσαν ν ’ αποδείξει μ ’ ένα θαύμα τη θεϊκή αποστολή του .
41008012	Ο Ιησούς λυπήθηκε κατάβαθα και τους είπε : « Γιατί η γενιά αυτή ζητάει θαυματουργικό σημάδι ; Σας βεβαιώνω πως δε θα δοθεί στη γενιά αυτή τέτοιο σημάδι » .
41008013	Τους άφησε στο πλοιάριο και έφυγε πάλι .
41008014	Οι μαθητές ξέχασαν να πάρουν μαζί τους τρόφιμα . Εκτός από ένα ψωμί δεν είχαν τίποτε άλλο μαζί τους στο πλοιάριο .
41008015	Ο Ιησούς τους πρότρεπε λέγοντας : « Να προφυλάγεστε και να προσέχετε από το προζύμι των Φαρισαίων κι από το προζύμι του Ηρώδη » .
41008016	Εκείνοι σκέφτονταν κι έλεγαν μεταξύ τους πως αυτό το λέει γιατί δεν έχουν ψωμιά .
41008017	Ο Ιησούς κατάλαβε και τους λέει : « Γιατί σκέφτεστε ότι δεν έχετε ψωμιά ; Ακόμη δεν καταλαβαίνετε και δεν μπαίνετε στο νόημα ; Τόσο πορωμένη είναι η καρδιά σας ;
41008018	Παρ ’ όλο που έχετε μάτια δε βλέπετε και παρ ’ όλο που έχετε αυτιά δεν ακούτε ; Τίποτα δε θυμάστε ;
41008019	Όταν μοίρασα τα πέντε ψωμιά στους πέντε χιλιάδες ανθρώπους , πόσα κοφίνια γεμάτα περισσέμματα μαζέψατε ; » « Δώδεκα » , του λένε .
41008020	« Όταν μοίρασα τα εφτά ψωμιά στους τέσσερις χιλιάδες , πόσα καλάθια γεμάτα περισσέμματα μαζέψατε ; » « Εφτά » του απαντούν .
41008021	« Ακόμη δεν καταλαβαίνετε ; » τους λέει .
41008022	Όταν ήρθε ο Ιησούς στη Βηθσαϊδά , του φέρνουν έναν τυφλό και τον παρακαλούσαν να τον αγγίξει .
41008023	Έπιασε ο Ιησούς τον τυφλό από το χέρι και τον έφερε έξω από το χωριό . Έβαλε σάλιο στα μάτια του , ακούμπησε τα χέρια πάνω του και τον ρώτησε αν βλέπει τίποτε .
41008024	Εκείνος , αρχίζοντας να ξαναβρίσκει το φως του , είπε : « Βλέπω τους ανθρώπους · τους βλέπω όμως σαν δέντρα που περπατούν » .
41008025	Ύστερα πάλι έβαλε τα χέρια του ο Ιησούς στα μάτια του τυφλού και τον έκανε να βλέπει καθαρά . Η όρασή του αποκαταστάθηκε τελείως και τους έβλεπε όλους ξεκάθαρα .
41008026	Τότε ο Ιησούς τον έστειλε σπίτι του λέγοντας : « Ούτε στο χωριό να μπεις ούτε να πεις τίποτα σε κανέναν εκεί » .
41008027	Ο Ιησούς και οι μαθητές του βγήκαν στα χωριά της Καισάρειας του Φιλίππου . Καθώς περπατούσαν , ρώτησε τους μαθητές του : « Ποιος λένε οι άνθρωποι ότι είμαι ; »
41008028	Εκείνοι του απάντησαν : « Λένε ότι είσαι ο Ιωάννης ο Βαπτιστής , άλλοι ότι είσαι ο Ηλίας , άλλοι ότι είσαι ένας από τους προφήτες » .
41008029	« Εσείς ποιος λέτε ότι είμαι ; » τους ρώτησε ο Ιησούς . Ο Πέτρος του αποκρίθηκε : « Εσύ είσαι ο Μεσσίας » .
41008030	Τότε ο Ιησούς τους έδωσε αυστηρή διαταγή να μη μιλάνε σε κανέναν γι ’ αυτόν .
41008031	Ο Ιησούς άρχισε να τους διδάσκει ότι πρέπει ο Υιός του Ανθρώπου να πάθει πολλά , να αποδοκιμαστεί από τους πρεσβυτέρους και τους αρχιερείς και τους γραμματείς , να θανατωθεί και μετά από τρεις ημέρες ν ’ αναστηθεί .
41008032	Τους έλεγε αυτά τα λόγια ξεκάθαρα . Ο Πέτρος τότε τον πήρε ιδιαιτέρως και άρχισε να τον μαλώνει .
41008033	Ο Ιησούς όμως στράφηκε στους μαθητές , τους κοίταξε και μάλωσε τον Πέτρο μ ’ αυτά τα λόγια : « Φύγε από μπροστά μου , σατανά ! Δε σκέφτεσαι όπως θέλει ο Θεός αλλά όπως θέλουν οι άνθρωποι » .
41008034	Ο Ιησούς κάλεσε τότε τον κόσμο μαζί με τους μαθητές και τους είπε : « Όποιος θέλει να με ακολουθήσει , ας απαρνηθεί τον εαυτό του , ας σηκώσει το σταυρό του κι ας με ακολουθεί .
41008035	Γιατί όποιος θέλει να σώσει τη ζωή του θα τη χάσει · όποιος όμως χάσει τη ζωή του εξαιτίας μου και εξαιτίας του ευαγγελίου , αυτός θα τη σώσει .
41008036	Τι θα ωφεληθεί ο άνθρωπος , αν κερδίσει ολόκληρο τον κόσμο αλλά χάσει τη ζωή του ;
41008037	Τι μπορεί να δώσει ο άνθρωπος αντάλλαγμα για τη ζωή του ;
41008038	Όποιος , ζώντας μέσα σ ’ αυτή τη γενιά την άπιστη κι αμαρτωλή , ντραπεί για μένα και για τη διδασκαλία μου , θα ντραπεί γι ’ αυτόν και ο Υιός του Ανθρώπου , όταν έρθει με όλη τη λαμπρότητα του Πατέρα του , μαζί με τους αγίους αγγέλους » .
41009001	Τους έλεγε ακόμη ο Ιησούς : « Σας βεβαιώνω πως υπάρχουν μερικοί ανάμεσα σ ’ αυτούς που βρίσκονται εδώ , οι οποίοι δε θα γευτούν το θάνατο , πριν δουν να έρχεται δυναμικά η βασιλεία του Θεού » .
41009002	Ύστερα από έξι μέρες , παίρνει ο Ιησούς ιδιαιτέρως μόνο τον Πέτρο , τον Ιάκωβο και τον Ιωάννη , και τους ανεβάζει σ ’ ένα ψηλό βουνό . Εκεί μεταμορφώθηκε μπροστά τους ,
41009003	τα ρούχα του έγιναν αστραφτερά , κατάλευκα σαν το χιόνι , τέτοια που κανένας βαφέας πάνω στη γη δεν μπορούσε να τα κάνει τόσο λευκά .
41009004	Μετά τους εμφανίστηκε ο Ηλίας μαζί με το Μωυσή , και συζητούσαν με τον Ιησού . Λέει τότε ο Πέτρος στον Ιησού :
41009005	« Διδάσκαλε , είναι ωραία να μείνουμε εδώ ! Να στήσουμε τρεις σκηνές : μία για σένα , μία για το Μωυσή και μία για τον Ηλία » .
41009006	Δεν ήξερε τι να πει , γιατί είχαν κυριευτεί από τρόμο .
41009007	Ήρθε τότε ένα σύννεφο και τους σκέπασε , και μια φωνή ακούστηκε μέσα από το σύννεφο : « Αυτός είναι ο αγαπημένος μου Υιός · αυτόν ν ’ ακούτε » .
41009008	Ξαφνικά , όταν έστρεψαν τριγύρω τα βλέμματά τους , δεν είδαν κανέναν , παρά τον Ιησού μόνον μαζί τους .
41009009	Ενώ κατέβαιναν από το βουνό , τους πρόσταξε να μη διηγηθούν σε κανέναν αυτά που είδαν , παρά μόνον όταν ο Υιός του Ανθρώπου αναστηθεί από τους νεκρούς .
41009010	Τα λόγια αυτά τα συγκράτησαν και συζητούσαν μεταξύ τους τι σημαίνει αυτό το « θ ’ αναστηθεί από τους νεκρούς » .
41009011	Τον ρωτούσαν ακόμη : « Γιατί λένε οι γραμματείς ότι πρέπει πρώτα να έρθει ο Ηλίας ; »
41009012	Ο Ιησούς τους αποκρίθηκε : « Πραγματικά , πρέπει να έρθει πρώτα ο Ηλίας και να τα αποκαταστήσει όλα . Γιατί όμως λένε οι Γραφές για τον Υιό του Ανθρώπου ότι θα υποστεί πολλά και θα περιφρονηθεί ;
41009013	Σας λέω πως ο Ηλίας ήρθε κιόλας και του έκαναν ό , τι ήθελαν , όπως προβλέπουν οι Γραφές γι ’ αυτόν » .
41009014	Όταν ήρθε στους υπόλοιπους μαθητές , είδε πολύν κόσμο γύρω τους και γραμματείς να συζητούν μαζί τους .
41009015	Αμέσως , μόλις όλος ο κόσμος είδαν τον Ιησού , θαμπώθηκαν κι έτρεχαν όλοι να τον χαιρετήσουν .
41009016	Ο Ιησούς ρώτησε τους γραμματείς : « Τι συζητάτε μεταξύ σας ; »
41009017	Τότε ένας μέσα από το πλήθος τού αποκρίθηκε : « Διδάσκαλε , έφερα σ ’ εσένα το γιο μου , γιατί έχει μέσα του δαιμονικό πνεύμα που τον κάνει άλαλο .
41009018	Κάθε φορά που τον πιάνει , τον ρίχνει κάτω και τότε βγάζει αφρούς , τρίζει τα δόντια και μένει ξερός . Είπα στους μαθητές σου να διώξουν αυτό το πνεύμα , αλλά δεν μπόρεσαν » .
41009019	« Άπιστη γενιά ! » αποκρίθηκε ο Ιησούς . « Ως πότε θα είμαι μαζί σας ; Πόσον καιρό ακόμη θα σας ανέχομαι ; Φέρτε μου εδώ το παιδί » . Εκείνοι του το έφεραν .
41009020	Μόλις το πνεύμα είδε τον Ιησού , αμέσως τάραξε το παιδί , κι εκείνο έπεσε καταγής και κυλιόταν βγάζοντας αφρούς .
41009021	« Πόσος καιρός είναι που του συμβαίνει αυτό ; » ρώτησε ο Ιησούς τον πατέρα του παιδιού . Εκείνος απάντησε : « Από μικρό παιδί .
41009022	Πολλές φορές μάλιστα και στη φωτιά τον έριξε και στα νερά για να τον εξολοθρέψει . Αλλά αν μπορείς να κάνεις κάτι , σπλαχνίσου μας και βοήθησέ μας » .
41009023	Ο Ιησούς του είπε τούτο : « Εάν μπορείς να πιστέψεις , όλα είναι δυνατά γι ’ αυτόν που πιστεύει » .
41009024	Αμέσως τότε φώναξε δυνατά ο πατέρας του παιδιού και είπε με δάκρυα : « Πιστεύω , Κύριε ! Αλλά βοήθησέ με , γιατί η πίστη μου δεν είναι δυνατή » .
41009025	Βλέποντας ο Ιησούς ότι συγκεντρώνεται κόσμος , πρόσταξε το δαιμονικό πνεύμα μ ’ αυτά τα λόγια : « Άλαλο και κουφό πνεύμα , εγώ σε διατάζω : βγες απ ’ αυτόν και μην ξαναμπείς πια μέσα του » .
41009026	Βγήκε τότε το πνεύμα , αφού κραύγασε δυνατά και συντάραξε το παιδί . Εκείνο έμεινε αναίσθητο , έτσι που πολλοί έλεγαν ότι πέθανε .
41009027	Ο Ιησούς όμως το έπιασε από το χέρι του , το σήκωσε , κι αυτό στάθηκε όρθιο .
41009028	Όταν μπήκε ο Ιησούς στο σπίτι , τον ρώτησαν οι μαθητές του ιδιαιτέρως : « Γιατί εμείς δεν μπορέσαμε να βγάλουμε αυτό το δαιμονικό πνεύμα ; »
41009029	Κι εκείνος τους απάντησε : « Αυτό το δαιμονικό γένος δεν μπορεί κανείς να το βγάλει με τίποτε άλλο παρά μόνο με προσευχή και νηστεία » .
41009030	Έφυγαν από ’ κει και προχωρούσαν διασχίζοντας τη Γαλιλαία . Δεν ήθελε ο Ιησούς να μάθει κανείς ότι περνούσε από ’ κει ,
41009031	γιατί δίδασκε τους μαθητές του και τους έλεγε : « Ο Υιός του Ανθρώπου θα παραδοθεί σε χέρια ανθρώπων , που θα τον θανατώσουν · την τρίτη όμως ημέρα μετά το θάνατό του θ ’ αναστηθεί » .
41009032	Αυτοί όμως δεν καταλάβαιναν αυτόν το λόγο · ωστόσο φοβούνταν να τον ρωτήσουν .
41009033	Ο Ιησούς ήρθε στην Καπερναούμ , και όταν μπήκε στο σπίτι ρώτησε τους μαθητές : « Τι συζητούσατε μεταξύ σας στο δρόμο ; »
41009034	Αυτοί όμως σιωπούσαν , γιατί στο δρόμο συζητούσαν μεταξύ τους ποιος είναι ανώτερος ανάμεσά τους .
41009035	Κάθισε τότε ο Ιησούς , φώναξε τους δώδεκα και τους λέει : « Όποιος θέλει να είναι ο πρώτος θα πρέπει να γίνει ο τελευταίος απ ’ όλους κι ο υπηρέτης όλων » .
41009036	Ύστερα πήρε ένα παιδάκι , το έβαλε ανάμεσά τους , το αγκάλιασε και τους είπε :
41009037	« Όποιος δεχτεί ένα τέτοιο παιδί στο όνομά μου , δέχεται εμένα τον ίδιο · κι όποιος δέχεται εμένα , δεν δέχεται εμένα αλλά αυτόν που μ ’ έστειλε στον κόσμο » .
41009038	Λέει ο Ιωάννης στον Ιησού : « Διδάσκαλε , είδαμε κάποιον που δεν είναι δικός μας , να βγάζει δαιμόνια επικαλούμενος το όνομά σου , και τον εμποδίσαμε , γιατί δεν είναι δικός μας » .
41009039	Ο Ιησούς του απάντησε : « Μην τον εμποδίζετε , γιατί δεν μπορεί κανείς , αφού χρησιμοποιήσει το όνομά μου για να κάνει θαύμα , αμέσως μετά να μιλήσει άσχημα για μένα .
41009040	Όποιος , λοιπόν , δεν είναι εναντίον σας είναι με το μέρος σας .
41009041	Όποιος επίσης σας δώσει για χάρη μου ένα ποτήρι νερό επειδή ανήκετε στο Χριστό , σάς βεβαιώνω πως δε θα χάσει την αμοιβή του » .
41009042	« Όποιος γίνει αφορμή να κλονιστεί ένας απ ’ αυτούς τους μικρούς που πιστεύουν σ ’ εμένα , το καλύτερο γι ’ αυτόν είναι να κρεμάσει μια μυλόπετρα στο λαιμό του και να πέσει στη θάλασσα .
41009043	Αν σε σκανδαλίζει κάτι τόσο σπουδαίο σαν το χέρι σου , κόψε το · είναι προτιμότερο να μπεις στην αληθινή ζωή κουλός , παρά να έχεις δύο χέρια και να πας στη γέεννα , στη φωτιά που δε σβήνει ποτέ .
41009044	Εκεί το σκουλήκι που θα τους τρώει δεν πεθαίνει και η φωτιά δε σβήνει .
41009045	Κι αν σε σκανδαλίζει κάτι τόσο σπουδαίο σαν το πόδι σου , κόψε το · είναι προτιμότερο για σένα να μπεις στην αληθινή ζωή με ένα πόδι , παρά να έχεις τα δυο σου πόδια και να σε ρίξουν στη γέεννα , στη φωτιά που δε σβήνει ποτέ .
41009046	Εκεί το σκουλήκι που θα τους τρώει δεν πεθαίνει και η φωτιά δε σβήνει .
41009047	Επίσης αν ακόμη κάτι τόσο σπουδαίο σαν το μάτι σου σε σκανδαλίζει , βγάλε το · είναι προτιμότερο να μπεις μονόφθαλμος στη βασιλεία του Θεού , παρά να έχεις δύο μάτια και να πας στη γέεννα του πυρός .
41009048	Εκεί το σκουλήκι που θα τους τρώει δεν πεθαίνει και η φωτιά δε σβήνει ποτέ .
41009049	Ο καθένας θα αλατιστεί με τη φωτιά της δοκιμασίας , όπως κάθε θυσιαζόμενο ζώο αλατίζεται με αλάτι .
41009050	Το αλάτι είναι χρήσιμο · εάν όμως χάσει την αρμύρα του , πώς θα του την ξαναδώσετε ; Να έχετε , λοιπόν , μέσα σας το πνεύμα της θυσίας και ειρήνη μεταξύ σας » .
41010001	Έφυγε από ’ κει ο Ιησούς και ήρθε στα σύνορα της Ιουδαίας , περνώντας μέσα από την περιοχή που βρίσκεται στην άλλη μεριά του Ιορδάνη . Μαζεύτηκε πάλι κόσμος γύρω του κι εκείνος , όπως συνήθιζε , τους δίδασκε .
41010002	Τον πλησίασαν και οι Φαρισαίοι , οι οποίοι , θέλοντας να τον φέρουν σε δύσκολη θέση , τον ρωτούσαν αν επιτρέπεται στον άντρα να χωρίσει τη γυναίκα του .
41010003	Ο Ιησούς τους αποκρίθηκε λέγοντας : « Τι σας πρόσταξε ο Μωυσής ; »
41010004	Εκείνοι είπαν : « Ο νόμος του Μωυσή επιτρέπει στον άντρα να δίνει γραπτό διαζύγιο και να χωρίζει τη γυναίκα του » .
41010005	Κι ο Ιησούς τους απάντησε : « Ο Μωυσής σάς έδωσε αυτή την εντολή , γιατί είστε σκληρόκαρδοι .
41010006	Από την αρχή όμως της κτίσεως ο Θεός τούς δημιούργησε άντρα και γυναίκα .
41010007	Γι ’ αυτό ο άντρας θα εγκαταλείψει τον πατέρα και τη μητέρα του , θα ενωθεί με τη γυναίκα του , και θα γίνουν οι δύο ένας άνθρωπος .
41010008	Συνεπώς δεν είναι δύο πια αλλά ένας άνθρωπος .
41010009	Ό , τι λοιπόν συνένωσε ο Θεός δεν πρέπει να το χωρίζει ο άνθρωπος » .
41010010	Για το θέμα αυτό τον ρωτούσαν πάλι οι μαθητές στο σπίτι .
41010011	Κι ο Ιησούς τους έλεγε : « Όποιος χωρίσει τη γυναίκα του και παντρευτεί άλλη , διαπράττει μοιχεία απέναντι στην πρώτη .
41010012	Επίσης η γυναίκα που χωρίζει τον άντρα της και παντρεύεται άλλον διαπράττει μοιχεία » .
41010013	Έφεραν στον Ιησού παιδιά για να τα ευλογήσει · οι μαθητές όμως μάλωσαν αυτούς που τα είχαν φέρει .
41010014	Όταν το είδε ο Ιησούς αγανάκτησε και τους είπε : « Αφήστε τα παιδιά να έρχονται σ ’ εμένα . Μην τα εμποδίζετε . Γιατί η βασιλεία του Θεού ανήκει σε ανθρώπους που είναι σαν κι αυτά .
41010015	Σας βεβαιώνω πως όποιος δε δεχτεί τη βασιλεία του Θεού σαν παιδί , δε θα μπει σ ’ αυτήν » .
41010016	Τότε πήρε τα παιδιά στην αγκαλιά του και τα ευλογούσε βάζοντας τα χέρια του πάνω τους .
41010017	Ο Ιησούς ήταν έτοιμος να φύγει , όταν έτρεξε κάποιος , έπεσε στα γόνατα και τον ρώτησε : « Αγαθέ Διδάσκαλε , τι να κάνω για να κληρονομήσω την αιώνια ζωή ; »
41010018	Ο Ιησούς του είπε : « Γιατί με αποκαλείς αγαθό ; Κανένας δεν είναι αγαθός , παρά μόνο ένας , ο Θεός .
41010019	Ξέρεις τις εντολές : μη μοιχεύσεις , μη σκοτώσεις , μην κλέψεις , μην ψευδομαρτυρήσεις , μη στερήσεις από κάποιον ό , τι του ανήκει , τίμα τον πατέρα σου και τη μητέρα σου » .
41010020	« Διδάσκαλε » , αποκρίθηκε εκείνος , « όλα αυτά τα τηρώ από τα νιάτα μου » .
41010021	Ο Ιησούς τότε τον κοίταξε γεμάτος αγάπη και του είπε : « Ένα πράγμα σού λείπει : εάν θέλεις να είσαι τέλειος , πήγαινε , πούλησε τα υπάρχοντά σου και δώσε τα χρήματα στους φτωχούς . Έτσι θα έχεις θησαυρό κοντά στο Θεό · κι έλα να με ακολουθήσεις σηκώνοντας το σταυρό σου » .
41010022	Αλλά εκείνος , μόλις άκουσε αυτά τα λόγια , έγινε σκυθρωπός κι έφυγε λυπημένος , γιατί είχε μεγάλη περιουσία .
41010023	Ο Ιησούς έστρεψε ολόγυρα τη ματιά του και είπε στους μαθητές του : « Πολύ δύσκολα θα μπουν στη βασιλεία του Θεού αυτοί που έχουν τα χρήματα » .
41010024	Οι μαθητές έμειναν κατάπληκτοι από τα λόγια του . Ο Ιησούς όμως τους είπε ακόμη : « Παιδιά μου , πολύ δύσκολο είναι να μπουν στη βασιλεία του Θεού όσοι έχουν στηρίξει τις ελπίδες τους στα χρήματα .
41010025	Πιο εύκολο είναι να περάσει καμήλα από τη βελονότρυπα , παρά να μπει ένας πλούσιος στη βασιλεία του Θεού » .
41010026	Οι μαθητές ένιωσαν ακόμη πιο μεγάλη κατάπληξη κι έλεγαν μεταξύ τους : « Τότε ποιος μπορεί να σωθεί ; »
41010027	Ο Ιησούς τους κοίταξε και τους είπε : « Για τους ανθρώπους αυτό είναι αδύνατο , όχι όμως και για το Θεό · όλα είναι δυνατά για το Θεό » .
41010028	Άρχισε τότε να του λέει ο Πέτρος : « Εμείς εδώ αφήσαμε τα πάντα και σ ’ ακολουθήσαμε » .
41010029	Κι ο Ιησούς απάντησε : « Σας βεβαιώνω πως όποιος άφησε , για μένα και για το ευαγγέλιο , σπίτι ή αδερφούς ή αδερφές ή μητέρα ή πατέρα ή γυναίκα ή παιδιά ή χωράφια ,
41010030	θα πάρει εκατό φορές περισσότερα στα χρόνια που ζούμε τώρα : και σπίτια και αδερφούς και αδερφές και πατέρα και μητέρα και παιδιά και χωράφια — και μάλιστα μέσα σε διωγμούς · αλλά και στο μελλοντικό κόσμο θα έχει την αιώνια ζωή .
41010031	Πολλοί όμως θα βρεθούν από πρώτοι τελευταίοι κι άλλοι από τελευταίοι πρώτοι » .
41010032	Ανέβαιναν προς τα Ιεροσόλυμα . Ο Ιησούς προχωρούσε μπροστά από τους μαθητές του , που ήταν κυριευμένοι από δέος και τον ακολουθούσαν φοβισμένοι . Ο Ιησούς πήρε πάλι τους δώδεκα χωριστά κι άρχισε να τους λέει τα όσα ήταν να του συμβούν .
41010033	« Ακούστε » , τους έλεγε · « τώρα που ανεβαίνουμε στα Ιεροσόλυμα , ο Υιός του Ανθρώπου θα παραδοθεί στους αρχιερείς και στους γραμματείς , που θα τον καταδικάσουν σε θάνατο και θα τον παραδώσουν στους εθνικούς .
41010034	Θα τον περιγελάσουν , θα τον μαστιγώσουν , θα τον φτύσουν και θα τον θανατώσουν · και την τρίτη ημέρα θ ’ αναστηθεί » .
41010035	Πλησιάζουν τότε τον Ιησού ο Ιάκωβος και ο Ιωάννης , οι γιοι του Ζεβεδαίου , και του λένε : « Διδάσκαλε , θέλουμε να μας κάνεις τη χάρη που θα σου ζητήσουμε » .
41010036	« Τι θέλετε να κάνω για σας ; » τους ρώτησε εκείνος .
41010037	« Όταν θα εγκαταστήσεις την ένδοξη βασιλεία σου » , του αποκρίθηκαν , « βάλε μας να καθίσουμε ο ένας στα δεξιά σου κι ο άλλος στα αριστερά σου » .
41010038	Ο Ιησούς τότε τους είπε : « Δεν ξέρετε τι ζητάτε . Μπορείτε να πιείτε το ποτήρι του πάθους που θα πιω εγώ ή να βαφτιστείτε με το βάπτισμα με το οποίο θα βαφτιστώ εγώ ; »
41010039	« Μπορούμε » , του λένε . Κι ο Ιησούς τους απάντησε : « Το ποτήρι που θα πιω εγώ θα το πιείτε , και με το βάπτισμα των παθημάτων μου θα βαφτιστείτε ·
41010040	το να καθίσετε όμως στα δεξιά μου και στα αριστερά μου δεν μπορώ να σας το δώσω εγώ , αλλά θα δοθεί σ ’ αυτούς για τους οποίους έχει ετοιμαστεί » .
41010041	Όταν τ ’ άκουσαν αυτά οι υπόλοιποι δέκα μαθητές , άρχισαν ν ’ αγανακτούν με τον Ιάκωβο και τον Ιωάννη .
41010042	Τους κάλεσε τότε ο Ιησούς και τους λέει : « Ξέρετε ότι αυτοί που θεωρούνται ηγέτες των εθνών ασκούν απόλυτη εξουσία πάνω τους , και οι άρχοντές τους τα καταδυναστεύουν .
41010043	Σ ’ εσάς όμως δεν πρέπει να συμβαίνει αυτό , αλλά όποιος θέλει να γίνει μεγάλος ανάμεσά σας πρέπει να γίνει υπηρέτης σας ·
41010044	και όποιος από σας θέλει να είναι πρώτος πρέπει να γίνει δούλος όλων .
41010045	Γιατί και ο Υιός του Ανθρώπου δεν ήρθε για να τον υπηρετήσουν , αλλά για να υπηρετήσει και να προσφέρει τη ζωή του λύτρο για όλους » .
41010046	Έρχονται στην Ιεριχώ . Καθώς ο Ιησούς , οι μαθητές του και πολύς κόσμος έβγαιναν από την πόλη , ένας τυφλός , ο Βαρτίμαιος , γιος του Τιμαίου , καθόταν στην άκρη του δρόμου και ζητιάνευε .
41010047	Όταν άκουσε ότι αυτός που περνάει είναι ο Ιησούς ο Ναζωραίος , άρχισε να φωνάζει δυνατά : « Υιέ του Δαβίδ , Ιησού , σπλαχνίσου με ! »
41010048	Πολλοί τον μάλωναν για να σωπάσει , εκείνος όμως φώναζε ακόμη πιο πολύ : « Υιέ του Δαβίδ , σπλαχνίσου με ! »
41010049	Τότε ο Ιησούς στάθηκε και είπε : « Φωνάξτε τον » . Φωνάζουν τον τυφλό και του λένε : « Θάρρος , σήκω , σε φωνάζει » .
41010050	Εκείνος πέταξε το πανωφόρι του , πετάχτηκε πάνω και ήρθε κοντά στον Ιησού .
41010051	« Τι θέλεις να σου κάνω ; » τον ρώτησε ο Ιησούς . Ο τυφλός του αποκρίθηκε : « Διδάσκαλε , θέλω να αποχτήσω το φως μου » .
41010052	Ο Ιησούς του λέει : « Πήγαινε , η πίστη σου σε έσωσε » . Ο τυφλός αμέσως απέκτησε το φως του κι ακολουθούσε τον Ιησού στην πορεία του .
41011001	Όταν πλησίαζαν στα Ιεροσόλυμα , στη Βηθσφαγή και στη Βηθανία , κοντά στο Όρος των Ελαιών , έστειλε ο Ιησούς δύο από τους μαθητές του ,
41011002	και τους λέει : « Πηγαίνετε στο απέναντι χωριό και μόλις μπείτε σ ’ αυτό θα βρείτε ένα πουλάρι δεμένο , στο οποίο κανένας άνθρωπος ακόμη δεν έχει καθίσει . Λύστε το και φέρτε το εδώ .
41011003	Αν κανείς σας ρωτήσει “ γιατί το κάνετε αυτό ; ” να του πείτε , “ ο Κύριος το χρειάζεται κι αμέσως ύστερα θα το στείλει πάλι πίσω ” » .
41011004	Εκείνοι πήγαν και βρήκαν το πουλάρι δεμένο κοντά σε μιαν αυλόπορτα έξω στο δρόμο και το έλυσαν .
41011005	Μερικοί απ ’ αυτούς που στέκονταν εκεί τους ρώτησαν : « Τι συμβαίνει και λύνετε το πουλάρι ; »
41011006	Οι μαθητές τούς απάντησαν όπως τους είχε πει ο Ιησούς , κι εκείνοι τους άφησαν .
41011007	Έφεραν τότε το πουλάρι στον Ιησού , έβαλαν πάνω σ ’ αυτό τα ρούχα τους κι εκείνος κάθισε πάνω του .
41011008	Πολλοί έστρωναν τα ρούχα τους στο δρόμο κι άλλοι έκοβαν κλαδιά από τα δέντρα και τα έστρωναν χάμω .
41011009	Όσοι βάδιζαν μπροστά και όσοι ακολουθούσαν από πίσω κραύγαζαν : « Δόξα στο Θεό ! Ευλογημένος αυτός που έρχεται σταλμένος απ ’ τον Κύριο !
41011010	Ευλογημένη η βασιλεία του πατέρα μας Δαβίδ , που έρχεται στ ’ όνομα του Κυρίου ! Δόξα στον ύψιστο Θεό ! »
41011011	Ο Ιησούς μπήκε στα Ιεροσόλυμα και πήγε στο ναό . Αφού έριξε μια ματιά σ ’ όλα γύρω του , επειδή είχε κιόλας βραδιάσει , γύρισε με τους δώδεκα μαθητές στη Βηθανία .
41011012	Την επόμενη μέρα , όταν βγήκαν από τη Βηθανία , ο Ιησούς πείνασε .
41011013	Είδε από μακριά μια συκιά που είχε φύλλα , και πλησίασε μήπως βρει τίποτε σ ’ αυτήν . Όταν όμως έφτασε κοντά της , δε βρήκε τίποτε παρά μόνο φύλλα · γιατί δεν ήταν η εποχή των σύκων .
41011014	Απευθύνθηκε τότε σ ’ αυτήν και της είπε : « Ποτέ πια να μη φάει κανείς καρπό από σένα ! » Και τ ’ άκουσαν αυτό οι μαθητές του .
41011015	Όταν ήρθαν πάλι στα Ιεροσόλυμα , μπήκε ο Ιησούς στο ναό κι άρχισε να διώχνει αυτούς που πουλούσαν κι αγόραζαν στο χώρο του ναού . Αναποδογύρισε τα τραπέζια των αργυραμοιβών και τα καθίσματα αυτών που πουλούσαν περιστέρια .
41011016	Επίσης δεν επέτρεπε να μεταφέρει κανείς πράγματα δια μέσου του ναού .
41011017	Τους δίδασκε και τους έλεγε : « Δε λέει η Γραφή ότι ο οίκος μου πρέπει να είναι οίκος προσευχής για όλους τους λαούς ; Εσείς όμως τον κάνατε σπήλαιο ληστών » .
41011018	Όταν τα πληροφορήθηκαν αυτά οι γραμματείς , οι Φαρισαίοι και οι αρχιερείς , αναζητούσαν τρόπο να τον εξοντώσουν . Τον φοβούνταν όμως , γιατί ο λαός εντυπωσιαζόταν με τη διδασκαλία του .
41011019	Όταν βράδιασε , ο Ιησούς βγήκε έξω από την πόλη .
41011020	Το επόμενο πρωί , καθώς περνούσαν από το ίδιο μέρος , είδαν τη συκιά ξεραμένη από τη ρίζα .
41011021	Ο Πέτρος θυμήθηκε και λέει στον Ιησού : « Διδάσκαλε , κοίτα , η συκιά που καταράστηκες ξεράθηκε » .
41011022	Τότε ο Ιησούς στράφηκε κι είπε στους μαθητές : « Να έχετε πίστη στο Θεό .
41011023	Σας βεβαιώνω πως όποιος πει σ ’ αυτό το βουνό “ σήκω και πέσε στη θάλασσα ” , χωρίς ν ’ αμφιβάλλει μέσα του , αλλά με πίστη πως ό , τι λέει γίνεται , τότε θα του γίνει αυτό που ζητάει .
41011024	Γι ’ αυτό σας λέω : όλα όσα ζητάτε όταν προσεύχεστε , να πιστεύετε ότι θα τα λάβετε , και θα σας δοθούν .
41011025	Κι όταν στέκεστε να προσευχηθείτε , να συγχωρείτε αν έχετε κάτι εναντίον οποιουδήποτε , ώστε κι ο ουράνιος Πατέρας σας να συγχωρήσει τα παραπτώματά σας .
41011026	Εάν όμως εσείς δεν συγχωρείτε , ούτε κι ο ουράνιος Πατέρας σας θα συγχωρήσει τα παραπτώματά σας » .
41011027	Έρχονται πάλι στα Ιεροσόλυμα . Ενώ περπατούσε ο Ιησούς στο ναό , τον πλησιάζουν οι αρχιερείς , οι γραμματείς και οι πρεσβύτεροι .
41011028	« Με ποια εξουσία τα κάνεις αυτά ; » του λένε . « Ή ποιος σου έδωσε αυτή την εξουσία να τα κάνεις όλα αυτά ; »
41011029	Ο Ιησούς τους αποκρίθηκε : « Θα κάνω κι εγώ σ ’ εσάς μια ερώτηση , να μου την απαντήσετε · και τότε θα σας πω με ποια εξουσία τα κάνω αυτά :
41011030	Το βάπτισμα του Ιωάννη προερχόταν από το Θεό ή από τους ανθρώπους ; Απαντήστε μου » .
41011031	Αυτοί συζητούσαν μεταξύ τους κι έλεγαν : « Αν πούμε ότι προερχόταν από το Θεό , θα μας πει , “ γιατί λοιπόν δεν τον πιστέψατε ; ”
41011032	Αλλά και πώς να του πούμε , “ από τους ανθρώπους ” ; » — φοβούνταν το λαό , γιατί όλοι θεωρούσαν τον Ιωάννη προφήτη .
41011033	Αποκρίθηκαν λοιπόν στον Ιησού : « Δεν ξέρουμε » . Τους λέει τότε κι ο Ιησούς : « Ούτε κι εγώ σας λέω με ποια εξουσία τα κάνω αυτά » .
41012001	Ο Ιησούς άρχισε να τους μιλάει με παραβολές : « Ένας άνθρωπος φύτεψε αμπέλι . Το περίφραξε , έσκαψε άνοιγμα κάτω από το πατητήρι κι έχτισε πύργο . Μετά το νοίκιασε σε γεωργούς κι έφυγε σε άλλον τόπο .
41012002	Όταν ήρθε ο καιρός , έστειλε ένα δούλο στους γεωργούς για να πάρει το μερίδιο από τον καρπό του αμπελιού .
41012003	Αυτοί τον έπιασαν , τον έδειραν και τον έστειλαν πίσω με άδεια χέρια .
41012004	Τους έστειλε ξανά και άλλον δούλο · κι αυτόν τον χτύπησαν με πέτρες στο κεφάλι , τον κακοποίησαν και τον έδιωξαν .
41012005	Έστειλε και άλλον και τον σκότωσαν . Και πολλούς άλλους έστειλε , από τους οποίους άλλους έδειραν κι άλλους σκότωσαν .
41012006	Του έμενε ένας ακόμα , ο αγαπημένος του γιος . Αυτόν τους τον έστειλε τελευταίον . “ Θα σεβαστούν το γιο μου ” , σκέφτηκε .
41012007	Οι γεωργοί όμως εκείνοι , όταν τον είδαν να έρχεται , είπαν μεταξύ τους : “ αυτός είναι ο κληρονόμος · εμπρός να τον σκοτώσουμε , και η κληρονομιά θα ’ ναι δική μας ” .
41012008	Τον έπιασαν , λοιπόν , τον σκότωσαν και τον πέταξαν έξω από τ ’ αμπέλι .
41012009	Τι θα κάνει ο ιδιοκτήτης του αμπελιού ; Θα έρθει και θα εξολοθρέψει αυτούς τους γεωργούς και θα δώσει το αμπέλι σε άλλους .
41012010	Ούτε αυτόν το λόγο της Γραφής διαβάσατε ; Ο λίθος που τον πέταξαν σαν άχρηστον οι οικοδόμοι , αυτός έγινε αγκωνάρι .
41012011	Ο Κύριος το ’ κανε αυτό , και είν ’ αξιοθαύμαστο στα μάτια μας » .
41012012	Ήθελαν λοιπόν να συλλάβουν τον Ιησού , γιατί κατάλαβαν ότι γι ’ αυτούς την είπε την παραβολή . Φοβήθηκαν όμως το λαό κι έτσι τον άφησαν κι έφυγαν .
41012013	Έστειλαν στον Ιησού μερικούς Φαρισαίους και Ηρωδιανούς , για να τον πιάσουν σε παγίδα με ερωτήσεις .
41012014	Έρχονται λοιπόν και του λένε : « Διδάσκαλε , ξέρουμε ότι λες την αλήθεια και δε φοβάσαι κανέναν · δεν υπολογίζεις σε πρόσωπα ανθρώπων , αλλά διδάσκεις αληθινά το θέλημα του Θεού . Πες μας λοιπόν : επιτρέπεται να πληρώνουμε φόρο στο Ρωμαίο αυτοκράτορα ή όχι ; Να δώσουμε ή να μη δώσουμε ; »
41012015	Εκείνος όμως κατάλαβε την υποκρισία τους και τους είπε : « Γιατί προσπαθείτε να με παγιδέψετε ; Φέρτε μου ένα δηνάριο να το δω » .
41012016	Όταν του το ’ φεραν , τους ρώτησε : « Τίνος είναι αυτή η εικόνα και η επιγραφή ; » « Του αυτοκράτορα » , του απαντούν .
41012017	Ο Ιησούς τότε τους είπε : « Δώστε στον αυτοκράτορα ό , τι ανήκει στον αυτοκράτορα , και στο Θεό ό , τι ανήκει στο Θεό » . Κι έμειναν κατάπληκτοι για την απάντησή του .
41012018	Έρχονται στον Ιησού μερικοί Σαδδουκαίοι — αυτοί ισχυρίζονται ότι δεν υπάρχει ανάσταση — και τον ρωτούν :
41012019	« Διδάσκαλε , ο Μωυσής μάς έδωσε την εξής γραπτή εντολή : αν κάποιου ο αδερφός πεθάνει κι αφήσει γυναίκα χωρίς ν ’ αφήσει παιδί , να πάρει ο αδερφός του τη χήρα και να κάνει απογόνους για τον νεκρό αδερφό του .
41012020	Ήταν λοιπόν εφτά αδερφοί . Ο πρώτος παντρεύτηκε μια γυναίκα και πέθανε , χωρίς ν ’ αφήσει απογόνους .
41012021	Την παντρεύτηκε κι ο δεύτερος αδερφός , ο οποίος πέθανε χωρίς ούτε αυτός ν ’ αφήσει απογόνους . Το ίδιο κι ο τρίτος .
41012022	Την παντρεύτηκαν και οι εφτά χωρίς ν ’ αφήσουν απογόνους . Τελευταία απ ’ όλους πέθανε και η γυναίκα .
41012023	Στην ανάσταση , όταν αναστηθούν οι νεκροί , σε ποιον απ ’ όλους θ ’ ανήκει αυτή η γυναίκα ; Αφού και οι εφτά την είχαν παντρευτεί » .
41012024	Ο Ιησούς τους απάντησε : « Βρίσκεστε σε πλάνη , γιατί δεν καταλαβαίνετε ούτε τη Γραφή ούτε τη δύναμη του Θεού .
41012025	Όταν αναστηθούν οι νεκροί , ούτε θα νυμφεύονται ούτε θα παντρεύονται , αλλά θα ζουν όπως οι άγγελοι στον ουρανό .
41012026	Όσο , άλλωστε , για το ότι οι νεκροί ανασταίνονται , δε διαβάσατε στο βιβλίο του Μωυσή εκεί που γίνεται λόγος για τη βάτο ; Εκεί είναι γραμμένο ότι του είπε ο Θεός : Εγώ είμαι ο Θεός του Αβραάμ , ο Θεός του Ισαάκ και ο Θεός του Ιακώβ .
41012027	Ο Θεός δεν είναι Θεός νεκρών αλλά ζωντανών . Εσείς , λοιπόν , βρίσκεστε σε μεγάλη πλάνη » .
41012028	Ένας από τους γραμματείς , που άκουσε τη συζήτησή τους και είδε ότι σωστά απάντησε ο Ιησούς στους Σαδδουκαίους , τον πλησίασε και τον ρώτησε : « Ποια είναι η σπουδαιότερη απ ’ όλες τις εντολές ; »
41012029	Ο Ιησούς του αποκρίθηκε : « Η πρώτη και σπουδαιότερη εντολή είναι : Άκου Ισραήλ : ο Κύριος ο Θεός μας είναι ένας και μοναδικός Κύριος .
41012030	Και , να αγαπάς τον Κύριο το Θεό σου μ ’ όλη την καρδιά σου , μ ’ όλη την ψυχή σου , μ ’ όλο το νου σου και μ ’ όλη τη δύναμή σου . Αυτή είναι η πρώτη εντολή .
41012031	Δεύτερη όμοια είναι αυτή : Να αγαπάς τον πλησίον σου όπως τον εαυτό σου . Δεν υπάρχει άλλη εντολή μεγαλύτερη απ ’ αυτές » .
41012032	« Σωστά , Διδάσκαλε » , του είπε ο γραμματέας . « Είναι αλήθεια αυτό που είπες , ότι ένας είναι ο Θεός και δεν υπάρχει άλλος πλην αυτού .
41012033	Και ότι το να τον αγαπάει ο άνθρωπος με όλη την καρδιά του , με όλο το νου του , με όλη την ψυχή του και με όλη τη δύναμή του , και το να αγαπάει τον πλησίον του όπως τον εαυτό του είναι σπουδαιότερο απ ’ όλα τα ολοκαυτώματα και τις θυσίες » .
41012034	Βλέποντας ο Ιησούς ότι συνετά του αποκρίθηκε , του είπε : « Δε βρίσκεσαι μακριά από τη βασιλεία του Θεού » . Και κανείς δεν τολμούσε πια να του κάνει άλλες ερωτήσεις .
41012035	Ρωτούσε ο Ιησούς ενώ δίδασκε στο ναό : « Πώς ισχυρίζονται οι γραμματείς ότι ο Μεσσίας είναι απόγονος του Δαβίδ ;
41012036	Ο ίδιος ο Δαβίδ , εμπνευσμένος από το Άγιο Πνεύμα , είπε : Ο Κύριος είπε στον Κύριό μου : κάθισε στα δεξιά μου , ώσπου να υποτάξω τους εχθρούς σου κάτω απ ’ τα πόδια σου .
41012037	 Αφού ο ίδιος ο Δαβίδ τον ονομάζει Κύριο , πώς μπορεί να είναι απόγονός του ; » Κι ο πολύς κόσμος τον άκουγε με ευχαρίστηση .
41012038	Έλεγε επίσης ο Ιησούς κατά τη διδασκαλία του : « Φυλαχτείτε από τους γραμματείς , που τους αρέσει να περπατούν με τις επίσημες στολές τους και να τους χαιρετούν με σεβασμό στις αγορές .
41012039	Επιδιώκουν τα πρώτα καθίσματα στις συναγωγές και τις καλύτερες θέσεις στα δείπνα .
41012040	Κάνουν μεγάλες προσευχές για να φανούν καλοί , κατατρώγουν όμως τις περιουσίες των χηρών . Αυτοί θα τιμωρηθούν με ιδιαίτερη αυστηρότητα » .
41012041	Ο Ιησούς κάθισε απέναντι από το θησαυροφυλάκιο του ναού και παρατηρούσε πώς ο κόσμος έριχνε κέρματα σ ’ αυτό .
41012042	Πολλοί πλούσιοι έριχναν πολλά . Ήρθε και μια φτωχή χήρα κι έριξε δύο λεπτά , δηλαδή έναν κοδράντη .
41012043	Κάλεσε τότε ο Ιησούς τους μαθητές του και τους είπε : « Σας βεβαιώνω πως η χήρα αυτή , η φτωχή , έριξε περισσότερα απ ’ όσα έριξαν όλοι οι άλλοι στο θησαυροφυλάκιο .
41012044	Γιατί όλοι έριξαν από το περίσσευμά τους , ενώ αυτή έριξε από το υστέρημά της όλα όσα είχε , όλη της την περιουσία » .
41013001	Καθώς έβγαινε ο Ιησούς από το ναό , του λέει ένας από τους μαθητές του : « Διδάσκαλε , κοίτα τι τεράστιοι λίθοι και τι επιβλητικές οικοδομές ! »
41013002	Κι ο Ιησούς του είπε : « Βλέπεις αυτά τα μεγάλα οικοδομήματα ; Δε θα μείνει εδώ πέτρα πάνω στην πέτρα · όλα θα γκρεμιστούν » .
41013003	Ενώ καθόταν ο Ιησούς στο όρος των Ελαιών απέναντι από το ναό , τον ρώτησαν ιδιαιτέρως ο Πέτρος , ο Ιάκωβος , ο Ιωάννης κι ο Ανδρέας :
41013004	« Πες μας , πότε θα γίνουν αυτά και ποιο είναι το σημάδι που θα αναγγείλει τη συντέλεια όλων αυτών ; »
41013005	Τότε ο Ιησούς άρχισε να τους λέει : « Προσέχετε να μη σας ξεγελάσει κανείς .
41013006	Πολλοί θα παρουσιαστούν χρησιμοποιώντας το όνομά μου και θα ισχυρίζονται : “ εγώ είμαι ο Μεσσίας ” . Και πολλούς θα παραπλανήσουν .
41013007	Όταν ακούσετε ότι γίνονται πόλεμοι ή προετοιμάζονται πόλεμοι , μην ταράζεστε · πρέπει να γίνουν αυτά , δε θα είναι όμως ακόμη το τέλος .
41013008	Θα ξεσηκωθεί το ένα έθνος εναντίον του άλλου , και το ένα βασίλειο εναντίον του άλλου · θα γίνουν σεισμοί σε διάφορα μέρη · θα έρθουν πείνα και ταραχές .
41013009	Αυτά όμως είναι όπως η αρχή των πόνων της γέννας . » Εσείς να προσέχετε τον εαυτό σας . Θα σας παραδώσουν σε δικαστήρια , θα σας δείρουν στις συναγωγές τους , θα σας οδηγήσουν μπροστά σε ηγεμόνες και βασιλιάδες εξαιτίας μου , για να δώσετε σ ’ αυτούς μαρτυρία για μένα .
41013010	Αλλά πρέπει πρώτα να κηρυχθεί το ευαγγέλιο σ ’ όλους τους λαούς .
41013011	Όταν σας σύρουν στα δικαστήρια , να μην αγωνιάτε εκ των προτέρων για το τι θα πείτε , μήτε να προμελετάτε , αλλά ό , τι σας φωτίσει ο Θεός εκείνη την ώρα αυτό να πείτε . Γιατί , δε θα είστε εσείς που θα μιλάτε , αλλά το Άγιο Πνεύμα .
41013012	Επίσης , θα παραδώσει αδερφός τον αδερφό στο θάνατο , και πατέρας το παιδί . Και θα ξεσηκωθούν τα παιδιά να θανατώσουν τους γονείς .
41013013	Όλοι θα σας μισούν εξαιτίας μου . Όποιος όμως μείνει σταθερός ως το τέλος , αυτός θα σωθεί .
41013014	» Κι όταν δείτε το βδέλυγμα της ερημώσεως , που προείπε ο προφήτης Δανιήλ , να στέκεται εκεί που δεν πρέπει — ο αναγνώστης ας καταλάβει — τότε όσοι βρεθούν στην Ιουδαία να φύγουν στα βουνά .
41013015	Όποιος βρεθεί στο λιακωτό να φύγει χωρίς να μπει στο σπίτι του για να πάρει κάτι μαζί του .
41013016	Κι όποιος βρεθεί στο χωράφι να μην επιστρέψει πίσω να πάρει το πανωφόρι του .
41013017	Αλίμονο στις γυναίκες που θα είναι κείνες τις μέρες έγκυες ή θα θηλάζουν !
41013018	» Προσεύχεστε να μη γίνει η φυγή σας το χειμώνα .
41013019	Γιατί τα δεινά που θα συμβούν τότε θα ’ ναι τέτοια που δεν ξανάγιναν ως τώρα , από τότε που δημιούργησε ο Θεός τον κόσμο , ούτε και θα ξαναγίνουν .
41013020	Κι αν ο Κύριος δε λιγόστευε τις ημέρες των δεινών , δε θα γλίτωνε κανένας . Για χάρη όμως των εκλεκτών του , λιγόστεψε εκείνες τις ημέρες .
41013021	» Αν κάποιος τότε σας πει “ να , εδώ είναι ο Μεσσίας , να , εκεί είναι ” , μην το πιστέψετε .
41013022	Γιατί θα εμφανιστούν ψευδομεσσίες και ψευδοπροφήτες που θα κάνουν τρομερά και φοβερά σημεία για να παραπλανήσουν , αν είναι δυνατό , ακόμη κι αυτούς που διάλεξε ο Θεός .
41013023	Εσείς όμως να προσέχετε . Σας τα είπα όλα πριν γίνουν » .
41013024	« Εκείνες τις ημέρες , ύστερα από αυτά τα δεινά , ο ήλιος θα σκοτεινιάσει και το φεγγάρι δε θα δίνει πια το φως του ·
41013025	τα άστρα θα πέφτουν από τον ουρανό , και οι ουράνιες δυνάμεις που κρατούν την τάξη του σύμπαντος θα διασαλευτούν .
41013026	Τότε θα δουν τον Υιό του Ανθρώπου να έρχεται πάνω σε σύννεφα με πολλή δύναμη και λαμπρότητα .
41013027	Αυτός θα στείλει τότε τους αγγέλους και θα συνάξει τους εκλεκτούς του από τα τέσσερα σημεία του ορίζοντα , απ ’ όλα τα πέρατα της γης » .
41013028	« Πάρτε μάθημα από τη συκιά : όταν πια μαλακώσουν τα κλαδιά της και βγάλουν φύλλα , καταλαβαίνετε ότι πλησιάζει το καλοκαίρι .
41013029	Έτσι κι εσείς , όταν δείτε να γίνονται αυτά , να καταλάβετε ότι πλησιάζει το τέλος , ότι βρίσκεται πολύ κοντά .
41013030	» Σας βεβαιώνω πως όλα αυτά θα γίνουν όσο ακόμη ζουν οι άνθρωποι αυτής της γενιάς .
41013031	Ο σημερινός κόσμος θα πάψει να υπάρχει , τα λόγια μου όμως ποτέ .
41013032	» Όσο για την ημέρα εκείνη ή για τη στιγμή που θα γίνουν αυτά , κανείς δεν ξέρει , ούτε οι άγγελοι στον ουρανό ούτε ο ίδιος ο Υιός παρά μόνο ο Πατέρας .
41013033	» Προσέχετε , αγρυπνείτε και προσεύχεσθε , γιατί δεν ξέρετε πότε θα έρθει ο καιρός .
41013034	Θα είναι σαν έναν άνθρωπο που ταξίδεψε σε άλλη χώρα κι άφησε στους δούλους τη φροντίδα του σπιτικού του · στον καθένα όρισε ένα έργο , και στο θυρωρό έδωσε την εντολή να μένει άγρυπνος .
41013035	Να είστε , λοιπόν , άγρυπνοι , γιατί δεν ξέρετε πότε θα επιστρέψει ο κύριος του σπιτιού : το βράδυ ή τα μεσάνυχτα ή κατά το λάλημα του πετεινού ή το πρωί .
41013036	Μήπως έρθει ξαφνικά και σας βρει να κοιμάστε .
41013037	Αυτό που λέω σ ’ εσάς , το λέω σε όλους : αγρυπνείτε ! »
41014001	Ύστερα από δύο μέρες ήταν η γιορτή του Πάσχα και των Αζύμων . Οι αρχιερείς και οι γραμματείς αναζητούσαν τρόπο να συλλάβουν τον Ιησού με πονηριά και να τον θανατώσουν .
41014002	« Όχι όμως κατά τη γιορτή » , έλεγαν , « για να μην ξεσηκωθεί ο λαός » .
41014003	Ενώ βρισκόταν ο Ιησούς στη Βηθανία , στο σπίτι του Σίμωνα του λεπρού , την ώρα που έτρωγε , ήρθε μια γυναίκα που κρατούσε ένα αλαβάστρινο δοχείο με μύρο από γνήσια , πανάκριβη νάρδο · έσπασε το δοχείο κι έχυσε το μύρο στο κεφάλι του .
41014004	Μερικοί τότε από τους παρόντες αγανάκτησαν κι έλεγαν : « Προς τι αυτή η σπατάλη του μύρου ;
41014005	Αυτό το μύρο θα μπορούσε να πουληθεί περισσότερο από τριακόσια δηνάρια και το αντίτιμο να δοθεί στους φτωχούς » . Κι επιτιμούσαν τη γυναίκα αυστηρά .
41014006	Ο Ιησούς όμως τους είπε : « Αφήστε την ήσυχη · γιατί της δημιουργείτε προβλήματα ; Έκανε μια καλή πράξη για μένα .
41014007	Όσο για τους φτωχούς , αυτούς πάντα τους έχετε μαζί σας και μπορείτε να τους ευεργετήσετε όποτε θέλετε · εμένα όμως δε θα μ ’ έχετε πάντοτε .
41014008	Αυτή εδώ η γυναίκα έκανε αυτό που μπορούσε : άλειψε προκαταβολικά το σώμα μου με μύρο για να το ετοιμάσει για την ταφή .
41014009	Και σας βεβαιώνω πως σ ’ όλον τον κόσμο , όπου κηρυχθεί το ευαγγέλιο , θα γίνεται λόγος και για την πράξη της , κι έτσι θα τη θυμούνται » .
41014010	Τότε ο Ιούδας ο Ισκαριώτης , ένας από τους δώδεκα μαθητές , πήγε στους αρχιερείς , για να τους παραδώσει τον Ιησού .
41014011	Τ ’ άκουσαν αυτοί και χάρηκαν , και του υποσχέθηκαν να του δώσουν χρήματα . Έτσι εκείνος ζητούσε να βρει την κατάλληλη ευκαιρία , για να τους τον παραδώσει .
41014012	Την πρώτη μέρα της γιορτής των Αζύμων , τότε που θυσίαζαν τον αμνό του Πάσχα , λένε στον Ιησού οι μαθητές του : « Πού θέλεις να πάμε να σου ετοιμάσουμε να φας το πασχαλινό δείπνο ; »
41014013	Στέλνει τότε δύο από τους μαθητές του και τους λέει : « Πηγαίνετε στην πόλη , και θα σας συναντήσει κάποιος που μεταφέρει ένα σταμνί με νερό · ακολουθήστε τον ,
41014014	και στο σπίτι που θα μπει πείτε στον οικοδεσπότη ότι ο Διδάσκαλος ρωτάει : “ πού είναι το δωμάτιο όπου θα φάω το πασχαλινό δείπνο με τους μαθητές μου ; ”
41014015	Αυτός θα σας δείξει ένα μεγάλο ανώγι , έτοιμο στρωμένο . Εκεί να κάνετε τις ετοιμασίες για μας » .
41014016	Έφυγαν οι μαθητές και πήγαν στην πόλη · τα βρήκαν όπως τους είχε πει ο Ιησούς κι ετοίμασαν το πασχαλινό τραπέζι .
41014017	Όταν βράδιασε , πήγε εκεί ο Ιησούς με τους δώδεκα .
41014018	Ενώ ήταν στο τραπέζι κι έτρωγαν , είπε ο Ιησούς : « Αλήθεια σας λέω πως κάποιος από σας που τρώει μαζί μου θα με προδώσει » .
41014019	Λυπήθηκαν οι μαθητές κι άρχισαν να ρωτούν ο ένας μετά τον άλλο : « Μήπως είμαι εγώ ; » Και άλλος : « Μήπως εγώ ; »
41014020	Τότε ο Ιησούς τους είπε : « Ένας από τους δώδεκα · αυτός που βουτάει το ψωμί του μαζί μου στην ίδια πιατέλα .
41014021	Ο Υιός του Ανθρώπου , βέβαια , θα πεθάνει όπως το λένε οι Γραφές γι ’ αυτόν , αλίμονο όμως στον άνθρωπο εκείνον που προδίδει τον Υιό του Ανθρώπου . Θα ήταν καλύτερα γι ’ αυτόν να μην είχε γεννηθεί » .
41014022	Κι ενώ έτρωγαν , πήρε ο Ιησούς το ψωμί , το ευλόγησε , το έκοψε κομμάτια και έδωσε στους μαθητές λέγοντας : « Λάβετε και φάγετε , αυτό είναι το σώμα μου » .
41014023	Ύστερα πήρε το ποτήρι , κι αφού είπε ευχαριστήρια προσευχή , τους το έδωσε , και ήπιαν απ ’ αυτό όλοι .
41014024	Και τους είπε : « Αυτό είναι το αίμα μου , που επισφραγίζει τη νέα διαθήκη και χύνεται για χάρη όλων .
41014025	Σας βεβαιώνω πως δε θα ξαναπιώ από τον καρπό του αμπελιού ως την ημέρα εκείνη που θα το πίνω καινούριο στη βασιλεία του Θεού » .
41014026	Κι αφού έψαλαν τους καθιερωμένους ψαλμούς , βγήκαν έξω για να πάνε στο όρος των Ελαιών .
41014027	Τους λέει τότε ο Ιησούς : « Όλοι θα χάσετε την εμπιστοσύνη σας σ ’ εμένα αυτή τη νύχτα · όπως το λέει κι η Γραφή : Θα σκοτώσω το βοσκό , και θα διασκορπιστούν τα πρόβατα .
41014028	» Μετά την ανάστασή μου όμως θα σας περιμένω στη Γαλιλαία , όπου θα πάω πριν από σας » .
41014029	Ο Πέτρος τότε του είπε : « Κι αν όλοι χάσουν την εμπιστοσύνη τους σ ’ εσένα , εγώ όμως όχι » .
41014030	Τότε του λέει ο Ιησούς : « Σε βεβαιώνω πως εσύ σήμερα κιόλας , αυτή τη νύχτα , πριν λαλήσει δύο φορές ο πετεινός , τρεις φορές θα αρνηθείς πως με ξέρεις » .
41014031	Ο Πέτρος όμως ακόμη πιο έντονα τον διαβεβαίωνε : « Δε θα σε απαρνηθώ , κι αν ακόμη χρειαστεί να πεθάνω μαζί σου » . Τα ίδια έλεγαν κι όλοι οι άλλοι .
41014032	Έρχονται σ ’ έναν τόπο που τ ’ όνομά του είναι Γεθσημανή , και λέει ο Ιησούς στους μαθητές του : « Καθίστε εδώ ώσπου να προσευχηθώ » .
41014033	Παίρνει μαζί του τον Πέτρο , τον Ιάκωβο και τον Ιωάννη και άρχισε να συνταράζεται και να αγωνιά .
41014034	Τότε τους λέει : « Περίλυπη μέχρι θανάτου είναι η ψυχή μου · περιμένετε εδώ και μείνετε ξάγρυπνοι » .
41014035	Κι αφού απομακρύνθηκε λίγο , έπεσε με το πρόσωπο στη γη και προσευχόταν , να γλιτώσει , αν ήταν δυνατό , από αυτή την ώρα .
41014036	« Αββά , Πατέρα » , έλεγε , « όλα είναι δυνατά για σένα · γλίτωσέ με απ ’ αυτό το ποτήρι · ας μη γίνει όμως το δικό μου θέλημα αλλά το δικό σου » .
41014037	Έρχεται πίσω και τους βρίσκει να κοιμούνται , και λέει στον Πέτρο : « Σίμων , κοιμάσαι ; Δεν μπορέσατε να μείνετε άγρυπνοι ούτε μία ώρα ;
41014038	Μείνετε άγρυπνοι και προσεύχεστε , για να μη σας νικήσει ο πειρασμός · το πνεύμα είναι πρόθυμο , η σάρκα όμως αδύναμη » .
41014039	Απομακρύνθηκε πάλι και προσευχήθηκε με τα ίδια λόγια .
41014040	Γύρισε και τους ξαναβρήκε να κοιμούνται · τα μάτια τους ήταν βαριά από τη νύστα και δεν ήξεραν τι να του απαντήσουν .
41014041	Έρχεται για τρίτη φορά και τους λέει : « Κοιμάστε ακόμα και ξεκουράζεστε ; Φτάνει . Ήρθε η ώρα . Τώρα ο Υιός του Ανθρώπου παραδίνεται στα χέρια ανθρώπων αμαρτωλών .
41014042	Σηκωθείτε , πρέπει να πηγαίνουμε · να , έφτασε αυτός που θα με προδώσει » .
41014043	Κι αμέσως , ενώ ακόμα μιλούσε ο Ιησούς , φτάνει ο Ιούδας ο Ισκαριώτης , ένας από τους δώδεκα , και μαζί του ένα πλήθος από ανθρώπους οπλισμένους με ξίφη και ρόπαλα , σταλμένους από τους αρχιερείς , τους γραμματείς και τους πρεσβυτέρους του συνεδρίου .
41014044	Αυτός που θα τον πρόδιδε τους είχε δώσει το εξής συνθηματικό σημάδι : « Όποιον φιλήσω , αυτός είναι · πιάστε τον και μεταφέρετέ τον με μέτρα ασφαλείας » .
41014045	Έρχεται αμέσως ο Ιούδας , πλησιάζει τον Ιησού και του λέει : « Χαίρε Δάσκαλε ! » και τον φίλησε θερμά .
41014046	Αυτοί τότε συνέλαβαν τον Ιησού και τον έδεσαν .
41014047	Κάποιος όμως από τους παρόντες τράβηξε το μαχαίρι του , χτύπησε το δούλο του αρχιερέα και του έκοψε τ ’ αυτί .
41014048	Ο Ιησούς απευθύνθηκε σ ’ αυτούς και τους είπε : « Ληστής είμαι , και βγήκατε με ξίφη και ρόπαλα να με συλλάβετε ;
41014049	Κάθε μέρα ήμουν ανάμεσά σας στο ναό και δίδασκα , και δε με συλλάβατε · αλλά έγινε έτσι για να επαληθευτούν οι Γραφές » .
41014050	Όλοι τότε τον εγκατέλειψαν κι έφυγαν .
41014051	Ένας νέος τον ακολούθησε περιτυλιγμένος κατάσαρκα μ ’ ένα σεντόνι , αλλά τον έπιασαν άλλοι νέοι .
41014052	Αυτός όμως άφησε το σεντόνι στα χέρια τους κι έφυγε γυμνός .
41014053	Έσυραν τον Ιησού στον αρχιερέα · εκεί συγκεντρώθηκαν όλοι οι αρχιερείς , οι πρεσβύτεροι και οι γραμματείς .
41014054	Ο Πέτρος τον ακολούθησε από μακριά μέχρι μέσα στην αυλή , στο παλάτι του αρχιερέα · εκεί κάθισε με τους υπηρέτες και ζεσταινόταν κοντά στη φωτιά .
41014055	Οι αρχιερείς κι ολόκληρο το συνέδριο αναζητούσαν μια μαρτυρία εναντίον του Ιησού , ώστε να τον καταδικάσουν σε θάνατο , αλλά δεν έβρισκαν .
41014056	Πολλοί τον κατηγορούσαν με ψεύτικες μαρτυρίες , μα οι μαρτυρίες δε συμφωνούσαν μεταξύ τους .
41014057	Παρουσιάστηκαν τότε μερικοί ψευδομάρτυρες και είπαν εναντίον του :
41014058	« Εμείς τον ακούσαμε να λέει : “ εγώ θα γκρεμίσω αυτόν το ναό , που έγινε από ανθρώπινα χέρια , και σε τρεις μέρες θα οικοδομήσω άλλον , που δε θα τον έχουν φτιάξει ανθρώπινα χέρια ” » .
41014059	Αλλά και σ ’ αυτό δε συμφωνούσαν οι μαρτυρίες τους .
41014060	Σηκώθηκε τότε ο αρχιερέας στη μέση και ρώτησε τον Ιησού : « Δεν έχεις να πεις τίποτε ; Τι είναι αυτά που σε κατηγορούν ; »
41014061	Ο Ιησούς όμως σιωπούσε και δεν έδινε καμιά απάντηση . Πάλι ο αρχιερέας τον ρώτησε : « Εσύ είσαι ο Μεσσίας , ο Υιός του ευλογημένου Θεού ; »
41014062	Ο Ιησούς απάντησε : « Εγώ είμαι . Και θα δείτε τον Υιό του Ανθρώπου να κάθεται στα δεξιά του παντοδύναμου Θεού , και να έρχεται πάνω στα σύννεφα του ουρανού » .
41014063	Ο αρχιερέας τότε διέρρηξε τα ιμάτιά του και είπε : « Τι μας χρειάζονται τώρα πια οι μάρτυρες ;
41014064	Ακούσατε , βέβαια , τα βλάσφημα λόγια του . Τι απόφαση παίρνετε ; » Και όλοι έκριναν πως είναι ένοχος και πρέπει να θανατωθεί .
41014065	Μερικοί τότε άρχισαν να τον φτύνουν . Του σκέπαζαν το πρόσωπο , τον χαστούκιζαν και τον ρωτούσαν : « Αφού είσαι προφήτης , πες μας ποιος είναι αυτός που σε χτύπησε » . Επίσης και οι υπηρέτες τού έδιναν ραπίσματα .
41014066	Ενώ ο Πέτρος ήταν κάτω στην αυλή , έρχεται μια από τις δούλες του αρχιερέα ,
41014067	και βλέποντάς τον να ζεσταίνεται , τον κοίταξε και του είπε : « Ήσουν κι εσύ μαζί με τον Ιησού το Ναζαρηνό » .
41014068	Αυτός αρνήθηκε λέγοντας : « Ούτε ξέρω ούτε καταλαβαίνω τι λες » . Βγήκε έξω στο προαύλιο και τότε λάλησε ο πετεινός .
41014069	Η δούλη που τον είδε άρχισε πάλι να λέει σ ’ αυτούς που βρίσκονταν εκεί : « Είναι κι αυτός από κείνους » .
41014070	Ο Πέτρος όμως πάλι αρνιόταν . Ύστερα από λίγο πάλι οι παρευρισκόμενοι του έλεγαν : « Ασφαλώς κι εσύ είσαι απ ’ αυτούς , γιατί είσαι Γαλιλαίος · το δείχνει και η προφορά σου » .
41014071	Ο Πέτρος όμως άρχισε να ορκίζεται : « Ο Θεός να με τιμωρήσει αν τον ξέρω αυτόν τον άνθρωπο , για τον οποίο μιλάτε » . Και για δεύτερη φορά λάλησε ο πετεινός .
41014072	Θυμήθηκε τότε ο Πέτρος τι του είχε πει ο Ιησούς · ότι δηλαδή πριν λαλήσει δυο φορές ο πετεινός , τρεις φορές θ ’ αρνηθείς πως με ξέρεις . Και άρχισε να κλαίει .
41015001	Νωρίς το πρωί οι αρχιερείς με τους πρεσβυτέρους και τους γραμματείς κι ολόκληρο το συνέδριο συγκεντρώθηκαν και πήραν την απόφαση : έδεσαν τον Ιησού , και τον πήγαν και τον παρέδωσαν στον Πιλάτο .
41015002	Ο Πιλάτος τον ρώτησε : « Εσύ είσαι ο βασιλιάς των Ιουδαίων ; » Ο Ιησούς του αποκρίθηκε : « Ναι , όπως το λες » .
41015003	Οι αρχιερείς τότε τον κατηγορούσαν για πολλά . Ο Ιησούς όμως δεν έδωσε καμιά απόκριση .
41015004	Ο Πιλάτος πάλι τον ρώτησε : « Τίποτα δεν αποκρίνεσαι ; Κοίτα για πόσα σε κατηγορούν » .
41015005	Ο Ιησούς όμως δεν αποκρίθηκε πια τίποτε , έτσι που ο Πιλάτος να απορεί .
41015006	Κάθε Πάσχα ο Πιλάτος απέλυε ένα φυλακισμένο , όποιον ζητούσε ο λαός .
41015007	Ήταν τότε φυλακισμένος κάποιος που λεγόταν Βαραββάς , μαζί με άλλους στασιαστές , που κατά την εξέγερση είχαν διαπράξει φόνο .
41015008	Το πλήθος άρχισε να ζητάει με κραυγές να κάνει ο Πιλάτος αυτό που έκανε πάντα .
41015009	Ο Πιλάτος τους ρώτησε : « Θέλετε να σας ελευθερώσω το βασιλιά των Ιουδαίων ; »
41015010	Είχε καταλάβει ότι από φθόνο τού τον είχαν παραδώσει οι αρχιερείς .
41015011	Οι αρχιερείς όμως ξεσήκωσαν τα πλήθη να προτιμήσουν να τους ελευθερώσει το Βαραββά .
41015012	Ο Πιλάτος τους ξαναρώτησε : « Τι θέλετε , λοιπόν , να κάνω αυτόν που ονομάζετε βασιλιά των Ιουδαίων ; »
41015013	Αυτοί πάλι φώναζαν : « Σταύρωσέ τον ! »
41015014	« Μα γιατί , τι κακό έκανε ; » τους έλεγε ο Πιλάτος . Αυτοί όμως με περισσότερη δύναμη κραύγαζαν : « Σταύρωσέ τον ! »
41015015	Κι επειδή ο Πιλάτος ήθελε να ικανοποιήσει τα πλήθη , τούς ελευθέρωσε το Βαραββά , ενώ τον Ιησού τον μαστίγωσε και τον παρέδωσε να σταυρωθεί .
41015016	Οι στρατιώτες έφεραν τον Ιησού στην εσωτερική αυλή , εκεί που είναι το διοικητήριο , και φώναξαν όλη τη φρουρά ·
41015017	τον έντυσαν με κόκκινο μανδύα , έπλεξαν ένα αγκάθινο στεφάνι και του το φόρεσαν στο κεφάλι σαν στέμμα .
41015018	Μετά άρχισαν να τον χαιρετούν : « Ζήτω ο βασιλιάς των Ιουδαίων ! »
41015019	Τον χτυπούσαν στο κεφάλι μ ’ ένα καλάμι , τον έφτυναν και γονατιστοί τον προσκυνούσαν .
41015020	Αφού λοιπόν τον περιπαίξανε , του έβγαλαν τον κόκκινο μανδύα , τον έντυσαν με τα ρούχα του και τον πήγαν να τον σταυρώσουν .
41015021	Αγγαρεύουν τότε έναν περαστικό που γυρνούσε από το χωράφι του , για να σηκώσει το σταυρό του Ιησού . Ήταν ο Σίμων ο Κυρηναίος , ο πατέρας του Αλέξανδρου και του Ρούφου .
41015022	Τον φέρνουν στον τόπο που λέγεται Γολγοθάς , και στα ελληνικά σημαίνει « Τόπος Κρανίου » .
41015023	Του έδωσαν να πιει κρασί ανακατεμένο με ένα αναισθητικό · ο Ιησούς όμως δεν το δέχτηκε .
41015024	Τότε τον σταύρωσαν και μοιράστηκαν τα ρούχα του τραβώντας κλήρο για το τι απ ’ αυτά θα πάρει ο καθένας .
41015025	Η ώρα ήταν εννέα το πρωί όταν τον σταύρωσαν .
41015026	Η αιτία της σταύρωσης ήταν γραμμένη σε μια επιγραφή : « Ο Βασιλιάς των Ιουδαίων » .
41015027	Μαζί με τον Ιησού σταύρωσαν δύο ληστές , έναν στα δεξιά του κι έναν στ ’ αριστερά του .
41015028	Έτσι εκπληρώθηκε η Γραφή που έλεγε : Συγκαταριθμήθηκε μεταξύ των ανόμων .
41015029	Οι περαστικοί κουνούσαν ειρωνικά το κεφάλι τους , και τον έβριζαν : « Α , εσύ που θα γκρέμιζες το ναό και σε τρεις μέρες θα τον οικοδομούσες ! » του έλεγαν .
41015030	« Σώσε τον εαυτό σου και κατέβα από το σταυρό » .
41015031	Τον κορόιδευαν επίσης κι οι αρχιερείς και οι γραμματείς : « Τους άλλους τους έσωσε » , λέγανε μεταξύ τους , « τον εαυτό του δεν μπορεί να τον σώσει .
41015032	Είναι λέει ο Μεσσίας , ο βασιλιάς του Ισραήλ · ας κατέβει τώρα από το σταυρό , για να δούμε και να πιστέψουμε σ ’ αυτόν » . Τον περιγελούσαν μάλιστα κι αυτοί που ήταν σταυρωμένοι μαζί του .
41015033	Όταν η ώρα έφτασε δώδεκα το μεσημέρι , έπεσε σκοτάδι σ ’ όλη τη γη ως τις τρεις το απόγευμα .
41015034	Στις τρεις η ώρα κραύγασε ο Ιησούς με δυνατή φωνή : Ελωί , Ελωί λιμά σαβαχθανί ; Που σημαίνει : Θεέ μου , Θεέ μου , γιατί με εγκατέλειψες ;
41015035	Μερικοί απ ’ τους παρευρισκόμενους τ ’ άκουσαν και είπαν : « Ακούστε , φωνάζει τον Ηλία » .
41015036	Έτρεξε τότε ένας και βούτηξε ένα σφουγγάρι στο ξίδι , το στερέωσε πάνω σ ’ ένα καλάμι και του έδωσε να πιει λέγοντας : « Αφήστε να δούμε τώρα αν θα ’ ρθει ο Ηλίας να τον κατεβάσει από το σταυρό » .
41015037	Τότε ο Ιησούς έβγαλε μια δυνατή κραυγή και ξεψύχησε .
41015038	Τότε σκίστηκε το καταπέτασμα του ναού στα δύο , από πάνω ως κάτω .
41015039	Βλέποντας ο Ρωμαίος εκατόνταρχος που ήταν εκεί , απέναντί του , ότι με τέτοια κραυγή ξεψύχησε , είπε : « Στ ’ αλήθεια , αυτός ο άνθρωπος ήταν Υιός Θεού » .
41015040	Εκεί βρίσκονταν και μερικές γυναίκες που παρακολουθούσαν από μακριά . Ανάμεσα σ ’ αυτές και η Μαρία η Μαγδαληνή , η Μαρία η μητέρα του Ιακώβου του νεότερου και του Ιωσή , και η Σαλώμη .
41015041	Αυτές κι όταν ο Ιησούς ήταν στη Γαλιλαία τον ακολουθούσαν και τον υπηρετούσαν . Μαζί μ ’ αυτές ήταν εκεί και πολλές άλλες γυναίκες , που είχαν ανεβεί μαζί του στα Ιεροσόλυμα .
41015042	Ήταν ημέρα Παρασκευή , παραμονή του Σαββάτου . Κατά το δειλινό ,
41015043	ο Ιωσήφ , ένα αξιοσέβαστο μέλος του συνεδρίου , που καταγόταν από την Αριμαθαία , και περίμενε κι αυτός τη βασιλεία του Θεού , τόλμησε να πάει στον Πιλάτο και να του ζητήσει το σώμα του Ιησού .
41015044	Ο Πιλάτος απόρησε που ο Ιησούς είχε κιόλας πεθάνει . Κάλεσε τον εκατόνταρχο και τον ρώτησε αν είχε πεθάνει από ώρα .
41015045	Όταν πήρε την απάντηση από τον εκατόνταρχο , χάρισε το σώμα στον Ιωσήφ .
41015046	Εκείνος αγόρασε ένα σεντόνι , κατέβασε τον Ιησού , τον τύλιξε μ ’ αυτό και τον τοποθέτησε σ ’ ένα μνήμα που ήταν λαξεμένο σε βράχο · μετά κύλησε ένα λιθάρι κι έκλεισε την είσοδο του μνήματος .
41015047	Η Μαρία η Μαγδαληνή και η Μαρία η μητέρα του Ιωσή παρακολουθούσαν πού τον έβαλαν .
41016001	Όταν πέρασε το Σάββατο , η Μαρία η Μαγδαληνή και η Μαρία η μητέρα του Ιακώβου , και η Σαλώμη , αγόρασαν αρώματα , για να πάνε ν ’ αλείψουν το σώμα του Ιησού .
41016002	Ήρθαν στο μνήμα πολύ πρωί την επομένη του Σαββάτου , μόλις ανέτειλε ο ήλιος .
41016003	Κι έλεγαν μεταξύ τους : « Ποιος θα μας κυλήσει την πέτρα από την είσοδο του μνήματος ; »
41016004	Γιατί ήταν πάρα πολύ μεγάλη . Μόλις όμως κοίταξαν προς τα ’ κει , παρατήρησαν ότι η πέτρα είχε κυλήσει από τον τόπο της .
41016005	Μόλις μπήκαν στο μνήμα , είδαν ένα νεαρό με λευκή στολή να κάθεται στα δεξιά , και τρόμαξαν .
41016006	Αυτός όμως τους είπε : « Μην τρομάζετε . Ψάχνετε για τον Ιησού από τη Ναζαρέτ , το σταυρωμένο . Αναστήθηκε . Δεν είναι εδώ . Να και το μέρος όπου τον είχαν βάλει .
41016007	Πηγαίνετε τώρα και πείτε στους μαθητές του και στον Πέτρο : “ πηγαίνει πριν από σας στην Γαλιλαία και σας περιμένει · εκεί θα τον δείτε , όπως σας το είπε ” » .
41016008	Οι γυναίκες βγήκαν κι έφυγαν από το μνήμα γεμάτες τρόμο και δέος · δεν είπαν όμως τίποτα σε κανέναν , γιατί ήταν φοβισμένες .
41016009	Μετά την ανάστασή του ο Ιησούς , το πρωί της Κυριακής , εμφανίστηκε πρώτα στη Μαρία τη Μαγδαληνή , την οποία είχε θεραπεύσει από εφτά δαιμόνια .
41016010	Εκείνη πήγε και το είπε στους μαθητές , που ήταν λυπημένοι κι έκλαιγαν .
41016011	Αυτοί όμως , όταν άκουσαν ότι ο Ιησούς ζει και τον είδε η Μαρία , δεν την πίστεψαν .
41016012	Κατόπιν ο Ιησούς εμφανίστηκε με διαφορετική μορφή σε δύο απ ’ αυτούς , καθώς περπατούσαν και πήγαιναν έξω στα χωράφια .
41016013	Εκείνοι πήγαν και τα διηγήθηκαν στους υπόλοιπους · αλλά ούτε κι αυτούς τους πίστεψαν .
41016014	Τέλος , ο Ιησούς εμφανίστηκε στους έντεκα μαθητές καθώς έτρωγαν , και τους επέπληξε γιατί αμφέβαλλαν κι επέμεναν να μην πιστεύουν αυτούς που τον είδαν αναστημένο .
41016015	Μετά τους είπε : « Πορευθείτε σ ’ ολόκληρο τον κόσμο και διακηρύξτε το χαρμόσυνο μήνυμα σ ’ όλη την κτίση .
41016016	Όποιος πιστέψει και βαφτιστεί θα σωθεί · όποιος δεν πιστέψει θα καταδικαστεί .
41016017	Να και τα θαύματα που θα κάνουν όποιοι πιστέψουν : Με την επίκληση του ονόματός μου θα διώχνουν δαιμόνια , θα μιλούν νέες γλώσσες ,
41016018	κι αν παίρνουν φίδια στα χέρια τους ή πίνουν κάτι δηλητηριώδες δε θα παθαίνουν τίποτε · θα βάζουν τα χέρια τους πάνω σε αρρώστους και θα τους θεραπεύουν » .
41016019	Αφού τους είπε αυτά ο Κύριος , αναλήφθηκε στον ουρανό και κάθισε στα δεξιά του Θεού .
41016020	Οι μαθητές τότε έφυγαν και έφεραν το χριστιανικό μήνυμα παντού · κι ο Κύριος συνεργούσε μαζί τους κι επιβεβαίωνε το κήρυγμά τους με τα θαύματα που το συνόδευαν . Αμήν .
42001001	Πολλοί προσπάθησαν να συντάξουν μια διήγηση για τα γεγονότα , που είναι βεβαιωμένο ότι συνέβησαν ανάμεσά μας ,
42001002	όπως μας τα παρέδωσαν εκείνοι που από την αρχή ήταν αυτόπτες μάρτυρες και έγιναν κήρυκες αυτού του χαρμόσυνου μηνύματος .
42001003	Γι ’ αυτό θεώρησα κι εγώ καλό , εντιμότατε Θεόφιλε , αφού ερεύνησα όλα τα γεγονότα από την αρχή και με ακρίβεια , να σου τα γράψω με τη σειρά ,
42001004	για να βεβαιωθείς ότι τα όσα διδάχθηκες είναι αυθεντικά .
42001005	Την εποχή που βασιλιάς στην Ιουδαία ήταν ο Ηρώδης , ζούσε κάποιος ιερέας από την ιερατική τάξη του Αβιά , που τον έλεγαν Ζαχαρία · η γυναίκα του λεγόταν Ελισάβετ , απόγονος του Ααρών .
42001006	Ήταν και οι δύο άνθρωποι πιστοί στο Θεό , και η ζωή τους ήταν άμεμπτη , σύμφωνη με το νόμο και τις εντολές του Κυρίου .
42001007	Δεν είχαν όμως παιδί , γιατί η Ελισάβετ ήταν στείρα , και ήταν κι οι δυο τους περασμένης ηλικίας .
42001008	Όταν ήρθε η σειρά να εφημερεύσει η τάξη του Ζαχαρία κι αυτός εκτελούσε τα ιερατικά του καθήκοντα προς το Θεό , συνέβη
42001009	να του ανατεθεί με κλήρο — όπως συνηθιζόταν να μοιράζονται τα ιερατικά καθήκοντα — να μπει στο ναό του Κυρίου και να προσφέρει θυμίαμα .
42001010	Όλο το πλήθος του λαού , την ώρα του θυμιάματος , προσευχόταν έξω .
42001011	Τότε εμφανίστηκε στο Ζαχαρία ένας άγγελος Κυρίου , και στάθηκε στα δεξιά του θυσιαστηρίου του θυμιάματος .
42001012	Ο Ζαχαρίας ταράχτηκε , όταν τον είδε , και τον κυρίεψε φόβος .
42001013	Ο άγγελος όμως του είπε : « Μη φοβάσαι , Ζαχαρία , γιατί η προσευχή σου εισακούστηκε : η γυναίκα σου η Ελισάβετ θα σου γεννήσει γιο , και θα του δώσεις το όνομα Ιωάννης .
42001014	Θα νιώσεις χαρά και αγαλλίαση και θα χαρούν πολλοί για τη γέννησή του .
42001015	Η προσφορά του θα είναι μεγάλη στο έργο του Κυρίου · κρασί και άλλα δυνατά ποτά δε θα πιει · θα είναι γεμάτος με Πνεύμα Άγιο ήδη από την κοιλιά της μάνας του
42001016	και θα κάνει πολλούς Ισραηλίτες να επιστρέψουν στον Κύριο το Θεό τους .
42001017	Αυτός θα προπορευτεί στο έργο του Κυρίου με το πνεύμα και τη δύναμη του προφήτη Ηλία . Θα συμφιλιώσει πατέρες με παιδιά , και θα κάνει τους ασεβείς να αποκτήσουν τη φρόνηση των δικαίων . Έτσι θα ετοιμάσει το λαό να υποδεχτεί τον Κύριο » .
42001018	Ο Ζαχαρίας είπε στον άγγελο : « Πώς μπορώ να βεβαιωθώ γι ’ αυτό ; Εγώ είμαι πια γέρος και η γυναίκα μου περασμένης ηλικίας » .
42001019	Ο άγγελος του αποκρίθηκε : « Εγώ είμαι ο Γαβριήλ , που βρίσκομαι δίπλα στο Θεό . Με έστειλε να σου μιλήσω και να σου αναγγείλω αυτή την ευχάριστη είδηση .
42001020	Επειδή όμως δεν πίστεψες στα λόγια μου , τα οποία θα πραγματοποιηθούν στην ώρα τους , απ ’ αυτή τη στιγμή θα χάσεις τη λαλιά σου . Δε θα μπορείς να μιλήσεις ως την ημέρα που όλα αυτά θα πραγματοποιηθούν » .
42001021	Ο λαός στο μεταξύ περίμενε το Ζαχαρία και απορούσε για την αργοπορία του μέσα στο ναό .
42001022	Όταν βγήκε δεν μπορούσε να τους μιλήσει , και κατάλαβαν ότι κάποιο όραμα είχε δει μέσα στο ναό . Εκείνος τους έκανε νοήματα και παρέμενε άλαλος .
42001023	Όταν τελείωσαν οι μέρες της υπηρεσίας του στο ναό , πήγε στο σπίτι του .
42001024	Μερικές μέρες αργότερα , η γυναίκα του η Ελισάβετ έμεινε έγκυος . Έκρυβε όμως την εγκυμοσύνη της για πέντε μήνες
42001025	και έλεγε : « Ο Θεός είδε τη στενοχώρια μου και φρόντισε να με απαλλάξει από την ντροπή που ένιωθα μπροστά στους ανθρώπους για την ατεκνία μου » .
42001026	Τον έκτο μήνα της εγκυμοσύνης της Ελισάβετ , ο Θεός έστειλε τον άγγελο Γαβριήλ στην πόλη της Γαλιλαίας Ναζαρέτ
42001027	σε μια παρθένο , που ήταν αρραβωνιασμένη με κάποιον που λεγόταν Ιωσήφ και προερχόταν από τη γενιά του Δαβίδ . Η παρθένος λεγόταν Μαριάμ .
42001028	Παρουσιάστηκε , λοιπόν , σ ’ αυτήν ο άγγελος και της είπε : « Χαίρε εσύ , η προικισμένη με τη χάρη του Θεού ! Ο Κύριος είναι μαζί σου . Ευλογημένη απ ’ το Θεό είσαι εσύ , περισσότερο απ ’ όλες τις γυναίκες » .
42001029	Εκείνη μόλις τον είδε ταράχτηκε με τα λόγια του και προσπαθούσε να εξηγήσει τι σήμαινε ο χαιρετισμός αυτός .
42001030	Ο άγγελος της είπε : « Μη φοβάσαι , Μαριάμ , ο Θεός σού έδωσε τη χάρη του ·
42001031	θα μείνεις έγκυος , θα γεννήσεις γιο και θα τον ονομάσεις Ιησού .
42001032	Αυτός θα γίνει μέγας και θα ονομαστεί Υιός του Υψίστου . Σ ’ αυτόν θα δώσει ο Κύριος ο Θεός το θρόνο του Δαβίδ , του προπάτορά του .
42001033	Θα βασιλέψει για πάντα στους απογόνους του Ιακώβ και η βασιλεία του δε θα έχει τέλος » .
42001034	Η Μαριάμ τότε ρώτησε τον άγγελο : « Πώς θα μου συμβεί αυτό , αφού εγώ δεν έχω συζυγικές σχέσεις με κανέναν άντρα ; »
42001035	Ο άγγελος της απάντησε : « Το Άγιο Πνεύμα θα έρθει επάνω σου και θα σε καλύψει η δύναμη του Θεού · γι ’ αυτό και το άγιο παιδί που θα γεννήσεις θα ονομαστεί Υιός Θεού .
42001036	Μάθε ακόμη ότι η συγγενής σου Ελισάβετ συνέλαβε γιο στα γηρατειά της · έτσι , αυτή που την αποκαλούσαν στείρα , τώρα βρίσκεται στον έκτο μήνα της εγκυμοσύνης .
42001037	Για το Θεό τίποτα δεν είναι ακατόρθωτο » .
42001038	Η Μαριάμ τότε είπε : « Είμαι μια δούλη του Κυρίου · ας γίνει το θέλημά του σ ’ εμένα όπως μου το είπες » . Κι έφυγε από αυτήν ο άγγελος .
42001039	Αμέσως ύστερα , η Μαριάμ σηκώθηκε και πήγε γρήγορα σε μια πόλη της ορεινής Ιουδαίας ·
42001040	μπήκε στο σπίτι του Ζαχαρία και χαιρέτησε την Ελισάβετ .
42001041	Μόλις εκείνη άκουσε το χαιρετισμό της Μαρίας , το βρέφος που ήταν στα σπλάχνα της σκίρτησε . Η Ελισάβετ τότε πλημμύρισε με το Άγιο Πνεύμα
42001042	και φώναξε με δυνατή φωνή : « Ευλογημένη απ ’ το Θεό είσαι εσύ , περισσότερο από όλες τις γυναίκες ! Ευλογημένο και το παιδί που έχεις στα σπλάχνα σου !
42001043	Αλλά πώς μου έγινε αυτή η τιμή να με επισκεφθεί η μητέρα του Κυρίου μου ;
42001044	Μόλις έφτασε στ ’ αυτιά μου η φωνή του χαιρετισμού σου , σκίρτησε από αγαλλίαση το παιδί στα σπλάχνα μου .
42001045	Χαρά σ ’ αυτήν που πίστεψε ότι θα εκπληρωθούν τα λόγια που της είπε ο Κύριος » .
42001046	Η Μαριάμ τότε είπε : « Η ψυχή μου δοξάζει τον Κύριο ,
42001047	και το πνεύμα μου νιώθει αγαλλίαση για το Θεό , το σωτήρα μου ,
42001048	γιατί έδειξε την ευμένειά του στην ταπεινή του δούλη . Από τώρα θα με καλοτυχίζουν όλες οι γενιές ,
42001049	γιατί ο δυνατός Θεός έκανε σ ’ εμένα έργα θαυμαστά . Άγιο είναι τ ’ όνομά του .
42001050	και το έλεός του υπάρχει από γενιά σε γενιά , σ ’ όσους με δέος τον υπακούνε .
42001051	Έδειξε έμπρακτα τη δύναμή του : διασκόρπισε τους περήφανους και χάλασε τα σχέδια που είχανε στο νου τους .
42001052	Καθαίρεσε άρχοντες από τους θρόνους τους και ταπεινούς ανύψωσε .
42001053	Ανθρώπους που πεινούσαν τους γέμισε με αγαθά και πλούσιους τους έδιωξε με χέρια αδειανά .
42001054	Βοήθησε το δούλο του , τον Ισραήλ , μην ξεχνώντας την υπόσχεση
42001055	που είχε δώσει στους προγόνους μας , ότι δηλαδή θα σπλαχνιστεί τον Αβραάμ και τους απογόνους του για παντοτινά » .
42001056	Η Μαριάμ έμεινε με την Ελισάβετ περίπου τρεις μήνες και ύστερα γύρισε στο σπίτι της .
42001057	Όταν συμπληρώθηκε ο καιρός να γεννήσει , η Ελισάβετ έκανε γιο .
42001058	Οι γείτονες και οι συγγενείς άκουσαν ότι ο Κύριος έδειξε μεγάλη ευσπλαχνία σ ’ αυτήν και χαίρονταν μαζί της .
42001059	Όταν το παιδί έγινε οχτώ ημερών , ήρθαν να του κάνουν περιτομή και ήθελαν να του δώσουν το όνομα Ζαχαρίας , όπως λεγόταν ο πατέρας του .
42001060	Η μητέρα του όμως είπε : « Όχι , Θα ονομαστεί Ιωάννης » .
42001061	Τότε της είπαν : « Μα δεν υπάρχει κανένας απ ’ τους συγγενείς σου που να έχει το όνομα αυτό » .
42001062	Με νοήματα ρώτησαν τον πατέρα του τι όνομα θα ήθελε να δώσει στο παιδί ·
42001063	αυτός ζήτησε μια μικρή πλάκα και έγραψε : « Ιωάννης είναι το όνομά του » · κι όλοι απόρησαν .
42001064	Αμέσως το στόμα του άνοιξε , λύθηκε η γλώσσα του και άρχισε να μιλάει δοξάζοντας το Θεό .
42001065	Όλοι οι κάτοικοι της γύρω περιοχής κυριεύτηκαν από δέος , και τα γεγονότα αυτά διαδόθηκαν σ ’ ολόκληρη την ορεινή περιοχή της Ιουδαίας .
42001066	Όσοι τα άκουσαν τα κρατούσαν μέσα τους και σκέφτονταν : « Τι θα γίνει άραγε το παιδί αυτό ; » γιατί πραγματικά τον προστάτευε ο Θεός .
42001067	Ο Ζαχαρίας , ο πατέρας του παιδιού , πλημμύρισε από Πνεύμα Άγιο , και είπε τα ακόλουθα προφητικά λόγια :
42001068	« Ας είναι ευλογημένος ο Κύριος , ο Θεός του Ισραήλ , γιατί ήρθε και λύτρωσε το λαό του !
42001069	Για χάρη μας έστειλε ένα δυνατό σωτήρα από τη γενιά του Δαβίδ , του δούλου του ,
42001070	όπως ακριβώς είχε πει αιώνες πριν με το στόμα των άγιων προφητών του .
42001071	Μ ’ αυτόν θα μας σώσει από τους εχθρούς μας και από την εξουσία όλων όσοι μας μισούν .
42001072	Έδειξε την ευσπλαχνία του στους προγόνους μας κι εκπλήρωσε την άγια διαθήκη του ·
42001073	τήρησε τον όρκο που έδωσε στον πατέρα μας τον Αβραάμ ,
42001074	να μας αξιώσει , αφού γλιτώσουμε απ ’ τα χέρια των εχθρών μας , να τον λατρεύουμε άφοβα
42001075	σαν άνθρωποι που του ανήκουμε και πράττουμε το σωστό ενώπιόν του σ ’ όλη μας τη ζωή .
42001076	Κι εσύ , παιδί μου , θα ονομαστείς προφήτης του ύψιστου Θεού , γιατί θα προπορευτείς πριν από τον Κύριο για να ετοιμάσεις το δρόμο του
42001077	κάνοντας γνωστή στο λαό του τη σωτηρία με τη συγχώρηση των αμαρτιών τους ,
42001078	γιατί ο Θεός μας είναι γεμάτος ευσπλαχνία . Έκανε ν ’ ανατείλει για μας ένα φως από ψηλά ,
42001079	για να φωτίσει αυτούς που ζούνε στο σκοτάδι και κάτω απ ’ του θανάτου τη σκιά , και να οδηγήσει τα βήματά μας στο δρόμο της ειρήνης » .
42001080	Το παιδί μεγάλωνε και το πνεύμα του δυνάμωνε . Ζούσε στις ερημιές , ως την ημέρα που εμφανίστηκε στο λαό Ισραήλ .
42002001	Τις ημέρες εκείνες ο Καίσαρας Αύγουστος έβγαλε διάταγμα να απογραφτεί όλη η οικουμένη .
42002002	Η απογραφή αυτή ήταν η πρώτη που έγινε όταν έπαρχος της Συρίας ήταν ο Κυρήνιος .
42002003	Όλοι πήγαιναν , λοιπόν , να απογραφτούν , καθένας στον τόπο της καταγωγής του .
42002004	Ανέβηκε κι ο Ιωσήφ από τη Ναζαρέτ , πόλη της Γαλιλαίας , στην Ιουδαία , για να απογραφτεί στην πόλη Δαβίδ , που ονομάζεται Βηθλεέμ , γιατί καταγόταν από την οικογένεια και τη γενιά του Δαβίδ .
42002005	Είχε μαζί του και τη Μαριάμ , τη μνηστή του , η οποία ήταν έγκυος .
42002006	Τον καιρό που αυτοί ήταν εκεί , ήρθε η ώρα της Μαριάμ να γεννήσει ,
42002007	και γέννησε τον γιο της τον πρωτότοκο . Τον σπαργάνωσε και τον ξάπλωσε σ ’ ένα παχνί , γιατί δε βρήκαν μέρος στο πανδοχείο .
42002008	Στην περιοχή εκείνη βρίσκονταν βοσκοί που έμεναν στο ύπαιθρο και φύλαγαν βάρδιες τη νύχτα για το κοπάδι τους .
42002009	Σ ’ αυτούς παρουσιάστηκε ένας άγγελος Κυρίου και τους περιέβαλε θεϊκή λαμπρότητα . Εκείνοι κατατρόμαξαν ,
42002010	αλλά ο άγγελος τους είπε : « Μην τρομάζετε ! Σας φέρνω ένα χαρμόσυνο άγγελμα , που θα γεμίσει με χαρά μεγάλη όλο τον κόσμο :
42002011	Σήμερα , στην πόλη Δαβίδ γεννήθηκε για χάρη σας σωτήρας — κι αυτός είναι ο Χριστός , ο Κύριος .
42002012	Και τούτο είναι το σημάδι για να τον αναγνωρίσετε : Θα βρείτε ένα βρέφος σπαργανωμένο και ξαπλωμένο μέσα σ ’ ένα παχνί » .
42002013	Ξαφνικά , κοντά στον άγγελο , παρουσιάστηκε ένα πλήθος απ ’ την ουράνια στρατιά των αγγέλων , οι οποίοι υμνούσαν το Θεό και έλεγαν :
42002014	« Δόξα στον ύψιστο Θεό και ειρήνη στη γη , αγάπη και σωτηρία για τους ανθρώπους ! »
42002015	Όταν οι άγγελοι έφυγαν στον ουρανό , οι βοσκοί είπαν μεταξύ τους : « Ας πάμε λοιπόν ως τη Βηθλεέμ να δούμε αυτά που έγιναν και που μας έκανε γνωστά ο Κύριος » .
42002016	Τρέχοντας ήρθαν και βρήκαν τη Μαριάμ και τον Ιωσήφ , και το βρέφος ξαπλωμένο στο παχνί .
42002017	Όταν τους είδαν , τους διηγήθηκαν τα λόγια που τους είπε ο άγγελος γι ’ αυτό το παιδί .
42002018	Όλοι όσοι τα άκουσαν έμειναν κατάπληκτοι μ ’ αυτά που τους είπαν οι βοσκοί .
42002019	Η Μαριάμ διατηρούσε όλα αυτά τα λόγια στην καρδιά της και τα σκεφτόταν συνεχώς .
42002020	Οι βοσκοί γύρισαν πίσω δοξάζοντας και υμνώντας το Θεό για όλα όσα άκουσαν και είδαν · ήταν όλα όπως τους είχαν ειπωθεί .
42002021	Όταν συμπληρώθηκαν οχτώ μέρες , έκαναν στο παιδί περιτομή και του έδωσαν το όνομα Ιησούς , όπως δηλαδή το είχε ονομάσει ο άγγελος προτού ακόμα συλληφθεί στην κοιλιά της μάνας του .
42002022	Όταν , σύμφωνα με το Μωσαϊκό νόμο , συμπληρώθηκαν και οι μέρες για τον καθαρισμό τους , έφεραν το παιδί στα Ιεροσόλυμα , για να το αφιερώσουν στο Θεό .
42002023	– Σύμφωνα με το νόμο του Κυρίου , αν το πρώτο παιδί που φέρνει μια γυναίκα στον κόσμο είναι αγόρι , πρέπει να θεωρείται αφιερωμένο στον Κύριο . —
42002024	Επίσης θα πρόσφεραν θυσία ένα ζευγάρι τρυγόνια ή δύο μικρά περιστέρια , όπως λέει ο νόμος του Κυρίου .
42002025	Στα Ιεροσόλυμα βρισκόταν ένας άνθρωπος που τον έλεγαν Συμεών . Ήταν πιστός και ευλαβής , περίμενε τη σωτηρία του Ισραήλ και τον καθοδηγούσε το Πνεύμα το Άγιο .
42002026	Του είχε φανερώσει , λοιπόν , το Άγιο Πνεύμα ότι δε θα πεθάνει προτού να δει το Μεσσία .
42002027	Τότε το Άγιο Πνεύμα του υπέδειξε να πάει στο ναό . Μόλις οι γονείς έφεραν εκεί το παιδί , τον Ιησού , για να κάνουν γι ’ αυτό τα έθιμα του νόμου ,
42002028	τον πήρε στην αγκαλιά του , δόξασε το Θεό και είπε :
42002029	« Τώρα , Κύριε , μπορείς ν ’ αφήσεις το δούλο σου να πεθάνει ειρηνικά , όπως του υποσχέθηκες ,
42002030	γιατί τα μάτια μου είδαν το σωτήρα
42002031	που ετοίμασες για όλους τους λαούς ,
42002032	φως που θα φωτίσει τα έθνη και θα δοξάσει το λαό σου τον Ισραήλ » .
42002033	 Ο Ιωσήφ και η μητέρα του θαύμαζαν για όσα λέγονταν γι ’ αυτό .
42002034	 Ο Συμεών τους ευλόγησε και είπε στη Μαριάμ , τη μητέρα του Ιησού : « Αυτός θα γίνει αιτία να καταστραφούν ή να σωθούν πολλοί Ισραηλίτες . Θα είναι σημείο αντιλεγόμενο ,
42002035	 για να φανερωθούν οι πραγματικές διαθέσεις πολλών . Όσο για σένα , ο πόνος για το παιδί σου θα διαπεράσει την καρδιά σου σαν δίκοπο μαχαίρι » .
42002036	Στα Ιεροσόλυμα ζούσε μια γυναίκα που προφήτευε και την έλεγαν Άννα · ήταν θυγατέρα του Φανουήλ από τη φυλή Ασήρ . Αυτή ήταν πολύ ηλικιωμένη . Έζησε εφτά χρόνια με τον άντρα της μετά το γάμο
42002037	και τώρα χήρα , ηλικίας ογδόντα τεσσάρων χρονών , δεν έφευγε από το ναό , αλλά λάτρευε το Θεό νύχτα και μέρα με νηστείες και προσευχές .
42002038	Αυτή παρουσιάστηκε εκείνη την ώρα και δοξολογούσε το Θεό και μιλούσε για το παιδί σε όλους όσοι στην Ιερουσαλήμ περίμεναν τη λύτρωση .
42002039	Όταν έκαναν όλα όσα πρόσταζε ο νόμος του Κυρίου , γύρισαν στη Γαλιλαία , στην πόλη τους τη Ναζαρέτ .
42002040	Στο μεταξύ το παιδί μεγάλωνε και το πνεύμα του δυνάμωνε · ήταν γεμάτος σοφία , και η χάρη του Θεού ήταν μαζί του .
42002041	Κάθε χρόνο , τη γιορτή του Πάσχα οι γονείς του Ιησού πήγαιναν στην Ιερουσαλήμ .
42002042	Όταν έγινε δώδεκα χρονών , ανέβηκαν στα Ιεροσόλυμα , στη γιορτή , όπως συνήθιζαν .
42002043	Όταν τέλειωσε η γιορτή και γύριζαν πίσω , το παιδί ο Ιησούς παρέμεινε στην Ιερουσαλήμ , χωρίς να το ξέρουν ο Ιωσήφ και η μητέρα του .
42002044	Νομίζοντας ότι ήταν μέσα στο πλήθος των προσκυνητών , περπάτησαν μιας μέρας δρόμο και ύστερα άρχισαν να τον αναζητούν ανάμεσα στους συγγενείς και τους γνωστούς .
42002045	Δεν τον βρήκαν , όμως , και γύρισαν στην Ιερουσαλήμ να τον αναζητήσουν .
42002046	Τον βρήκαν ύστερα από τρεις μέρες στο ναό καθισμένον ανάμεσα στους νομοδιδασκάλους , να τους ακούει και να τους κάνει ερωτήσεις .
42002047	Όλοι όσοι τον άκουγαν έμεναν κατάπληκτοι για τη νοημοσύνη και τις απαντήσεις του .
42002048	Μόλις τον είδαν οι γονείς του , απόρησαν , και η μητέρα του του είπε : « Παιδί μου , γιατί μας το ’ κανες αυτό ; Ο πατέρας σου κι εγώ σε αναζητούσαμε με πολλή αγωνία » .
42002049	Ο Ιησούς τους απάντησε : « Γιατί με αναζητούσατε ; Δεν ξέρατε ότι πρέπει να βρίσκομαι στο σπίτι του Πατέρα μου ; »
42002050	Εκείνοι όμως δεν κατάλαβαν τα λόγια που τους είπε .
42002051	Ο Ιησούς κατέβηκε μαζί τους και ήρθε στη Ναζαρέτ και ζούσε κοντά τους με υπακοή . Η μητέρα του όμως διατηρούσε μέσα στην καρδιά της όλα αυτά τα λόγια .
42002052	Ο Ιησούς μεγάλωνε και πρόκοβε στη σοφία , και η χάρη που είχε ευαρεστούσε το Θεό και τους ανθρώπους .
42003001	Ήταν ο δέκατος πέμπτος χρόνος της βασιλείας του αυτοκράτορα Τιβέριου . Επίτροπος της Ιουδαίας ήταν ο Πόντιος Πιλάτος . Τετράρχης της Γαλιλαίας ήταν ο Ηρώδης , της Ιτουραίας και της Τραχωνίτιδας ο Φίλιππος ο αδερφός του , και της Αβιλινής ο Λυσανίας .
42003002	Αρχιερείς ήταν ο Άννας και ο Καϊάφας . Τότε δόθηκε εντολή από το Θεό στο γιο του Ζαχαρία , τον Ιωάννη , που ήταν στην έρημο ·
42003003	έτσι αυτός πήγε σε όλα τα περίχωρα του Ιορδάνη , και κήρυττε να μετανοήσουν οι άνθρωποι και να βαφτιστούν , για να συγχωρηθούν οι αμαρτίες τους ,
42003004	όπως είναι γραμμένο στο βιβλίο του προφήτη Ησαΐα , ο οποίος είχε πει : Μια φωνή βροντοφωνάζει στην έρημο : “ ετοιμάστε το δρόμο για τον Κύριο , ισιώστε τα μονοπάτια να περάσει .
42003005	Κάθε φαράγγι θα γεμίσει και κάθε βουνό και λόφος θα χαμηλώσει . Οι στραβοί δρόμοι θα γίνουν ίσιοι και οι ανώμαλοι θα γίνουν ομαλοί .
42003006	Τότε όλοι οι άνθρωποι θα δουν τη σωτηρία που προσφέρει ο Θεός ” .
42003007	Ο Ιωάννης έλεγε στα πλήθη που πήγαιναν σ ’ αυτόν για να βαφτιστούν : « Οχιάς γεννήματα , ποιος σας είπε πως έτσι θα ξεφύγετε απ ’ του Θεού την οργή που πλησιάζει ;
42003008	Κάνετε , λοιπόν , έργα που ταιριάζουν σε άνθρωπο που πραγματικά μετανοεί · και μην αρχίσετε να λέτε μεταξύ σας “ εμείς καταγόμαστε από τον Αβραάμ ” . Να είστε βέβαιοι πως ο Θεός , ακόμη κι απ ’ αυτές εδώ τις πέτρες μπορεί να κάνει απογόνους του Αβραάμ .
42003009	Το τσεκούρι βρίσκεται κιόλας στη ρίζα των δέντρων . Κάθε δέντρο , λοιπόν , που δε δίνει καλό καρπό , θα κοπεί σύρριζα και θα ριχτεί στη φωτιά » .
42003010	Οι όχλοι τον ρωτούσαν : « Τι να κάνουμε , λοιπόν ; »
42003011	Κι εκείνος τους απαντούσε : « Όποιος έχει δύο χιτώνες ας δώσει τον ένα σ ’ αυτόν που δεν έχει , κι όποιος έχει τρόφιμα ας κάνει το ίδιο » .
42003012	Ήρθαν επίσης και τελώνες να βαφτιστούν και του είπαν : « Δάσκαλε , τι να κάνουμε ; »
42003013	Κι εκείνος τους αποκρίθηκε : « Να μην απαιτείτε περισσότερα απ ’ ό , τι σας παραχωρεί ο νόμος » .
42003014	Τον ρωτούσαν ακόμη και στρατιώτες : « Κι εμείς τι πρέπει να κάνουμε ; » Και τους έλεγε : « Μην παίρνετε λεφτά από κανέναν με ψεύτικες κατηγορίες ούτε με τη βία , αλλά να αρκείστε στο μισθό σας » .
42003015	Καθώς ο κόσμος περίμενε κι όλοι σκέφτονταν μέσα τους για τον Ιωάννη , μήπως αυτός είναι ο Χριστός ,
42003016	εκείνος απαντούσε σε όλους κι έλεγε : « Εγώ σας βαφτίζω με νερό , έρχεται όμως αυτός που είναι πιο ισχυρός από μένα και που εγώ δεν είμαι άξιος να λύσω το λουρί απ ’ τα υποδήματά του . Αυτός θα σας βαφτίσει με Άγιο Πνεύμα και φωτιά .
42003017	Στο χέρι του κρατάει το λιχνιστήρι για να ξεκαθαρίσει το αλώνι του και να συνάξει το σιτάρι στην αποθήκη του · το άχυρο όμως θα το κάψει με φωτιά που δε σβήνει ποτέ » .
42003018	Και με πολλές άλλες προτροπές ακόμη κήρυττε στο λαό το χαρμόσυνο μήνυμα .
42003019	Επειδή όμως ο Ιωάννης κατηγορούσε τον Ηρώδη τον τετράρχη γιατί είχε για γυναίκα τη γυναίκα του αδερφού του , την Ηρωδιάδα , καθώς και για πολλές άλλες φαύλες πράξεις ,
42003020	ο Ηρώδης πρόσθεσε σ ’ όλες αυτές και τούτο : έκλεισε τον Ιωάννη στη φυλακή .
42003021	Όταν βαφτίστηκαν όλοι , βαφτίστηκε κι ο Ιησούς · και την ώρα που προσευχόταν , άνοιξε ο ουρανός
42003022	και κατέβηκε σ ’ αυτόν το Άγιο Πνεύμα με ορατή μορφή , σαν περιστέρι . Τότε ήρθε μια φωνή από τον ουρανό που έλεγε : « Εσύ είσαι ο αγαπημένος μου Υιός , εσύ είσαι ο εκλεκτός μου » .
42003023	Αυτός ήταν ο Ιησούς , που όταν άρχισε το έργο του ήταν περίπου τριάντα χρόνων · καθώς νόμιζαν , ήταν γιος του Ιωσήφ , του Ηλί ,
42003024	του Ματθάν , του Λευί , του Μελχί , του Ιωαννά , του Ιωσήφ ,
42003025	του Ματταθίου , του Αμώς , του Ναούμ , του Εσλίμ , του Ναγγαί ,
42003026	του Μαάθ , του Ματταθίου , του Σεμεΐ , του Ιωσήχ , του Ιωδά ,
42003027	του Ιωαννάν , του Ρησά , του Ζοροβάβελ , του Σαλαθιήλ , του Νηρί ,
42003028	του Μελχί , του Αδδί , του Κωσάμ , του Ελμωδάμ , του Ηρ ,
42003029	του Ιωσή , του Ελιέζερ , του Ιωρείμ , του Ματθάτ , του Λευί ,
42003030	του Συμεών , του Ιούδα , του Ιωσήφ , του Ιωνά , του Ελιακείμ ,
42003031	του Μελεά , του Μαϊνάν , του Ματταθά , του Νάθαν , του Δαβίδ ,
42003032	του Ιεσσαί , του Ωβήδ , του Βοόζ , του Σαλμών , του Ναασών ,
42003033	του Αμιναδάβ , του Αράμ , του Ιωράμ , του Εσρώμ , του Φαρές , του Ιούδα ,
42003034	του Ιακώβ , του Ισαάκ , του Αβραάμ , του Θάρα , του Ναχώρ ,
42003035	του Σερούχ , του Ραγαύ , του Φάλεκ , του Έβερ , του Σαλά ,
42003036	του Καϊνάν , του Αρφαξάδ , του Σημ , του Νώε , του Λάμεχ ,
42003037	του Μαθουσάλα , του Ενώχ , του Ιάρεδ , του Μαλελεήλ , του Καϊνάν ,
42003038	του Ενώς , του Σηθ , του Αδάμ , του Θεού .
42004001	Ο Ιησούς , έφυγε από τον Ιορδάνη γεμάτος από Πνεύμα Άγιο . Το Πνεύμα τον οδήγησε στην έρημο ,
42004002	όπου για σαράντα μέρες αντιμετώπιζε τους πειρασμούς του διαβόλου . Τις σαράντα αυτές μέρες δεν έφαγε τίποτε και , όταν συμπληρώθηκαν , πείνασε .
42004003	Τότε ο διάβολος του είπε : « Αν είσαι Υιός του Θεού , πες σ ’ αυτή την πέτρα να γίνει ψωμί » .
42004004	Ο Ιησούς του απάντησε : « Η Γραφή λέει ότι ο άνθρωπος δε ζει μόνο με ψωμί , αλλά με κάθε λόγο που βγαίνει απ ’ το στόμα του Θεού » .
42004005	Ύστερα ο διάβολος τον ανέβασε σ ’ ένα ψηλό βουνό , του έδειξε σε μια στιγμή όλα τα βασίλεια της οικουμένης ,
42004006	και του είπε : « Θα σου δώσω όλη αυτήν την εξουσία και τη λαμπρότητα αυτών των βασιλείων · σ ’ εμένα έχει παραδοθεί και τη δίνω σ ’ όποιον εγώ θέλω .
42004007	Αν , λοιπόν , με προσκυνήσεις , θα είναι όλη δική σου » .
42004008	Απαντώντας ο Ιησούς του είπε : « Φύγε από μπροστά μου σατανά . Η Γραφή λέει : Τον Κύριο το Θεό σου θα προσκυνάς και μόνο αυτόν θα λατρεύεις » .
42004009	Τότε ο διάβολος τον πήγε στα Ιεροσόλυμα και τον έστησε στο πιο ψηλό μέρος του ναού και του είπε : « Αν είσαι Υιός του Θεού , πέσε από ’ δω κάτω ·
42004010	γιατί η Γραφή λέει ότι : Θα δώσει για σένα εντολή στους αγγέλους να σε προφυλάξουν · Θα σε σηκώσουν στα χέρια , για να μη σκοντάψει το πόδι σου σε καμιά πέτρα » .
42004011	 κι ακόμη : Θα σε σηκώσουν στα χέρια , για να μη σκοντάψει το πόδι σου σε καμιά πέτρα » .
42004012	 Ο Ιησούς του απάντησε : « Η Γραφή λέει ότι δεν πρέπει να βάζεις σε δοκιμασία τον Κύριο το Θεό σου » .
42004013	 Αφού ο διάβολος τελείωσε με όλους τους πειρασμούς , έφυγε προσωρινά απ ’ αυτόν .
42004014	Ο Ιησούς επέστρεψε γεμάτος με τη δύναμη του Πνεύματος στη Γαλιλαία και η φήμη του διαδόθηκε σε όλα τα περίχωρα .
42004015	Δίδασκε στις συναγωγές τους και τον τιμούσαν όλοι .
42004016	Ύστερα ήρθε στη Ναζαρέτ , όπου είχε μεγαλώσει . Το Σάββατο πήγε όπως συνήθιζε στη συναγωγή και σηκώθηκε να διαβάσει τις Γραφές .
42004017	Του έδωσαν το χειρόγραφο με τα λόγια του προφήτη Ησαΐα . Ο Ιησούς το ξετύλιξε και βρήκε το σημείο όπου ήταν γραμμένο το εξής :
42004018	Το Πνεύμα του Κυρίου με κατέχει , γιατί ο Κύριος με έχρισε και μ ’ έστειλε ν ’ αναγγείλω το χαρμόσυνο μήνυμα στους φτωχούς να θεραπεύσω τους συντριμμένους ψυχικά .
42004019	Στους αιχμαλώτους να κηρύξω απελευθέρωση και στους τυφλούς ότι θα βρουν το φως τους , να φέρω λευτεριά στους τσακισμένους , να αναγγείλω του καιρού τον ερχομό που ο Κύριος θα φέρει τη σωτηρία στο λαό του .
42004020	 Ύστερα τύλιξε το χειρόγραφο , το έδωσε στον υπηρέτη και κάθισε . Τα μάτια όλων στη συναγωγή ήταν προσηλωμένα πάνω του .
42004021	 Άρχισε τότε να τους λέει : « Σήμερα βρίσκει την εκπλήρωσή της η προφητεία που μόλις ακούσατε » .
42004022	Όλοι συμφωνούσαν μαζί του · θαύμαζαν για τα γεμάτα χάρη λόγια που έβγαιναν από το στόμα του , και ρωτούσαν : « Αυτός δεν είναι ο γιος του Ιωσήφ ; »
42004023	Εκείνος τους απάντησε : « Ασφαλώς θα μου πείτε την παροιμία που λέει , “ γιατρέ , γιάτρεψε τον εαυτό σου . Όσα ακούσαμε ότι έγιναν στην Καπερναούμ κάνε τα κι εδώ στην πατρίδα σου ” .
42004024	Σας βεβαιώνω » , πρόσθεσε , « πως κανένας προφήτης δεν είναι δεκτός στην πατρίδα του .
42004025	Πράγματι , την εποχή του προφήτη Ηλία υπήρχαν πολλές χήρες στον Ισραήλ . Τότε ο ουρανός δεν είχε βρέξει για τρία χρόνια και έξι μήνες και μεγάλη πείνα είχε πέσει σ ’ όλη τη γη .
42004026	Ο Θεός όμως δεν έστειλε τον Ηλία σε καμιά απ ’ αυτές , παρά μόνο σε μια χήρα στα Σάρεπτα της Σιδωνίας .
42004027	Επίσης την εποχή του προφήτη Ελισαίου υπήρχαν πολλοί λεπροί ανάμεσα στους Ισραηλίτες , κανένας όμως απ ’ αυτούς δεν καθαρίστηκε , εκτός από το Νεεμάν το Σύρο » .
42004028	Όταν τ ’ άκουσαν αυτά μέσα στη συναγωγή εξοργίστηκαν όλοι .
42004029	Σηκώθηκαν τότε και έβγαλαν τον Ιησού έξω από την πόλη και τον έφεραν ως την άκρη του βουνού , πάνω στο οποίο ήταν χτισμένη , για να τον ρίξουν στον γκρεμό .
42004030	Αυτός όμως πέρασε απ ’ ανάμεσά τους και έφυγε .
42004031	Κατέβηκε στην Καπερναούμ , πόλη της Γαλιλαίας , και το Σάββατο τους δίδασκε ·
42004032	όλοι έμεναν κατάπληκτοι με τη διδασκαλία του , γιατί μιλούσε με αυθεντία .
42004033	Στη συναγωγή ήταν κάποιος που κατεχόταν από πονηρό δαιμονικό πνεύμα . Αυτός φώναξε με δυνατή φωνή :
42004034	« Ε ! Τι δουλειά έχεις εσύ μ ’ εμάς , Ιησού Ναζαρηνέ ; Ήρθες να μας αφανίσεις ; Σε ξέρω ποιος είσαι · είσαι ο εκλεκτός του Θεού » .
42004035	Ο Ιησούς επιτίμησε το πνεύμα λέγοντάς του : « Πάψε να μιλάς και βγες απ ’ αυτόν » . Τότε το δαιμόνιο , αφού τον έριξε κάτω ανάμεσά τους , βγήκε απ ’ αυτόν χωρίς καθόλου να τον βλάψει .
42004036	Όλους τούς έπιασε δέος και έλεγαν ο ένας στον άλλο : « Τι λόγος είναι αυτός ! Με εξουσία και δύναμη διατάζει τα πονηρά πνεύματα και βγαίνουν » .
42004037	Έτσι η φήμη του απλωνόταν παντού στην περιοχή .
42004038	Όταν ο Ιησούς έφυγε από τη συναγωγή , πήγε στο σπίτι του Σίμωνα . Η πεθερά του Σίμωνα υπέφερε από υψηλό πυρετό , και τον παρακάλεσαν να την κάνει καλά .
42004039	Ο Ιησούς ήρθε κοντά της , επιτίμησε τον πυρετό , κι ο πυρετός την άφησε . Εκείνη σηκώθηκε αμέσως και τους υπηρετούσε .
42004040	Όταν έγερνε ο ήλιος , όλοι όσοι είχαν ασθενείς από διάφορες αρρώστιες τούς έφερναν σ ’ αυτόν . Εκείνος τους θεράπευε ακουμπώντας τα χέρια πάνω στον καθένα απ ’ αυτούς .
42004041	Από πολλούς έβγαιναν και δαιμόνια , τα οποία κραύγαζαν και έλεγαν : « Εσύ είσαι ο Μεσσίας , ο Υιός του Θεού » · γιατί ήξεραν ότι αυτός είναι ο Χριστός . Εκείνος όμως τα επιτιμούσε και δεν τα άφηνε να μιλούν .
42004042	Όταν ξημέρωσε , έφυγε και πήγε σ ’ ένα ερημικό μέρος . Ο κόσμος όμως τον αναζητούσε και πήγαν εκεί που ήταν και τον κρατούσαν να μη φύγει από κοντά τους .
42004043	Εκείνος τους έλεγε : « Πρέπει να αναγγείλω το χαρμόσυνο μήνυμα για τη βασιλεία του Θεού και στις άλλες πόλεις , γιατί αυτόν το σκοπό έχει η αποστολή μου » .
42004044	Ύστερα απ ’ αυτό δίδασκε στις συναγωγές της Γαλιλαίας .
42005001	Καθώς τα πλήθη συνωστίζονταν κάποτε γύρω του για ν ’ ακούσουν το λόγο του Θεού κι εκείνος στεκόταν στην όχθη της λίμνης Γεννησαρέτ ,
42005002	είδε δύο ψαροκάικα στην άκρη της λίμνης . Οι ψαράδες είχαν κατεβεί απ ’ αυτά και έπλεναν τα δίχτυα .
42005003	Εκείνος ανέβηκε σ ’ ένα από τα ψαροκάικα , σ ’ αυτό που ήταν του Σίμωνα , και τον παρακάλεσε να τραβηχτεί λίγο από την ξηρά . Κάθισε στο ψαροκάικο και απ ’ αυτό δίδασκε τα πλήθη .
42005004	Όταν τελείωσε την ομιλία του , είπε στο Σίμωνα : « Πήγαινε στα βαθιά και ρίξτε τα δίχτυα σας για ψάρεμα » .
42005005	Ο Σίμων του αποκρίθηκε : « Διδάσκαλε , όλη τη νύχτα παιδευόμασταν και δεν πιάσαμε τίποτε · επειδή όμως το λες εσύ , θα ρίξω το δίχτυ » .
42005006	Το έριξαν κι έπιασαν πάρα πολλά ψάρια , τόσα που το δίχτυ τους άρχισε να σκίζεται .
42005007	Με νεύματα ειδοποίησαν τους συνεταίρους τους , που ήταν στο άλλο πλοίο να έρθουν να τους βοηθήσουν . Εκείνοι ήρθαν και γέμισαν και τα δύο ψαροκάικα σε σημείο που να κινδυνεύουν να βυθιστούν .
42005008	Όταν ο Σίμων Πέτρος είδε τι έγινε , έπεσε στα γόνατα του Ιησού και του είπε : « Βγες από το καΐκι μου , Κύριε , γιατί είμαι άνθρωπος αμαρτωλός » .
42005009	Αυτά τα είπε γιατί είχε κυριευτεί από δέος , αυτός και όλοι όσοι ήταν μαζί του , για τα πολλά ψάρια που είχαν πιάσει .
42005010	Το ίδιο συνέβη και με τα παιδιά του Ζεβεδαίου , τον Ιάκωβο και τον Ιωάννη , που ήταν συνεργάτες του Σίμωνα . Ο Ιησούς τότε είπε στο Σίμωνα : « Μη φοβάσαι , από τώρα θα ψαρεύεις ανθρώπους » .
42005011	Ύστερα , αφού τράβηξαν τα ψαροκάικα στη στεριά , άφησαν τα πάντα και τον ακολούθησαν .
42005012	Ο Ιησούς βρισκόταν κάποτε σε μια πόλη . Ένας άνθρωπος γεμάτος λέπρα , μόλις τον είδε , έπεσε με το πρόσωπο στη γη και τον παρακαλούσε : « Κύριε , αν θέλεις , μπορείς να με καθαρίσεις από τη λέπρα » .
42005013	Εκείνος άπλωσε το χέρι του , τον άγγιξε και είπε : « Θέλω · να καθαριστείς από τη λέπρα » . Αμέσως η λέπρα έφυγε από πάνω του .
42005014	Ο Ιησούς τον διέταξε να μην πει τίποτα σε κανέναν · « για να τους αποδείξεις όμως ότι θεραπεύτηκες » , του λέει , « πήγαινε να δείξεις τον εαυτό σου στον ιερέα και πρόσφερε για τον καθαρισμό σου ό , τι έχει καθορίσει ο Μωυσής » .
42005015	Η φήμη του , λοιπόν , απλωνόταν όλο και περισσότερο , και πλήθος ανθρώπων πήγαιναν κοντά του να τον ακούσουν και να τους θεραπεύσει απ ’ τις αρρώστιες τους .
42005016	Εκείνος όμως αποσυρόταν σε ερημικά μέρη και προσευχόταν .
42005017	Μια μέρα που ο Ιησούς δίδασκε , κοντά του κάθονταν Φαρισαίοι και δάσκαλοι του νόμου , οι οποίοι είχαν έρθει από κάθε χωριό της Γαλιλαίας και της Ιουδαίας , καθώς κι από την Ιερουσαλήμ . Ο Θεός τού είχε δώσει τη δύναμη να θεραπεύει τους αρρώστους .
42005018	Την ώρα εκείνη κάποιοι άντρες έφεραν πάνω σ ’ ένα κρεβάτι έναν παράλυτο , και προσπαθούσαν να τον βάλουν μέσα στο σπίτι και να τον αποθέσουν μπροστά του .
42005019	Επειδή δεν βρήκαν τρόπο να τον περάσουν μέσα εξαιτίας του πλήθους , ανέβηκαν στη στέγη και τον κατέβασαν ανάμεσα από τα κεραμίδια μαζί με το κρεβάτι στη μέση , μπροστά στον Ιησού .
42005020	Εκείνος όταν είδε την πίστη τους είπε : « Άνθρωπέ μου , σου έχουν συγχωρηθεί οι αμαρτίες σου » .
42005021	Οι γραμματείς και οι Φαρισαίοι άρχισαν να λένε από μέσα τους : « Μα ποιος είν ’ αυτός , που με τα λόγια του προσβάλλει το Θεό ; Ποιος μπορεί να συγχωρεί αμαρτίες , εκτός από το Θεό ; »
42005022	Ο Ιησούς κατάλαβε τις σκέψεις τους και τους αποκρίθηκε : « Τι σκέφτεστε μέσα σας ;
42005023	Τι είναι ευκολότερο : να πω “ σου έχουν συγχωρηθεί οι αμαρτίες σου ” ή να πω , “ σήκω και περπάτα ” ;
42005024	Για να μάθετε , λοιπόν , ότι ο Υιός του Ανθρώπου έχει την εξουσία να συγχωρεί αμαρτίες πάνω στη γη » — λέει στον παράλυτο : « Σ ’ εσένα το λέω : σήκω , πάρε το κρεβάτι σου και πήγαινε στο σπίτι σου » .
42005025	Εκείνος σηκώθηκε αμέσως μπροστά τους , πήρε το κρεβάτι στο οποίο ήταν κατάκοιτος και πήγε στο σπίτι του δοξάζοντας το Θεό .
42005026	Όλοι έμειναν κατάπληκτοι και δόξαζαν το Θεό . Γεμάτοι δέος έλεγαν : « Σήμερα είδαμε παράδοξα πράγματα ! »
42005027	Ύστερα απ ’ αυτά βγήκε έξω και είδε έναν τελώνη , που ονομαζόταν Λευί , να κάθεται στο τελωνείο και του είπε : « Ακολούθησέ με » .
42005028	Εκείνος τα εγκατέλειψε όλα , σηκώθηκε και τον ακολούθησε ,
42005029	και του έκανε πλούσιο τραπέζι σπίτι του . Μαζί τους στο τραπέζι ήταν πολύς κόσμος , τελώνες και άλλοι άνθρωποι .
42005030	Οι Φαρισαίοι , και οι γραμματείς που ανήκαν στην παράταξή τους , διαμαρτύρονταν στους μαθητές του και τους έλεγαν : « Γιατί τρώτε και πίνετε μαζί με τελώνες και αμαρτωλούς ; »
42005031	Ο Ιησούς τους απάντησε : « Δεν έχουν ανάγκη από γιατρό οι υγιείς , αλλά οι άρρωστοι ·
42005032	δεν ήρθα να καλέσω σε μετάνοια τους δικαίους , αλλά τους αμαρτωλούς » .
42005033	Τότε εκείνοι του είπαν : « Γιατί οι μαθητές του Ιωάννη νηστεύουν συχνά και κάνουν και προσευχές , το ίδιο και οι μαθητές των Φαρισαίων , ενώ οι δικοί σου τρώνε και πίνουν ; »
42005034	Ο Ιησούς τους απάντησε : « Μπορείτε να κάνετε τους φίλους του γαμπρού να νηστεύουν όσον καιρό είναι μαζί τους ο γαμπρός ;
42005035	Θα έρθουν όμως μέρες που θα τους πάρουν από κοντά τους το γαμπρό , και τότε θα νηστέψουν τις μέρες εκείνες » .
42005036	Τους είπε ακόμη και μια παραβολή : « Κανένας δεν σκίζει καινούριο ύφασμα για να βάλει μπάλωμα σε παλιό , γιατί τότε και το καινούριο ύφασμα θα σκιστεί , και το μπάλωμα από το καινούριο δε θα ταιριάσει με το παλιό .
42005037	Επίσης , κανένας δε βάζει καινούριο κρασί σε παλιά ασκιά · γιατί το καινούριο κρασί θα κάνει τα ασκιά να σκάσουν , κι έτσι κι αυτό θα χυθεί και τα ασκιά θα καταστραφούν .
42005038	Πρέπει , λοιπόν , το καινούριο κρασί να μπαίνει σε καινούρια ασκιά , και έτσι θα διατηρούνται και τα δύο .
42005039	Επίσης , κανένας που πίνει παλιό κρασί δε θέλει αμέσως καινούριο , γιατί κρίνει ότι το παλιό είναι καλύτερο » .
42006001	Το δεύτερο Σάββατο μετά το πρώτο του Πάσχα , συνέβη να περνάει ο Ιησούς μέσα από σπαρμένα χωράφια . Οι μαθητές του έκοβαν στάχυα , τα έτριβαν με τα χέρια και έτρωγαν τους σπόρους .
42006002	Κάποιοι Φαρισαίοι τότε τους είπαν : « Γιατί κάνετε κάτι που δεν επιτρέπεται από το νόμο να γίνεται το Σάββατο ; »
42006003	Κι ο Ιησούς τους απάντησε : « Ούτε κι αυτό δεν το διαβάσατε στη Γραφή , που έκανε ο Δαβίδ όταν πείνασαν αυτός και οι σύντροφοί του ;
42006004	Μπήκε στο ναό του Θεού , πήρε κι έφαγε κι έδωσε και στους άντρες του τους άρτους της προθέσεως , που δεν επιτρέπεται από το νόμο να φάνε παρά μόνο οι ιερείς » .
42006005	Και τους είπε καταλήγοντας : « Ο Υιός του Ανθρώπου εξουσιάζει και το Σάββατο » .
42006006	Ένα άλλο Σάββατο , μπήκε ο Ιησούς στη συναγωγή και δίδασκε . Εκεί ήταν ένας άνθρωπος με παράλυτο το δεξί του χέρι .
42006007	Οι γραμματείς και οι Φαρισαίοι , λοιπόν , πρόσεχαν να δουν αν θα θεραπεύσει κανέναν το Σάββατο , για να βρουν αφορμή να τον κατηγορήσουν .
42006008	Ο Ιησούς , που γνώριζε τους διαλογισμούς τους , είπε στον άνθρωπο με το παράλυτο χέρι : « Σήκω και στάσου στη μέση » . Εκείνος σηκώθηκε και στάθηκε .
42006009	Τότε ο Ιησούς είπε στους γραμματείς και στους Φαρισαίους : « Θα σας κάνω ένα ερώτημα : Τι επιτρέπει ο νόμος να κάνει κανείς το Σάββατο ; να κάνει καλό ή να κάνει κακό ; να σώσει μια ζωή ή να την αφήσει να χαθεί ; »
42006010	Κι αφού έριξε τη ματιά του σ ’ όλους αυτούς γύρω , είπε στον παράλυτο : « Τέντωσε το χέρι σου » . Αυτός το έκανε , και το χέρι του έγινε καλά σαν το άλλο .
42006011	Εκείνοι τότε έγιναν έξω φρενών και συζητούσαν μεταξύ τους τι θα ’ πρεπε να κάνουν εναντίον του Ιησού .
42006012	Εκείνες τις ημέρες ανέβηκε ο Ιησούς στο βουνό για να προσευχηθεί . Όλη τη νύχτα προσευχόταν στο Θεό .
42006013	Όταν ξημέρωσε , φώναξε κοντά του τους μαθητές του κι απ ’ αυτούς διάλεξε δώδεκα , τους οποίους ονόμασε αποστόλους :
42006014	Το Σίμωνα , που του έδωσε το όνομα Πέτρος , και τον αδερφό του τον Ανδρέα · τον Ιάκωβο , τον Ιωάννη , το Φίλιππο , το Βαρθολομαίο ·
42006015	το Ματθαίο , το Θωμά , τον Ιάκωβο , γιο του Αλφαίου , το Σίμωνα , που λεγόταν Ζηλωτής ·
42006016	τον Ιούδα , γιο του Ιακώβου , και τον Ιούδα τον Ισκαριώτη , αυτόν που έγινε προδότης .
42006017	Ο Ιησούς με τους μαθητές του κατέβηκε από το βουνό και στάθηκε σε μια πεδιάδα . Ένα μεγάλο πλήθος μαθητών του , καθώς και πολύς λαός απ ’ όλη την Ιουδαία , από την Ιερουσαλήμ και τις παραλιακές πόλεις της Τύρου και της Σιδώνας
42006018	είχαν πάει εκεί για να τον ακούσουν και για να θεραπευτούν από τις αρρώστιες τους . Ήρθαν ακόμα και όσοι υπέφεραν από ακάθαρτα πνεύματα · όλοι αυτοί θεραπεύτηκαν .
42006019	Όλος ο κόσμος προσπαθούσε να τον αγγίξει , γιατί μια δύναμη έβγαινε από πάνω του και θεράπευε τους πάντες .
42006020	Τότε ο Ιησούς στράφηκε προς τους μαθητές του και τους είπε : « Μακάριοι εσείς οι φτωχοί , γιατί δική σας είναι η βασιλεία του Θεού .
42006021	Μακάριοι εσείς που τώρα πεινάτε , γιατί θα σας χορτάσει ο Θεός . Μακάριοι εσείς που τώρα κλαίτε , γιατί θα χαρείτε .
42006022	Μακάριοι είστε , άμα σας μισήσουν οι άνθρωποι και σας διώξουν απ ’ τις συναγωγές και σας χλευάσουν και δυσφημίσουν το όνομά σας εξαιτίας του Υιού του Ανθρώπου .
42006023	 Χαρείτε όταν συμβεί αυτό , κι από χαρά σκιρτήστε · γιατί ο Θεός θα σας ανταμείψει με το παραπάνω στον ουρανό . Τα ίδια έκαναν και οι πρόγονοί τους στους προφήτες .
42006024	Αλίμονο όμως σ ’ εσάς τους πλουσίους , γιατί την αμοιβή σας την έχετε πάρει ήδη σ ’ αυτό τον κόσμο .
42006025	Αλίμονο σ ’ εσάς που τώρα είστε χορτάτοι γιατί θα πεινάσετε . Αλίμονο σ ’ εσάς που τώρα γελάτε , γιατί θα θρηνήσετε και θα κλάψετε .
42006026	Αλίμονο αν όλοι οι άνθρωποι σας επαινούν , γιατί το ίδιο έκαναν κι οι πρόγονοί τους στους ψευδοπροφήτες » .
42006027	« Σ ’ εσάς όμως που μ ’ ακούτε λέω : Αγαπάτε τους εχθρούς σας , ευεργετείτε όσους σας μισούν ·
42006028	δίνετε ευχές σ ’ όσους σας δίνουν κατάρες , προσεύχεστε γι ’ αυτούς που σας κακομεταχειρίζονται .
42006029	» Σ ’ όποιον σε χαστουκίζει στο ένα μάγουλο , γύριζε και το άλλο · κι αν κάποιος σου πάρει το πανωφόρι , μην τον εμποδίσεις να πάρει και το πουκάμισο .
42006030	Σ ’ όποιον σου ζητάει κάτι δίνε το , κι αν κάποιος σου πάρει αυτό που σου ανήκει , μη ζητάς να σου το επιστρέψει .
42006031	Όπως θέλετε να σας συμπεριφέρονται οι άνθρωποι , έτσι ακριβώς να συμπεριφέρεστε κι εσείς σ ’ αυτούς .
42006032	Γιατί , αν αγαπάτε αυτούς που σας αγαπούν , ποια εύνοια περιμένετε από το Θεό ; Αφού και οι αμαρτωλοί αγαπούν αυτούς που τους αγαπούν .
42006033	Κι αν κάνετε καλό σ ’ αυτούς που σας κάνουν καλό , ποια εύνοια περιμένετε από το Θεό ; Και οι αμαρτωλοί το ίδιο κάνουν .
42006034	Αν δανείζετε σ ’ όσους ελπίζετε να σας τα επιστρέψουν , ποια εύνοια περιμένετε από το Θεό ; Και οι αμαρτωλοί δανείζουν στους ομοίους τους για να τα πάρουν πίσω .
42006035	» Αντίθετα , εσείς ν ’ αγαπάτε τους εχθρούς σας , να κάνετε το καλό και να δανείζετε , χωρίς να περιμένετε να πάρετε πίσω τίποτα . Έτσι , ο Θεός , που είναι καλός ακόμα και με τους αχάριστους και τους κακούς , θα σας ανταμείψει με το παραπάνω και θα σας κάνει παιδιά του .
42006036	Να είστε λοιπόν σπλαχνικοί , όπως σπλαχνικός είναι κι ο Θεός Πατέρας σας » .
42006037	« Μην κρίνετε τους συνανθρώπους σας , για να μη σας κρίνει κι εσάς ο Θεός . Μην τους καταδικάζετε , για να μη σας καταδικάσει κι εσάς ο Θεός . Συγχωρείτε , για να σας συγχωρήσει κι εσάς ο Θεός .
42006038	Δίνετε , για να σας δώσει κι εσάς ο Θεός . Η δωρεά του θα είναι πλούσια , άφθονη , τέλεια και ξέχειλη · γιατί , ό , τι μέτρο χρησιμοποιείτε για τους άλλους , το ίδιο θα χρησιμοποιήσει και για σας ο Θεός » .
42006039	Επίσης τους είπε ο Ιησούς και μια παρομοίωση : « Μπορεί ένας τυφλός να οδηγήσει έναν άλλον τυφλό ; Δεν θα πέσουν κι οι δυο στο χαντάκι ;
42006040	Ένας μαθητής δεν μπορεί να είναι πάνω από το δάσκαλό του · όποιος όμως καταρτιστεί τέλεια , μπορεί να φτάσει το δάσκαλό του .
42006041	» Γιατί βλέπεις το σκουπιδάκι στο μάτι του αδερφού σου και δε νιώθεις ολόκληρο δοκάρι που είναι στο δικό σου μάτι ;
42006042	Πώς μπορείς να λες στον αδερφό σου , “ αδερφέ , άφησε να βγάλω το σκουπιδάκι από το μάτι σου ” , όταν εσύ ο ίδιος δε βλέπεις ολόκληρο δοκάρι στο μάτι σου ; Υποκριτή ! Βγάλε πρώτα από το μάτι σου το δοκάρι και τότε θα δεις καθαρά και θα μπορέσεις να βγάλεις το σκουπιδάκι από το μάτι του αδερφού σου » .
42006043	« Ένα καλό δέντρο δεν κάνει άχρηστο καρπό , ούτε πάλι ένα άχρηστο δέντρο μπορεί να κάνει καλό καρπό .
42006044	Κάθε δέντρο αναγνωρίζεται από τον καρπό που παράγει . Δε μαζεύουμε σύκα απ ’ τ ’ αγκάθια ούτε τρυγάμε σταφύλια από τα βάτα .
42006045	Ο καλός άνθρωπος βγάζει το καλό από το αγαθό απόθεμα της καρδιάς του , κι ο κακός από το κακό απόθεμα της καρδιάς του βγάζει το κακό . Γιατί , το στόμα του ανθρώπου μιλάει από το περίσσευμα της καρδιάς » .
42006046	« Γιατί με προσφωνείτε “ Κύριε , Κύριε ” και δεν εφαρμόζετε αυτά που σας λέω ;
42006047	Όποιος έρχεται σ ’ εμένα κι ακούει τα λόγια μου και τα εφαρμόζει , θα σας δείξω με ποιον μοιάζει :
42006048	Μοιάζει με έναν που για να χτίσει το σπίτι του , έσκαψε βαθιά , κι έβαλε τα θεμέλια πάνω σ ’ ένα βράχο . Έτσι όταν έγινε πλημμύρα κι έπεσαν ποτάμι τα νερά πάνω στο σπίτι , δεν μπόρεσαν να το σαλέψουν , γιατί είχε θεμελιωθεί πάνω στο βράχο .
42006049	Αντίθετα , αυτός που ακούει τα λόγια μου και δεν τα εφαρμόζει , μοιάζει με έναν , που έχτισε το σπίτι του πάνω στο χώμα , χωρίς θεμέλια . Μόλις έπεσαν ποτάμι τα νερά πάνω στο σπίτι , γκρεμίστηκε και η ζημιά που έπαθε ήταν μεγάλη » .
42007001	Όταν τελείωσε ο Ιησούς τη διδασκαλία του προς το λαό , πήγε στην Καπερναούμ .
42007002	Εκεί ο δούλος κάποιου εκατόνταρχου ήταν βαριά άρρωστος , ετοιμοθάνατος . Ο εκατόνταρχος , που αγαπούσε πολύ το δούλο του ,
42007003	όταν άκουσε για τον Ιησού , έστειλε Ιουδαίους πρεσβυτέρους να τον παρακαλέσουν να έρθει να σώσει το δούλο του .
42007004	Εκείνοι πήγαν στον Ιησού και τον θερμοπαρακαλούσαν : « Αξίζει να τον βοηθήσεις » , του έλεγαν ,
42007005	« γιατί αγαπάει το έθνος μας , και τη συναγωγή αυτός μας την έχτισε » .
42007006	Όταν όμως ο Ιησούς προχωρώντας μαζί τους είχε κιόλας φτάσει κοντά στο σπίτι , ο εκατόνταρχος έστειλε φίλους και του είπε : « Κύριε , μην κάνεις τον κόπο · δεν είμαι άξιος να σε δεχτώ στο σπίτι μου ·
42007007	γι ’ αυτό και δε θεώρησα τον εαυτό μου άξιο να σ ’ επισκεφθεί . Ένα λόγο πες μόνο , και θα γιατρευτεί ο δούλος μου .
42007008	Εγώ ξέρω από εξουσία · είμαι άνθρωπος κάτω από εξουσία κι έχω και στρατιώτες στη διοίκησή μου . Στον ένα λέω “ πήγαινε ” και πηγαίνει , στον άλλο λέω “ έλα ” κι έρχεται , και στο δούλο μου “ κάνε αυτό ” και το κάνει » .
42007009	Όταν άκουσε αυτά τα λόγια ο Ιησούς , τον θαύμασε · και γυρίζοντας προς το πλήθος που τον ακολουθούσε είπε : « Σας βεβαιώνω πως τέτοια πίστη ούτε ανάμεσα στους Ισραηλίτες δε βρήκα ! »
42007010	Όταν οι φίλοι του εκατόνταρχου γύρισαν στο σπίτι , βρήκαν τον άρρωστο δούλο θεραπευμένο .
42007011	Ύστερα πήγε ο Ιησούς σε μια πόλη που λεγόταν Ναΐν . Μαζί του ήταν αρκετοί μαθητές του και πολύ πλήθος .
42007012	Την ώρα που πλησίαζαν στην πύλη της πόλης , έβγαζαν ένα νεκρό , το μονάκριβο γιο μιας μάνας , που μάλιστα ήταν χήρα . Κόσμος πολύς από την πόλη τη συνόδευε .
42007013	Όταν είδε τη χήρα ο Κύριος , τη σπλαχνίστηκε και της είπε : « Μην κλαις » .
42007014	Έπειτα προχώρησε , ακούμπησε τη σορό , και αφού στο μεταξύ αυτοί που βαστούσαν το φέρετρο σταμάτησαν , είπε : « Νεαρέ , σε διατάζω να σηκωθείς » .
42007015	Ο νεκρός ανακάθισε κι άρχισε να μιλάει . Ο Ιησούς τότε τον παρέδωσε στη μητέρα του .
42007016	Όλους τους κυρίεψε δέος και δόξαζαν το Θεό : « Μεγάλος προφήτης » , έλεγαν , « εμφανίστηκε ανάμεσά μας ! » και : « Ο Θεός ήρθε να σώσει το λαό του ! »
42007017	Έτσι διαδόθηκε αυτή η φήμη για τον Ιησού σ ’ ολόκληρη την Ιουδαία και στα περίχωρα .
42007018	Οι μαθητές του Ιωάννη του Βαπτιστή τον πληροφόρησαν για όλα όσα συνέβησαν .
42007019	Τότε ο Ιωάννης φώναξε δύο από τους μαθητές του και τους έστειλε να ρωτήσουν τον Ιησού : « Εσύ είσαι ο Μεσσίας που είναι να έρθει ή να περιμένουμε κανέναν άλλο ; »
42007020	Αυτοί πήγαν στον Ιησού και του είπαν : « Ο Ιωάννης ο Βαπτιστής μάς έστειλε σ ’ εσένα και ρωτάει αν εσύ είσαι ο Μεσσίας που πρόκειται να έρθει ή να περιμένουμε άλλον » .
42007021	Εκείνη την ώρα ο Ιησούς είχε γιατρέψει πολλούς αρρώστους , βαριά ασθενείς και δαιμονισμένους , και χάρισε το φως σε πολλούς τυφλούς .
42007022	Έτσι γύρισε και τους είπε : « Να πάτε να πείτε στον Ιωάννη αυτά που είδατε κι ακούσατε : Τυφλοί ξαναβλέπουν , κουτσοί περπατούν , λεπροί καθαρίζονται , κουφοί ακούν , νεκροί ανασταίνονται , φτωχοί ακούνε το χαρμόσυνο άγγελμα .
42007023	 Και μακάριος είναι όποιος δε χάσει την εμπιστοσύνη του σ ’ εμένα » .
42007024	Όταν έφυγαν οι μαθητές του Ιωάννη , ο Ιησούς άρχισε να μιλάει στον κόσμο για τον Ιωάννη : « Τι βγήκατε να δείτε στην έρημο ; Ένα καλάμι που το πάει πέρα δώθε ο άνεμος ;
42007025	Ή μήπως βγήκατε να δείτε κανέναν ντυμένο με πολυτελή ρούχα ; Όσοι φοράνε λαμπρά ρούχα και ζουν με απολαύσεις βρίσκονται στ ’ ανάκτορα .
42007026	Τι βγήκατε λοιπόν να δείτε ; Έναν προφήτη , δεν είν ’ έτσι ; Ναι , σας βεβαιώνω μάλιστα πως αυτός είναι περισσότερο από προφήτης .
42007027	Είναι αυτός για τον οποίο λέει η Γραφή : Εγώ στέλνω τον αγγελιοφόρο μου πριν από σένα , για να προετοιμάσει το δρόμο σου .
42007028	 Σας βεβαιώνω πως μάνα δε γέννησε ως τώρα προφήτη πιο μεγάλο από τον Ιωάννη το Βαπτιστή · ο πιο μικρός όμως στη βασιλεία του Θεού είναι μεγαλύτερός του » .
42007029	 Όλος ο κόσμος , που άκουσε το κήρυγμα του Ιωάννη , ακόμη και οι τελώνες , βαφτίστηκαν απ ’ αυτόν , γιατί πίστεψαν πως τον είχε στείλει ο Θεός .
42007030	 Αντίθετα , οι Φαρισαίοι και οι νομοδιδάσκαλοι , με το να μη βαφτιστούν από τον Ιωάννη , αρνήθηκαν αυτό που ήθελε ο Θεός γι ’ αυτούς
42007031	« Με τι , λοιπόν , να παρομοιάσω τη σημερινή γενιά των ανθρώπων ; Με τι μοιάζουν ;
42007032	Μοιάζουν με τα παιδιά που κάθονται στην αγορά , και η μια ομάδα φωνάζει στην άλλη και λέει : “ σας παίξαμε με τη φλογέρα χαρούμενα τραγούδια , μα εσείς δε χορέψατε · σας τραγουδήσαμε μοιρολόγια , μα εσείς δεν κλάψατε ” .
42007033	Το ίδιο κάνετε κι εσείς : Ήρθε ο Ιωάννης ο Βαπτιστής που δεν έτρωγε φαΐ και δεν έπινε κρασί , και τον βγάλατε δαιμονισμένο .
42007034	Ήρθε ο Υιός του Ανθρώπου , που τρώει και πίνει , και λέτε “ φαγάς και οινοπότης είν ’ αυτός , που κάνει παρέα με τελώνες και αμαρτωλούς ” .
42007035	Και όμως , η σοφία του Θεού δικαιώθηκε στο πρόσωπο όλων των απεσταλμένων της ! »
42007036	Κάποιος Φαρισαίος προσκάλεσε τον Ιησού σε γεύμα . Ο Ιησούς μπήκε στο σπίτι του Φαρισαίου και κάθισε στο τραπέζι .
42007037	Στην πόλη ήταν κάποια αμαρτωλή γυναίκα · όταν άκουσε ότι ο Ιησούς γευματίζει στο σπίτι του Φαρισαίου , έφερε ένα αλαβάστρινο δοχείο με μύρο ,
42007038	στάθηκε πίσω κοντά στα πόδια του και κλαίγοντας τα έβρεχε με τα δάκρυά της και τα σκούπιζε με τα μαλλιά της · τα φιλούσε και τα άλειφε με το μύρο .
42007039	Όταν το είδε αυτό ο Φαρισαίος που τον είχε προσκαλέσει , είπε από μέσα του : « Αν ο άνθρωπος αυτός ήταν προφήτης , θα γνώριζε ποια και τι είδους γυναίκα είναι αυτή που τον αγγίζει · γιατί είναι αμαρτωλή » .
42007040	Ο Ιησούς απάντησε σ ’ αυτές τις σκέψεις του και του είπε : « Σίμων , έχω κάτι να σου πω » . « Πες μου Διδάσκαλε » , είπε εκείνος .
42007041	« Δύο άνθρωποι χρωστούσαν λεφτά σε κάποιον δανειστή · ο ένας πεντακόσια δηνάρια κι ο άλλος πενήντα .
42007042	Επειδή όμως δεν είχαν να τα επιστρέψουν , τα χάρισε και στους δυο . Πες μας λοιπόν , ποιος από τους δυο θα του χρωστάει μεγαλύτερη ευγνωμοσύνη ; »
42007043	Ο Σίμων αποκρίθηκε : « Νομίζω εκείνος στον οποίο χάρισε τα περισσότερα » . « Ορθά έκρινες » , του είπε ο Ιησούς ·
42007044	και ρίχνοντας τη ματιά του στη γυναίκα τού είπε : « Βλέπεις ετούτη τη γυναίκα ; Όταν μπήκα στο σπίτι σου , δε μου έπλυνες με νερό τα πόδια . Αυτή , αντίθετα , με δάκρυα μου έπλυνε τα πόδια και μου τα σκούπισε με τα μαλλιά της .
42007045	Ένα φίλημα δε μου ’ δωσες · ενώ αυτή , από τη στιγμή που μπήκε , δεν έπαψε να μου φιλάει τα πόδια .
42007046	Το κεφάλι μου δεν μου το άλειψες με λάδι , ενώ αυτή μου άλειψε με μύρο τα πόδια .
42007047	Γι ’ αυτό , λοιπόν , σε βεβαιώνω πως οι πολλές της αμαρτίες συγχωρήθηκαν , όπως δείχνει η πολλή ευγνωμοσύνη της . Σ ’ όποιον συγχωρούνται λίγες αμαρτίες , αυτός δείχνει λίγη ευγνωμοσύνη » .
42007048	Και στη γυναίκα είπε : « Οι αμαρτίες σου συγχωρήθηκαν » .
42007049	Όσοι κάθονταν μαζί με τον Ιησού στο τραπέζι άρχισαν να λένε μεταξύ τους : « Ποιος είναι αυτός που ακόμη και αμαρτίες συγχωρεί ; »
42007050	Μετά ο Ιησούς είπε στη γυναίκα : « Η πίστη σου σ ’ έσωσε · πήγαινε στο καλό » .
42008001	Λίγον καιρό αργότερα ο Ιησούς περιόδευε από πόλη σε πόλη και από χωριό σε χωριό , κηρύττοντας και φέρνοντας το χαρμόσυνο άγγελμα της βασιλείας του Θεού . Μαζί του ήταν και οι δώδεκα μαθητές του ,
42008002	καθώς και μερικές γυναίκες , που είχαν θεραπευτεί από αρρώστιες και βάσανα , από δαιμονικά πνεύματα και ασθένειες . Αυτές ήταν η Μαρία , που ονομαζόταν Μαγδαληνή , απ ’ την οποία ο Ιησούς είχε βγάλει εφτά δαιμόνια ,
42008003	η Ιωάννα η γυναίκα του Χουζά , αξιωματούχου του Ηρώδη , η Σουσάννα και άλλες πολλές , που χρησιμοποιούσαν τα υπάρχοντά τους για να υπηρετούν τον Ιησού .
42008004	Όταν συγκεντρώθηκε κοντά στον Ιησού πολύς κόσμος , που έρχονταν από διάφορες πόλεις , εκείνος τους είπε μια παραβολή :
42008005	« Βγήκε ο σποριάς για να σπείρει το σπόρο του · καθώς έσπερνε , μερικοί σπόροι έπεσαν στο δρόμο , όπου καταπατήθηκαν και τους έφαγαν τα πουλιά .
42008006	Άλλοι έπεσαν στις πέτρες και , όταν φύτρωσαν , ξεράθηκαν , γιατί δεν είχε υγρασία .
42008007	Άλλοι σπόροι έπεσαν ανάμεσα σε αγκάθια και , όταν αυτά φύτρωσαν μαζί τους , τους έπνιξαν .
42008008	Άλλοι όμως έπεσαν στο γόνιμο έδαφος , φύτρωσαν κι έδωσαν καρπό εκατό φορές περισσότερο » . Αφού τα είπε όλα αυτά , πρόσθεσε με έμφαση : « Όποιος έχει αυτιά για ν ’ ακούει ας τα ακούει » .
42008009	Οι μαθητές του τότε τον ρωτούσαν : « Τι σημαίνει η παραβολή αυτή ; »
42008010	Εκείνος τους απάντησε : « Σ ’ εσάς έδωσε ο Θεός να γνωρίσετε τα μυστήρια της βασιλείας του , ενώ στους υπολοίπους αυτά δίνονται με παραβολές , ώστε να κοιτάζουν αλλά να μη βλέπουν και ν ’ ακούνε αλλά να μην καταλαβαίνουν » .
42008011	« Η παραβολή αυτή σημαίνει το εξής : Ο σπόρος είναι ο λόγος του Θεού .
42008012	Οι σπόροι που έπεσαν στο δρόμο , είναι εκείνοι που άκουσαν το λόγο του Θεού · έρχεται όμως ύστερα ο διάβολος και τον παίρνει απ ’ τις καρδιές τους , για να μην πιστέψουν και σωθούν .
42008013	Οι σπόροι που έπεσαν στο πετρώδες έδαφος , είναι εκείνοι που , όταν ακούσουν το λόγο , τον δέχονται με χαρά , δεν έχουν όμως ρίζα · γι ’ αυτό πιστεύουν για λίγο διάστημα και , όταν έρθει ο καιρός της δοκιμασίας , απομακρύνονται .
42008014	Αυτοί που έπεσαν στ ’ αγκάθια , είναι εκείνοι που άκουσαν το λόγο , συμπορεύονται όμως με τις φροντίδες , με τον πλούτο και τις απολαύσεις της ζωής , πνίγονται απ ’ αυτά και δεν καρποφορούν .
42008015	Με το σπόρο που έπεσε στο γόνιμο έδαφος , εννοούνται όσοι άκουσαν το λόγο με καλή και αγαθή καρδιά , τον φυλάνε μέσα τους και καρποφορούν με υπομονή » .
42008016	« Κανένας όταν ανάβει το λυχνάρι δεν το καλύπτει με κάποιο σκεύος ούτε το βάζει κάτω απ ’ το κρεβάτι . Το τοποθετεί πάνω στο λυχνοστάτη , για να βλέπουν το φως όσοι μπαίνουν στο σπίτι .
42008017	Δεν υπάρχει τίποτε κρυφό που δε θα γίνει φανερό και τίποτε μυστικό που δε θα μαθευτεί και δε θα έρθει στο φως .
42008018	Προσέξτε λοιπόν καλά αυτά που ακούτε , γιατί όποιος έχει θα του δοθεί , και όποιος δεν έχει , κι αυτό που νομίζει ότι έχει θα του αφαιρεθεί » .
42008019	Ήρθαν τότε να συναντήσουν τον Ιησού η μητέρα του και τ ’ αδέρφια του , δεν μπορούσαν όμως να τον πλησιάσουν από τον πολύ κόσμο .
42008020	Τον ειδοποίησαν λοιπόν : « Η μητέρα σου και τ ’ αδέρφια σου στέκονται έξω και θέλουν να σε δουν » .
42008021	Εκείνος τους αποκρίθηκε και τους είπε : « Μητέρα μου και αδέρφια μου είναι αυτοί εδώ που ακούνε το λόγο του Θεού και τον εφαρμόζουν » .
42008022	Μια μέρα ο Ιησούς μπήκε μαζί με τους μαθητές του σ ’ ένα πλοιάριο και τους είπε : « Ας πάμε στην απέναντι όχθη της λίμνης » . Και τράβηξαν στ ’ ανοιχτά .
42008023	Ενώ έπλεαν , εκείνος αποκοιμήθηκε . Ξαφνικά ξέσπασε στη λίμνη ανεμοθύελλα , άρχισαν να μπαίνουν νερά στο πλοιάριο , και κινδύνευαν .
42008024	Τον πλησίασαν τότε οι μαθητές και τον ξύπνησαν λέγοντάς του : « Δάσκαλε , δάσκαλε , χανόμαστε ! » Εκείνος τότε ξύπνησε κι επιτίμησε τον άνεμο και την τρικυμία · σταμάτησαν , κι έγινε γαλήνη .
42008025	Είπε τότε στους μαθητές του : « Πού είναι η πίστη σας ; » Εκείνοι φοβήθηκαν κι έλεγαν με κατάπληξη μεταξύ τους : « Ποιος λοιπόν είναι αυτός , που διατάζει ακόμη και τους ανέμους και τα κύματα και τον υπακούν ; »
42008026	Ο Ιησούς κατέπλευσε στην περιοχή των Γαδαρηνών , που βρίσκεται στην απέναντι όχθη από τη Γαλιλαία .
42008027	Όταν βγήκε στην ξηρά , τον συνάντησε κάποιος άντρας από την πόλη , που είχε μέσα του δαιμόνια από πολύν καιρό . Ρούχο δεν ντυνόταν ούτε έμενε σε σπίτι , αλλά ζούσε στα μνήματα .
42008028	Όταν είδε τον Ιησού , έβγαλε μια κραυγή , έπεσε στα πόδια του και του είπε με δυνατή φωνή : « Τι δουλειά έχεις εσύ μ ’ εμένα Ιησού , Υιέ του ύψιστου Θεού ; Σε παρακαλώ μη με βασανίσεις » .
42008029	Αυτά τα είπε , γιατί ο Ιησούς είχε διατάξει το δαιμονικό πνεύμα να βγει από τον άνθρωπο . Από πολλά χρόνια τον είχε στην εξουσία του , και για να τον συγκρατήσουν τον έδεναν με αλυσίδες και του έβαζαν στα πόδια σιδερένια δεσμά . Εκείνος όμως έσπαζε τα δεσμά , και το δαιμόνιο τον οδηγούσε στις ερημιές .
42008030	Ο Ιησούς τον ρώτησε : « Ποιο είναι το όνομά σου ; » Εκείνος απάντησε : « Λεγεών » · γιατί είχαν μπει μέσα του πολλά δαιμόνια .
42008031	Τα δαιμόνια , λοιπόν , τον παρακαλούσαν να μην τα διατάξει να πάνε στην άβυσσο .
42008032	Εκεί κοντά ήταν ένα κοπάδι από πολλούς χοίρους που έβοσκαν στο βουνό , και τα δαιμόνια παρακαλούσαν τον Ιησού να τους επιτρέψει να μπουν στους χοίρους , και τους το επέτρεψε .
42008033	Βγήκαν , λοιπόν , από τον άνθρωπο και μπήκαν στους χοίρους . Τότε το κοπάδι όρμησε προς τον γκρεμό και πνίγηκε στη λίμνη .
42008034	Μόλις οι βοσκοί είδαν τι έγινε , έφυγαν και το είπαν στην πόλη και στην ύπαιθρο .
42008035	Βγήκαν οι άνθρωποι να δουν τι έγινε και ήρθαν κοντά στον Ιησού . Βρήκαν τον άνθρωπο από τον οποίο βγήκαν τα δαιμόνια να κάθεται δίπλα στον Ιησού , να φοράει ρούχα και να φέρεται λογικά , και φοβήθηκαν .
42008036	Όσοι είχαν δει τι είχε γίνει , τους είπαν για το πώς ο δαιμονισμένος σώθηκε .
42008037	Τότε όλο το πλήθος από την περιοχή των Γαδάρων παρακαλούσαν τον Ιησού να φύγει από κοντά τους , γιατί τους είχε πιάσει μεγάλος φόβος . Εκείνος μπήκε στο πλοιάριο για να γυρίσει πίσω .
42008038	Ο άνθρωπος από τον οποίο είχαν βγει τα δαιμόνια τον παρακαλούσε να τον πάρει μαζί του . Ο Ιησούς όμως του είπε να φύγει , με τα παρακάτω λόγια :
42008039	« Γύρισε στο σπίτι σου και διηγήσου όσα έκανε σ ’ εσένα ο Θεός » . Εκείνος έφυγε διαλαλώντας σ ’ όλη την πόλη όσα έκανε σ ’ αυτόν ο Ιησούς .
42008040	Όταν επέστρεψε ο Ιησούς , τον υποδέχτηκε το πλήθος , γιατί όλοι περίμεναν τον ερχομό του .
42008041	Τότε ήρθε κάποιος που τον έλεγαν Ιάειρο και ήταν άρχοντας της συναγωγής . Αυτός έπεσε στα πόδια του Ιησού και τον παρακαλούσε να πάει στο σπίτι του ,
42008042	γιατί είχε μια μοναχοκόρη δώδεκα χρόνων , που ήταν ετοιμοθάνατη . Την ώρα που ο Ιησούς βάδιζε προς το σπίτι , τα πλήθη τον περιέβαλλαν ασφυκτικά .
42008043	Κάποια γυναίκα , που υπέφερε από αιμορραγία δώδεκα χρόνια και είχε ξοδέψει όλη της την περιουσία στους γιατρούς , χωρίς κανένας να μπορέσει να την κάνει καλά ,
42008044	πήγε πίσω από τον Ιησού , άγγιξε την άκρη του ρούχου του , κι αμέσως η αιμορραγία της σταμάτησε .
42008045	Τότε ο Ιησούς είπε : « Ποιος με άγγιξε ; » Ενώ όλοι αρνιούνταν , ο Πέτρος και όσοι ήταν μαζί του έλεγαν : « Διδάσκαλε , οι όχλοι έχουν στριμωχτεί κοντά σου και σε πιέζουν κι εσύ λες ποιος με άγγιξε ; »
42008046	Ο Ιησούς όμως είπε : « Κάποιος με άγγιξε , γιατί εγώ ένιωσα να βγαίνει από μένα δύναμη » .
42008047	Μόλις η γυναίκα είδε ότι δεν ξέφυγε την προσοχή του , ήρθε τρέμοντας κι έπεσε στα πόδια του και μπροστά σ ’ όλο τον κόσμο τού είπε για ποια αιτία τον άγγιξε κι ότι είχε γιατρευτεί αμέσως .
42008048	Εκείνος της είπε : « Θάρρος , κόρη μου , η πίστη σου σε έσωσε · πήγαινε στο καλό » .
42008049	Ενώ ο Ιησούς ακόμα μιλούσε , ήρθε κάποιος από το σπίτι του άρχοντα της συναγωγής και του λέει : « Η κόρη σου πέθανε · μην ενοχλείς πια το δάσκαλο » .
42008050	Όταν το άκουσε ο Ιησούς , του είπε : « Εσύ μη φοβάσαι , μόνο πίστευε , και θα σωθεί » .
42008051	Φτάνοντας στο σπίτι , δεν άφησε κανέναν να μπει μέσα μαζί του , εκτός από τον Πέτρο , τον Ιωάννη και τον Ιάκωβο , καθώς και τον πατέρα και τη μητέρα του κοριτσιού .
42008052	Όλοι έκλαιγαν και τη θρηνολογούσαν . Ο Ιησούς όμως τους είπε : « Μην κλαίτε · δεν πέθανε , αλλά κοιμάται » .
42008053	Εκείνοι τον περιγελούσαν , βέβαιοι πως είχε πεθάνει .
42008054	Ο Ιησούς , αφού τους έβγαλε όλους έξω , έπιασε το κορίτσι από το χέρι και του είπε δυνατά : « Κορίτσι , σήκω ! »
42008055	Το πνεύμα της επέστρεψε κι αυτή αμέσως σηκώθηκε . Ο Ιησούς τότε διέταξε να της δώσουν να φάει .
42008056	Οι γονείς της έμειναν κατάπληκτοι . Εκείνος όμως τους είπε να μην πουν σε κανέναν τι είχε γίνει .
42009001	Ο Ιησούς κάλεσε τους δώδεκα μαθητές και τους έδωσε εξουσία πάνω σ ’ όλα τα δαιμόνια , καθώς και δύναμη να θεραπεύουν ασθένειες .
42009002	Μετά τους έστειλε να κηρύττουν τη βασιλεία του Θεού και να γιατρεύουν τους αρρώστους .
42009003	« Μην παίρνετε τίποτε μαζί σας για το δρόμο » τους είπε · « ούτε ραβδί ούτε σακίδιο ούτε φαγητό ούτε χρήματα ούτε διπλά ρούχα .
42009004	Σ ’ όποιο σπίτι μπαίνετε , εκεί να μένετε κι από ’ κει να βγαίνετε .
42009005	Κι όπου δεν σας δέχονται , όταν βγαίνετε από κείνη την πόλη να τινάζετε και τη σκόνη από τα πόδια σας , για να υπάρχει μια μαρτυρία εναντίον τους » .
42009006	Εκείνοι έφυγαν και περνούσαν ένα ένα τα χωριά , φέρνοντας το χαρμόσυνο μήνυμα και κάνοντας παντού θεραπείες .
42009007	Ο Ηρώδης ο τετράρχης άκουσε όλα όσα γίνονταν από τον Ιησού και απορούσε , γιατί άλλοι έλεγαν ότι ο Ιωάννης αναστήθηκε από τους νεκρούς ,
42009008	άλλοι ότι εμφανίστηκε ο Ηλίας κι άλλοι ότι αναστήθηκε κάποιος από τους αρχαίους προφήτες .
42009009	Ο Ηρώδης όμως έλεγε : « Εγώ τον Ιωάννη τον αποκεφάλισα · ποιος είναι πάλι αυτός για τον οποίο ακούω τέτοια πράγματα ; » Και ζητούσε να τον δει .
42009010	Οι απόστολοι επέστρεψαν και διηγήθηκαν στον Ιησού όλα όσα είχαν κάνει . Εκείνος τους πήρε μαζί του κι αναχώρησαν μόνοι τους σε μια έρημη περιοχή κοντά στην πόλη που λεγόταν Βηθσαϊδά .
42009011	Ο όχλος όμως τους αντιλήφθηκε και τον ακολούθησε . Εκείνος τους δέχτηκε και τους μιλούσε για τη βασιλεία του Θεού , και όσοι είχαν ανάγκη από θεραπεία τούς θεράπευσε .
42009012	Η μέρα όμως άρχισε να γέρνει . Οι δώδεκα μαθητές πήγαν κοντά του και του είπαν : « Διώξε τον κόσμο , για να πάνε στα γύρω χωριά και τις αγροικίες να βρουν κατάλυμα και φαγητό , γιατί εδώ είμαστε στην ερημιά » .
42009013	Ο Ιησούς τους απάντησε : « Δώστε τους εσείς να φάνε » · κι εκείνοι του είπαν : « Δεν έχουμε παρά πέντε ψωμιά και δύο ψάρια , εκτός κι αν πάμε εμείς ν ’ αγοράσουμε φαγητά για όλο αυτό το πλήθος » .
42009014	Ήταν περίπου πέντε χιλιάδες άντρες . Είπε τότε στους μαθητές του : « Βάλτε τους να καθίσουν για φαγητό κάτω στο έδαφος κατά ομάδες ανά πενήντα » .
42009015	Έτσι κι έκαναν , και τους έβαλαν όλους να καθίσουν για φαγητό .
42009016	Πήρε τότε στα χέρια του τα πέντε ψωμιά και τα δύο ψάρια , έστρεψε το βλέμμα του στον ουρανό , τα ευλόγησε , τα έκοψε σε κομμάτια και τα έδωσε στους μαθητές του να τα μοιράσουν στον κόσμο .
42009017	Έφαγαν όλοι τους και χόρτασαν , και τα περισσεύματα που μάζεψαν ήταν δώδεκα κοφίνια .
42009018	Κάποτε που ο Ιησούς προσευχόταν μόνος του , ήρθαν κοντά του οι μαθητές κι εκείνος τους ρώτησε : « Ποιος λέει ο κόσμος ότι είμαι ; »
42009019	« Άλλοι λένε ότι είσαι ο Ιωάννης ο Βαπτιστής » , του απάντησαν , « άλλοι ο Ηλίας κι άλλοι κάποιος από τους αρχαίους προφήτες που αναστήθηκε » .
42009020	Εκείνος τότε τους είπε : « Κι εσείς , ποιος λέτε ότι είμαι ; » Ο Πέτρος απάντησε : « Είσαι ο Μεσσίας που έστειλε ο Θεός » .
42009021	Ο Ιησούς τότε τους έδωσε αυστηρή διαταγή να μην το πουν αυτό σε κανένα .
42009022	« Ο Υιός του Ανθρώπου » , τους είπε , « πρέπει να πάθει πολλά , να αποδοκιμαστεί από τους πρεσβυτέρους , τους αρχιερείς και τους γραμματείς , να θανατωθεί και την τρίτη μέρα ν ’ αναστηθεί » .
42009023	Ο Ιησούς έλεγε σε όλους : « Όποιος θέλει να με ακολουθήσει , ας απαρνηθεί τον εαυτό του κι ας σηκώνει κάθε μέρα το σταυρό του κι ας με ακολουθεί ·
42009024	γιατί όποιος θέλει να σώσει τη ζωή του θα τη χάσει · όποιος όμως χάσει τη ζωή του εξαιτίας μου , αυτός θα τη σώσει .
42009025	Τι ωφελείται ο άνθρωπος άμα κερδίσει όλον τον κόσμο , χάσει όμως τον εαυτό του ή καταστραφεί ;
42009026	Όποιος ντραπεί για εμένα και για τη διδασκαλία μου , θα ντραπεί γι ’ αυτόν και ο Υιός του Ανθρώπου , όταν έρθει με τη λαμπρότητά του και τη λαμπρότητα του Πατέρα του και των αγίων αγγέλων .
42009027	Σας βεβαιώνω πως υπάρχουν μερικοί ανάμεσα σ ’ αυτούς που βρίσκονται εδώ , οι οποίοι δε θα γευτούν το θάνατο , πριν δουν τη βασιλεία του Θεού » .
42009028	Οχτώ περίπου μέρες ύστερα από τότε που ο Ιησούς είπε αυτά τα λόγια , πήρε τον Πέτρο , τον Ιωάννη και τον Ιάκωβο κι ανέβηκε στο βουνό να προσευχηθεί .
42009029	Την ώρα που προσευχόταν , η όψη του προσώπου του έγινε διαφορετική και τα ρούχα του άσπρα κι αστραφτερά .
42009030	Ξαφνικά δυο άντρες άρχισαν να μιλούν μαζί του : ήταν ο Μωυσής κι ο Ηλίας ,
42009031	οι οποίοι παρουσιάστηκαν με λαμπρότητα και μιλούσαν για το θάνατό του στην Ιερουσαλήμ , με τον οποίο θα εκπλήρωνε την αποστολή του .
42009032	Ο Πέτρος και οι σύντροφοί του είχαν πέσει σε ύπνο βαρύ . Όταν ξύπνησαν , είδαν τη λαμπρότητά του και τους δυο άντρες που στέκονταν δίπλα του .
42009033	Την ώρα που αυτοί αποχωρίζονταν από τον Ιησού , ο Πέτρος του είπε : « Διδάσκαλε , ωραία είναι να μείνουμε εδώ · να φτιάξουμε τρεις σκηνές : μία για σένα , μία για το Μωυσή και μία για τον Ηλία » — δεν ήξερε τι έλεγε .
42009034	Ενώ τα έλεγε αυτά ήρθε ένα σύννεφο και τους σκέπασε . Οι μαθητές καθώς βρέθηκαν μέσα στο σύννεφο , φοβήθηκαν .
42009035	Μέσα απ ’ το σύννεφο ακούστηκε μια φωνή που έλεγε : « Αυτός είναι ο Υιός μου ο αγαπητός · αυτόν ν ’ ακούτε » .
42009036	Αφού ακούστηκε η φωνή αυτή , βρέθηκε ο Ιησούς μόνος . Αυτοί δεν μίλησαν καθόλου και τις μέρες εκείνες δεν είπαν σε κανέναν τίποτε γι ’ αυτά που είδαν .
42009037	Την άλλη μέρα , όταν κατέβηκαν από το βουνό , τον Ιησού τον υποδέχτηκε πολύς κόσμος .
42009038	Και τότε φώναξε ένας μέσα από το πλήθος : « Διδάσκαλε , σε παρακαλώ ρίξε μια ματιά στο γιο μου , το μονάκριβο παιδί μου .
42009039	Τον πιάνει δαιμόνιο και ξαφνικά φωνάζει . Τον κάνει να σπαράζει και ν ’ αφρίζει · τον εξαντλεί και δύσκολα βγαίνει απ ’ αυτόν .
42009040	Παρακάλεσα τους μαθητές σου να διώξουν το δαιμόνιο αλλά δεν τα κατάφεραν » .
42009041	Ο Ιησούς απάντησε : « Γενιά άπιστη και διεστραμμένη , ως πότε θα είμαι μαζί σας και θα σας ανέχομαι ; Φέρε μου εδώ το γιο σου » .
42009042	Καθώς πήγαινε κοντά του , το δαιμόνιο έριξε κάτω το παιδί και το έκανε να σπαράζει . Ο Ιησούς επιτίμησε το δαιμονικό πνεύμα , γιάτρεψε το παιδί , και το παρέδωσε στον πατέρα του .
42009043	Όλοι τότε έμειναν κατάπληκτοι από το μεγαλείο του Θεού . Ενώ όλοι θαύμαζαν γι ’ αυτά που είχε κάνει ο Ιησούς , είπε στους μαθητές του :
42009044	« Ακούστε καλά τα λόγια αυτά : Ο Υιός του Ανθρώπου θα παραδοθεί σε χέρια ανθρώπων » .
42009045	Εκείνοι όμως δεν τα καταλάβαιναν αυτά τα λόγια . Το νόημά τους ήταν κρυμμένο για να μην το καταλάβουν , και φοβούνταν να τον ρωτήσουν ποια σημασία είχαν τα λόγια του .
42009046	Άρχισε τότε μια συζήτηση μεταξύ των μαθητών για το ποιος ήταν ο ανώτερος ανάμεσά τους .
42009047	Ο Ιησούς , που κατάλαβε τις σκέψεις τους , πήρε ένα παιδί , το έβαλε να σταθεί μπροστά του
42009048	και τους είπε : « Όποιος δεχτεί αυτό το παιδάκι στο όνομά μου , δέχεται εμένα τον ίδιο · κι όποιος δεχτεί εμένα , δέχεται αυτόν που μ ’ έστειλε στον κόσμο · εκείνος που είναι ο πιο ταπεινός μεταξύ όλων σας , αυτός είναι ο ανώτερος » .
42009049	Ο Ιωάννης του είπε : « Διδάσκαλε , είδαμε κάποιον που έδιωχνε δαιμόνια επικαλούμενος το όνομά σου και τον εμποδίσαμε , γιατί δεν είναι δικός μας » .
42009050	Ο Ιησούς του απάντησε : « Μην τον εμποδίζετε , γιατί αυτός δεν είναι εναντίον σας . Όποιος δεν είναι εναντίον σας είναι με το μέρος σας » .
42009051	Ενώ πλησίαζαν να συμπληρωθούν οι μέρες που ο Ιησούς θα άφηνε αυτόν τον κόσμο , πήρε την απόφαση να πάει στην Ιερουσαλήμ .
42009052	Πριν πάει , έστειλε αγγελιοφόρους , οι οποίοι μπήκαν σ ’ ένα χωριό των Σαμαρειτών για να προετοιμάσουν τον ερχομό του .
42009053	Οι Σαμαρείτες όμως δεν τον δέχτηκαν , γιατί κατευθυνόταν προς την Ιερουσαλήμ .
42009054	Όταν το είδαν αυτό οι μαθητές του Ιάκωβος και Ιωάννης , του είπαν : « Κύριε , θέλεις να ζητήσουμε να κατεβεί φωτιά από τον ουρανό και να τους καταστρέψει , όπως έκανε και ο Ηλίας ; »
42009055	Εκείνος στράφηκε προς αυτούς και τους επέπληξε λέγοντας : « Ξεχάσατε ποιο πνεύμα κατευθύνει τη ζωή σας ·
42009056	ο Υιός του Ανθρώπου δεν ήρθε για να καταστρέψει ανθρώπους αλλά να τους σώσει » . Ύστερα από αυτό έφυγαν για άλλο χωριό .
42009057	Καθώς προχωρούσαν στο δρόμο , του είπε κάποιος : « Κύριε , θα σε ακολουθήσω όπου κι αν πας » .
42009058	Κι ο Ιησούς του είπε : « Οι αλεπούδες έχουν καταφύγια και τα πουλιά φωλιές , ο Υιός του Ανθρώπου όμως δεν έχει πού να γείρει το κεφάλι » .
42009059	Είπε και σε κάποιον άλλο : « Ακολούθησέ με » . Εκείνος του απάντησε : « Κύριε , άφησέ με πρώτα να πάω να θάψω τον πατέρα μου » .
42009060	Κι ο Ιησούς του είπε : « Άφησε τους νεκρούς να θάψουν τους νεκρούς τους , εσύ όμως πήγαινε να αναγγείλεις τη βασιλεία του Θεού » .
42009061	Του είπε και κάποιος άλλος : « Θα σε ακολουθήσω Κύριε , αλλά άφησέ με πρώτα ν ’ αποχαιρετήσω τους δικούς μου » .
42009062	Κι ο Ιησούς του είπε : « Όποιος βάζει το χέρι του στο αλέτρι και κοιτάζει προς τα πίσω , δεν είναι κατάλληλος για τη βασιλεία του Θεού » .
42010001	Ύστερα απ ’ αυτό , ο Κύριος διάλεξε και άλλους εβδομήντα μαθητές , που τους έστειλε δύο δύο πριν απ ’ αυτόν , σε κάθε πόλη και τόπο που έμελλε να επισκεφθεί .
42010002	« Ο θερισμός είναι πολύς » , τους έλεγε , « οι εργάτες όμως λίγοι · παρακαλέστε , λοιπόν , τον κύριο του θερισμού να στείλει εργάτες για το θερισμό του .
42010003	Πηγαίνετε · σας στέλνω σαν πρόβατα ανάμεσα σε λύκους .
42010004	Μην παίρνετε μαζί σας χρήματα ούτε σακίδιο ούτε υποδήματα , και μη χάνετε την ώρα σας για να χαιρετήσετε κάποιον στο δρόμο σας .
42010005	Σε όποιο σπίτι μπείτε , πρώτα να λέτε “ ειρήνη σε τούτο το σπίτι ! ”
42010006	Αν εκεί μένει κάποιος ειρηνικός άνθρωπος , η ευχή σας θα πιάσει τόπο , αλλιώς θα γυρίσει πίσω σ ’ εσάς .
42010007	Να μένετε στο ίδιο σπίτι τρώγοντας και πίνοντας ό , τι σας προσφέρουν , γιατί στον εργάτη πρέπει να δοθεί ο μισθός που του αξίζει · μην αλλάζετε κατοικία .
42010008	Όταν πάλι μπαίνετε σε κάποια πόλη και σας υποδέχονται , τρώτε ό , τι σας προσφέρουν .
42010009	Να θεραπεύετε τους αρρώστους εκείνης της πόλης και να τους λέτε : “ έφτασε σ ’ εσάς η βασιλεία του Θεού ” .
42010010	Σ ’ όποια πόλη μπαίνετε και δε σας δέχονται , βγείτε στους δρόμους και πείτε :
42010011	“ ακόμη και τη σκόνη της πόλης σας , που κάθισε στα πόδια μας , την τινάζουμε πάνω σας . Ένα όμως να ξέρετε : έφτασε σ ’ εσάς η βασιλεία του Θεού ” .
42010012	Σας βεβαιώνω πως την ημέρα της κρίσεως ο Θεός θα δείξει μεγαλύτερη επιείκεια στα Σόδομα παρά στην πόλη εκείνη » .
42010013	« Αλίμονό σου Χοραζίν · αλίμονό σου Βηθσαϊδά ! Γιατί αν γίνονταν στην Τύρο και στη Σιδώνα τα θαύματα που έγιναν σ ’ εσάς , οι κάτοικοί τους θα είχαν μετανοήσει από καιρό φορώντας ρούχα πένθιμα και βάζοντας στάχτη στα μαλλιά τους .
42010014	Στην Τύρο και στη Σιδώνα ο Θεός θα δείξει μεγαλύτερη επιείκεια την ημέρα της κρίσεως παρά σ ’ εσάς .
42010015	Κι εσύ Καπερναούμ , που ανέβηκες ψηλά στα ουράνια , θα κατεβείς βαθιά στον άδη .
42010016	Όποιος ακούει εσάς , ακούει εμένα · όποιος απορρίπτει εσάς , απορρίπτει εμένα · κι όποιος απορρίπτει εμένα , απορρίπτει αυτόν που μ ’ έστειλε » .
42010017	Όταν γύρισαν πίσω οι εβδομήντα μαθητές , έλεγαν γεμάτοι χαρά : « Κύριε , ακόμη και τα δαιμόνια μας υπακούνε όταν τα προστάζουμε στο όνομά σου » .
42010018	Κι ο Ιησούς τους είπε : « Εγώ έχω δει το σατανά να πέφτει από τον ουρανό σαν αστραπή .
42010019	Σας δίνω εξουσία να πατάτε πάνω σε φίδια και σκορπιούς , και να κυριαρχείτε πάνω σ ’ όλη τη δύναμη του εχθρού · τίποτε δε θα σας βλάψει .
42010020	Μη χαίρεστε όμως γιατί σας υπακούνε τα δαιμονικά πνεύματα · μάλλον να χαίρεστε που τα ονόματά σας έχουν γραφτεί στον ουρανό » .
42010021	Εκείνη τη στιγμή ο Ιησούς ένιωσε μέσα του αγαλλίαση , και είπε : « Σ ’ ευχαριστώ Πατέρα , Κύριε του ουρανού και της γης , γιατί αυτά που απέκρυψες από τους σοφούς και τους συνετούς τα φανέρωσες στους ταπεινούς . Ναι , Πατέρα μου , αυτό έγινε γιατί έτσι το θέλησες » .
42010022	Ύστερα στράφηκε στους μαθητές και είπε : « Όλα μού έχουν παραδοθεί απ ’ τον Πατέρα μου . Κανένας δεν ξέρει ποιος είναι ο Υιός παρά μόνον ο Πατέρας · ούτε ποιος είναι ο Πατέρας παρά μόνον ο Υιός , κι εκείνος στον οποίο θέλει ο Υιός να το φανερώσει » .
42010023	Και γυρίζοντας στους μαθητές του τους είπε ιδιαιτέρως : « Μακάριοι είναι εκείνοι που βλέπουν όσα βλέπετε εσείς !
42010024	Σας βεβαιώνω πως πολλοί προφήτες και βασιλιάδες θέλησαν να δουν αυτά που βλέπετε εσείς , μα δεν τα είδαν · ν ’ ακούσουν όσα ακούτε εσείς , μα δεν τα άκουσαν » .
42010025	Κάποιος νομοδιδάσκαλος παρουσιάστηκε στον Ιησού , και για να τον φέρει σε δύσκολη θέση του είπε : « Διδάσκαλε , τι πρέπει να κάνω για να κερδίσω την αιώνια ζωή ; »
42010026	Ο Ιησούς τον ρώτησε : « Ο νόμος τι γράφει ; »
42010027	Εκείνος απάντησε : Ν ’ αγαπάς τον Κύριο το Θεό σου μ ’ όλη την καρδιά σου και μ ’ όλη την ψυχή σου , μ ’ όλη τη δύναμή σου και μ ’ όλο το νου σου · και τον πλησίον σου όπως τον εαυτό σου .
42010028	« Πολύ σωστά απάντησες » , του είπε ο Ιησούς · « αυτό κάνε και θα ζήσεις » .
42010029	Εκείνος όμως , θέλοντας να δικαιολογήσει τον εαυτό του , είπε στον Ιησού : « Και ποιος είναι ο πλησίον μου ; »
42010030	Πήρε τότε αφορμή ο Ιησούς και είπε : « Κάποιος άνθρωπος , κατεβαίνοντας από τα Ιεροσόλυμα για την Ιεριχώ , έπεσε πάνω σε ληστές . Αυτοί τον ξεγύμνωσαν , τον τραυμάτισαν και έφυγαν παρατώντας τον μισοπεθαμένο .
42010031	Από ’ κείνο το δρόμο έτυχε να κατεβαίνει και κάποιος ιερέας , ο οποίος τον είδε , αλλά τον προσπέρασε χωρίς να του δώσει σημασία .
42010032	Το ίδιο και κάποιος λευίτης , που περνούσε από ’ κείνο το μέρος · παρ ’ όλο που τον είδε κι αυτός , τον προσπέρασε χωρίς να του δώσει σημασία .
42010033	Κάποιος όμως Σαμαρείτης που ταξίδευε , ήρθε προς το μέρος του , τον είδε και τον σπλαχνίστηκε .
42010034	Πήγε κοντά του , άλειψε τις πληγές του με λάδι και κρασί και τις έδεσε καλά . Μάλιστα τον ανέβασε στο δικό του το ζώο , τον οδήγησε στο πανδοχείο και φρόντισε γι ’ αυτόν .
42010035	Την άλλη μέρα φεύγοντας έβγαλε κι έδωσε στον πανδοχέα δύο δηνάρια και του είπε : “ φρόντισέ τον , κι ό , τι παραπάνω ξοδέψεις , εγώ όταν ξαναπεράσω θα σε πληρώσω ” .
42010036	Ποιος λοιπόν απ ’ αυτούς τους τρεις κατά τη γνώμη σου αποδείχτηκε “ πλησίον ” εκείνου που έπεσε στους ληστές ; »
42010037	Ο νομοδιδάσκαλος απάντησε : « Εκείνος που τον σπλαχνίστηκε » . Τότε ο Ιησούς του είπε : « Πήγαινε , και να κάνεις κι εσύ το ίδιο » .
42010038	Καθώς πορευόταν με τους μαθητές του ο Ιησούς , μπήκε σ ’ ένα χωριό , και τον υποδέχτηκε σπίτι της κάποια γυναίκα που την έλεγαν Μάρθα .
42010039	Αυτή είχε μια αδερφή που ονομαζόταν Μαρία , κι η οποία κάθισε στα πόδια του Ιησού και άκουγε τη διδασκαλία του .
42010040	Αντίθετα , η Μάρθα δούλευε ασταμάτητα για να τους περιποιηθεί . Πήγε λοιπόν στον Ιησού και του είπε : « Κύριε , δε νοιάζεσαι που η αδερφή μου με άφησε μόνη να σε περιποιούμαι ; Πες της , λοιπόν , να με βοηθήσει » .
42010041	Ο Ιησούς της αποκρίθηκε : « Μάρθα , Μάρθα , ασχολείσαι κι αγωνιάς για πολλά πράγματα ,
42010042	ενώ ένα μόνο χρειάζεται . Αυτό διάλεξε η Μαρία , και δεν πρόκειται να της το αφαιρέσει κανείς » .
42011001	Κάποτε ο Ιησούς προσευχόταν σ ’ έναν τόπο . Όταν τελείωσε , ένας από τους μαθητές του του είπε : « Κύριε , δίδαξέ μας πώς να προσευχόμαστε , όπως κι ο Ιωάννης δίδαξε τους μαθητές του » .
42011002	Κι ο Ιησούς τους είπε : « Όταν προσεύχεστε να λέτε : Πατέρα μας , που βρίσκεσαι στους ουρανούς , κάνε να σε δοξάσουν όλοι ως Θεό , κάνε να έρθει η βασιλεία σου , κάνε να γίνει το θέλημά σου και από τους ανθρώπους όπως γίνεται από τις ουράνιες δυνάμεις .
42011003	Δίνε μας κάθε μέρα τον απαραίτητο για τη ζωή μας άρτο .
42011004	Συγχώρησε τις αμαρτίες μας , γιατί κι εμείς συγχωρούμε όλους όσοι μας φταίνε . Και μη μας αφήσεις να πέσουμε σε πειρασμό , αλλά γλίτωσέ μας από τον πονηρό » .
42011005	« Φανταστείτε » , συνέχισε , « πως κάποιος από σας πάει τα μεσάνυχτα στο σπίτι του φίλου του και του λέει : “ φίλε , δάνεισέ μου τρία ψωμιά ,
42011006	γιατί κάποιος φίλος μου ταξιδιώτης ήρθε σπίτι μου και δεν έχω τίποτε να του προσφέρω να φάει ” .
42011007	Εκείνος του απαντάει από μέσα : “ μη μ ’ ενοχλείς · έχω πια κλειδώσει την πόρτα , και τα παιδιά μου κι εγώ είμαστε στο κρεβάτι · δεν μπορώ να σηκωθώ και να σου δώσω ” .
42011008	Σας βεβαιώνω πως κι αν ακόμη δεν τον εξυπηρετήσει επειδή είναι φίλος του , για την αναίδειά του θα σηκωθεί και θα του δώσει ό , τι χρειάζεται .
42011009	» Σας λέω λοιπόν : ζητάτε και θα σας δοθεί , ψάχνετε και θα βρείτε , χτυπάτε την πόρτα και θα σας ανοιχτεί .
42011010	Όποιος ζητάει παίρνει , όποιος ψάχνει βρίσκει , κι όποιος χτυπάει του ανοίγεται .
42011011	Ποιος πατέρας από σας , όταν του ζητήσει ο γιος του ψωμί , θα του δώσει πέτρα ; ή όταν του ζητήσει ψάρι , θα του δώσει φίδι αντί για ψάρι ;
42011012	ή αν του ζητήσει αυγό θα του δώσει σκορπιό ;
42011013	Αν λοιπόν εσείς , παρ ’ όλο που είστε αμαρτωλοί , ξέρετε να δίνετε καλά πράγματα στα παιδιά σας , πολύ περισσότερο ο ουράνιος Πατέρας θα δώσει το Άγιο Πνεύμα σε όσους του το ζητούν » .
42011014	Κάποτε ο Ιησούς θεράπευσε έναν βουβό , που ήταν δαιμονισμένος . Όταν βγήκε το δαιμόνιο , ο βουβός άρχισε να μιλάει . Ο κόσμος έμενε κατάπληκτος .
42011015	Μερικοί όμως απ ’ αυτούς είπαν πως με τη δύναμη του άρχοντα των δαιμονίων βγάζει τα δαιμόνια .
42011016	Άλλοι πάλι ήθελαν να τον φέρουν σε δύσκολη θέση και ζητούσαν να αποδείξει με ένα θαυματουργικό σημάδι τη θεϊκή του αποστολή .
42011017	Ο Ιησούς όμως , που γνώριζε τις σκέψεις τους τους είπε : « Κάθε βασίλειο που χωρίζεται σε αντιμαχόμενες παρατάξεις ερημώνεται · το ίδιο και κάθε οικογένεια που τα μέλη της μαλώνουν μεταξύ τους .
42011018	Λέτε πως εγώ βγάζω τα δαιμόνια με τη δύναμη του Βεελζεβούλ . Αν όμως ο σατανάς πολεμάει τον εαυτό του πώς μπορεί να σταθεί η κυριαρχία του ;
42011019	Κι αν εγώ βγάζω τα δαιμόνια με τη δύναμη του Βεελζεβούλ , οι δικοί σας με ποια δύναμη τα βγάζουν ; Αυτοί , λοιπόν , αποτελούν απόδειξη πως έχετε άδικο .
42011020	Αν όμως εγώ βγάζω τα δαιμόνια με τη δύναμη του Θεού , αυτό σημαίνει ότι έφτασε σ ’ εσάς η βασιλεία του Θεού .
42011021	Όταν ένας δυνατός οπλιστεί γερά για να προστατεύσει το σπιτικό του , τα υπάρχοντά του είναι ασφαλισμένα .
42011022	Όταν όμως του επιτεθεί ένας δυνατότερος και τον νικήσει , τότε παίρνει τον οπλισμό στον οποίο εκείνος στηριζόταν και μοιράζει εδώ κι εκεί τα λάφυρά του .
42011023	Όποιος δεν είναι με το μέρος μου , είναι εναντίον μου · κι όποιος δε μαζεύει μαζί μου , σκορπίζει » .
42011024	« Όταν το δαιμονικό πνεύμα βγει από τον άνθρωπο , περνάει από ξερούς τόπους ψάχνοντας να βρει κάπου να ξεκουραστεί , μα δε βρίσκει . Τότε λέει : “ θα γυρίσω ξανά στην κατοικία μου απ ’ όπου έφυγα ” .
42011025	Έρχεται και τη βρίσκει σκουπισμένη και στολισμένη .
42011026	Τότε πηγαίνει και παίρνει άλλα εφτά πνεύματα , πιο πονηρά από το ίδιο , και μπαίνουν και κατοικούν εκεί . Έτσι , η τελευταία κατάσταση του ανθρώπου εκείνου γίνεται χειρότερη από την προηγούμενη » .
42011027	Ενώ έλεγε αυτά ο Ιησούς , κάποια γυναίκα από το πλήθος έβγαλε μια δυνατή φωνή και του είπε : « Χαρά στη μάνα που σε γέννησε και σε θήλασε ! »
42011028	Κι εκείνος είπε : « Πιο πολύ χαρά σ ’ εκείνους που ακούν το λόγο του Θεού και τον εφαρμόζουν ! »
42011029	Όταν το πλήθος πύκνωσε , ο Ιησούς άρχισε να λέει : « Η σημερινή γενιά των ανθρώπων είναι πονηρή · ζητάει σημάδι θαυματουργικό , αλλά σημάδι δε θα της δοθεί εκτός από κείνο του προφήτη Ιωνά .
42011030	Όπως ο Ιωνάς ήταν σημάδι για τους Νινευίτες , έτσι θα είναι κι ο Υιός του Ανθρώπου σημάδι για τη σημερινή γενιά .
42011031	Η βασίλισσα του Νότου θα αναστηθεί κατά την τελική κρίση μαζί με τους ανθρώπους της σημερινής γενιάς και θα τους κατηγορήσει , γιατί εκείνη ήρθε από την άλλη άκρη του κόσμου για ν ’ ακούσει τη σοφία του Σολομώντα . Κι όμως εδώ υπάρχει κάποιος μεγαλύτερος από το Σολομώντα .
42011032	Οι κάτοικοι της Νινευή θ ’ αναστηθούν κατά την τελική κρίση μαζί με τη σημερινή γενιά και θα την κατηγορήσουν , γιατί εκείνοι μετανόησαν όταν άκουσαν το κήρυγμα του Ιωνά . Κι όμως εδώ υπάρχει κάποιος μεγαλύτερος από τον Ιωνά » .
42011033	« Όταν ανάβει κανείς ένα λυχνάρι , δεν το βάζει σε κάποιο κρυφό μέρος ούτε κάτω από το δοχείο με το οποίο μετράνε το σιτάρι , αλλά στο λυχνοστάτη , ώστε όλοι όσοι μπαίνουν στο σπίτι να μπορούν να δουν .
42011034	Το λυχνάρι του σώματος είναι τα μάτια . Αν , λοιπόν , τα μάτια σου είναι γερά , όλο σου το σώμα θα είναι φωτεινό · αν όμως είναι χαλασμένα , τότε και όλο το σώμα σου θα είναι σκοτεινό .
42011035	Πρόσεχε , λοιπόν , μη μεταβληθεί το φως που έχεις σε σκοτάδι .
42011036	Γιατί αν ολόκληρο το σώμα σου είναι φωτεινό χωρίς κανένα σκοτεινό μέρος , τότε θα φωτίζει γύρω του πραγματικά , όπως το λυχνάρι φωτίζει με τη λάμψη του » .
42011037	Όταν τελείωσε ο Ιησούς , ένας Φαρισαίος τον παρακάλεσε να γευματίσει μαζί του . Μπήκε ο Ιησούς στο σπίτι και κάθισε στο τραπέζι .
42011038	Ο Φαρισαίος παραξενεύτηκε που δεν πλύθηκε πριν από το φαγητό , σύμφωνα με το θρησκευτικό έθιμο .
42011039	Ο Κύριος όμως του είπε : « Εσείς οι Φαρισαίοι καθαρίζετε το εξωτερικό του ποτηριού και του πιάτου , ενώ το εσωτερικό σας είναι γεμάτο πλεονεξία και πονηριά .
42011040	Ανόητοι . Ο ίδιος δημιουργός δεν έφτιαξε το εξωτερικό και το εσωτερικό ;
42011041	Δώστε λοιπόν ελεημοσύνη το περιεχόμενο του ποτηριού και του πιάτου και τότε θα τα έχετε όλα καθαρά .
42011042	» Αλίμονό σας , Φαρισαίοι . Δίνετε στο ναό το ένα δέκατο από το δυόσμο , το πήγανο κι από κάθε χορταρικό , και παραμελείτε τη δικαιοσύνη και την αγάπη του Θεού . Αυτά όμως έπρεπε να κάνετε , χωρίς βέβαια να παραμελείτε κι εκείνα .
42011043	» Αλίμονό σας Φαρισαίοι . Αγαπάτε την πρωτοκαθεδρία στις συναγωγές και τους ασπασμούς στις αγορές .
42011044	» Αλίμονό σας , γραμματείς και Φαρισαίοι , υποκριτές . Μοιάζετε με τάφους που δε φαίνονται , και όμως οι άνθρωποι που βαδίζουν από πάνω τους δεν έχουν ιδέα ότι μολύνονται » .
42011045	Τότε κάποιος νομοδιδάσκαλος του λέει : « Διδάσκαλε , με όσα λες προσβάλλεις κι εμάς » .
42011046	Κι ο Ιησούς είπε : « Αλίμονο και σ ’ εσάς , νομοδιδάσκαλοι . Φορτώνετε τους ανθρώπους με δυσβάστακτα φορτία κι εσείς ούτε με το δάκτυλό σας δεν τα αγγίζετε , να τους βοηθήσετε .
42011047	» Αλίμονό σας . Χτίζετε μνημεία για τους προφήτες , που τους έχουν σκοτώσει οι πρόγονοί σας ·
42011048	άρα χτίζοντας μνημεία γι ’ αυτούς που εκείνοι σκότωσαν , αποδεικνύετε ότι είστε μάρτυρες και συνένοχοι στα έργα των προγόνων σας .
42011049	Γι ’ αυτό και η σοφία του Θεού είπε : “ θα τους στείλω προφήτες και αποστόλους , αλλά μερικούς απ ’ αυτούς θα τους σκοτώσουν και θα τους καταδιώξουν ” .
42011050	Έτσι η σημερινή γενιά των ανθρώπων θα δώσει λόγο για τα φονικά που έγιναν εναντίον όλων των προφητών από τότε που δημιουργήθηκε ο κόσμος ·
42011051	από το φονικό του Άβελ , μέχρι το φονικό του Ζαχαρία , που σκοτώθηκε ανάμεσα στο θυσιαστήριο και στο ναό . Σας βεβαιώνω πως για όλα αυτά η σημερινή γενιά θα δώσει λόγο .
42011052	» Αλίμονό σας , νομοδιδάσκαλοι . Αφαιρέσατε το κλειδί της γνώσεως · και εσείς δεν μπήκατε , και αυτούς που θέλησαν να μπουν τους εμποδίσατε » .
42011053	Ενώ ο Ιησούς τους έλεγε αυτά , οι γραμματείς και οι Φαρισαίοι άρχισαν να δείχνουν έντονη εχθρότητα και να τον προκαλούν με πολλές ερωτήσεις ·
42011054	του έστηναν παγίδες , προσπαθώντας ν ’ αρπάξουν κάτι από το στόμα του , με σκοπό να τον κατηγορήσουν .
42012001	Στο μεταξύ είχε μαζευτεί πλήθος κόσμου , έτσι που ο ένας να πατάει πάνω στον άλλο . Τότε ο Ιησούς άρχισε να λέει πρώτα στους μαθητές του : « Προσέχετε απ ’ το προζύμι των Φαρισαίων , που είναι η υποκρισία τους .
42012002	Δεν υπάρχει τίποτε σκεπασμένο που δε θα ξεσκεπαστεί , και τίποτε κρυφό που δε θα μαθευτεί .
42012003	Ό , τι , λοιπόν , λέτε στο σκοτάδι θα ακουστεί στο φως , κι ό , τι ψιθυρίζετε σε κλειστό χώρο θ ’ ανακοινωθεί στα φανερά » .
42012004	« Σ ’ εσάς όμως , φίλοι μου , λέω : Μη φοβηθείτε αυτούς που σκοτώνουν το σώμα και ύστερα δεν μπορούν τίποτα περισσότερο να κάνουν .
42012005	Να σας πω ποιον να φοβηθείτε : το Θεό , που έχει την εξουσία να σας ρίξει στην κόλαση μετά το φυσικό θάνατο . Σας βεβαιώνω πως αυτόν πρέπει να φοβάστε .
42012006	Τα πέντε σπουργίτια δεν πουλιούνται για δύο μόνο ασσάρια ; Κι όμως ο Θεός ούτε ένα απ ’ αυτά δεν ξεχνάει .
42012007	Ο Θεός έχει μετρημένες ακόμα και τις τρίχες της κεφαλής σας . Μη φοβάστε , λοιπόν , γιατί αξίζετε περισσότερο από πολλά σπουργίτια .
42012008	» Σας βεβαιώνω πως όποιος ομολογήσει μπροστά στους ανθρώπους ότι ανήκει σ ’ εμένα , το ίδιο θα κάνει γι ’ αυτόν και ο Υιός του Ανθρώπου κατά την τελική κρίση , μπροστά στους αγγέλους του Θεού .
42012009	Όποιος όμως με απαρνηθεί μπροστά στους ανθρώπους , θα τον απαρνηθεί και ο Υιός του Ανθρώπου μπροστά στους αγγέλους του Θεού , κατά την τελική κρίση .
42012010	Όποιος μιλήσει προσβλητικά κατά του Υιού του Ανθρώπου , ο Θεός θα τον συγχωρήσει · όποιος όμως προσβάλει το Άγιο Πνεύμα , ο Θεός δε θα τον συγχωρήσει .
42012011	Όταν σας οδηγήσουν μπροστά στις συναγωγές ή στις πολιτικές αρχές , μην αγωνιάτε για το πώς θα απολογηθείτε ή τι θα πείτε ,
42012012	γιατί το Άγιο Πνεύμα θα σας φωτίσει εκείνη τη στιγμή τι θα πρέπει να πείτε » .
42012013	Κάποιος από το πλήθος είπε στον Ιησού : « Διδάσκαλε , πες στον αδερφό μου να μοιράσουμε την κληρονομιά μας » .
42012014	Κι ο Ιησούς του απάντησε : « Άνθρωπέ μου , εγώ δεν είμαι δικαστής για να χωρίζω την περιουσία σας » .
42012015	Και στο πλήθος είπε : « Να προσέχετε και να φυλάγεστε από κάθε είδους πλεονεξία , γιατί τα πλούτη , όσο περίσσια κι αν είναι , δε δίνουν στον άνθρωπο την αληθινή ζωή » .
42012016	Τους είπε μάλιστα την εξής παραβολή : « Κάποιου πλούσιου ανθρώπου τα χωράφια έδωσαν άφθονη σοδειά .
42012017	Τότε εκείνος σκεφτόταν και έλεγε : “ τι να κάνω ; Δεν έχω μέρος να συγκεντρώσω τα γεννήματά μου !
42012018	Αλλά να τι θα κάνω ” , είπε . “ Θα γκρεμίσω τις αποθήκες μου και θα χτίσω μεγαλύτερες για να συγκεντρώσω εκεί όλη τη σοδειά μου και τ ’ αγαθά μου .
42012019	Μετά θα πω στον εαυτό μου : τώρα έχεις πολλά αγαθά , που αρκούν για χρόνια πολλά · ξεκουράσου , τρώγε , πίνε , διασκέδαζε ” .
42012020	Τότε του είπε ο Θεός : “ ανόητε . Αυτή τη νύχτα θα παραδώσεις τη ζωή σου . Αυτά , λοιπόν , που ετοίμασες σε ποιον θα ανήκουν ; ”
42012021	» Αυτά , λοιπόν , παθαίνει όποιος μαζεύει πρόσκαιρους θησαυρούς και δεν πλουτίζει τον εαυτό του με ό , τι θέλει ο Θεός » .
42012022	Είπε τότε ο Ιησούς στους μαθητές του : « Γι ’ αυτό σας λέω να μην αγωνιάτε για τη ζωή σας τι θα φάτε και για το σώμα σας τι θα ντυθείτε .
42012023	Η ζωή σας είναι σπουδαιότερη από το φαγητό , και το σώμα σας από τα ρούχα .
42012024	Παρατηρήστε τα κοράκια : ούτε σπέρνουν ούτε θερίζουν , και δεν έχουν ούτε κελάρι ούτε αποθήκη · κι όμως ο Θεός τα τρέφει . Εσείς αξίζετε πολύ περισσότερο από τα πουλιά .
42012025	Ποιος από σας μπορεί με τις φροντίδες του να προσθέσει έναν πήχυ στο ανάστημά του ;
42012026	Αν , λοιπόν , δεν έχετε τη δυνατότητα να πετύχετε ούτε τόσο λίγο , γιατί αγωνιάτε για τα υπόλοιπα ;
42012027	Παρατηρήστε τα κρίνα πώς μεγαλώνουν : δεν κοπιάζουν ούτε γνέθουν · κι όμως σας βεβαιώνω πως ούτε ο Σολομών σ ’ όλη του τη μεγαλοπρέπεια δεν ντυνόταν όπως ένα απ ’ αυτά .
42012028	Κι αν ο Θεός ντύνει έτσι το αγριόχορτο , που σήμερα υπάρχει κι αύριο το ρίχνουν στη φωτιά , σκεφτείτε , ολιγόπιστοι , πόσο περισσότερο θα φροντίσει για σας !
42012029	Μη σας απασχολεί , λοιπόν , τι θα φάτε και τι θα πιείτε , και μη σας πιάνει άγχος .
42012030	Για όλα αυτά αγωνιούν όσοι δεν εμπιστεύονται το Θεό . Ο Πατέρας σας όμως ξέρει καλά ότι έχετε ανάγκη απ ’ αυτά .
42012031	Εσείς να επιζητείτε μόνο τη βασιλεία του Θεού , κι όλα αυτά θ ’ ακολουθήσουν .
42012032	» Μη φοβάσαι , μικρό μου ποίμνιο . Σ ’ εσάς ευαρεστήθηκε ο Πατέρας σας να δώσει τη βασιλεία του .
42012033	Πουλήστε τα υπάρχοντά σας και δώστε τα χρήματα στους φτωχούς . Αποκτήστε πορτοφόλια που δεν παλιώνουν , πλούτη μόνιμα στον κόσμο του Θεού , όπου ούτε κλέφτης τα αγγίζει ούτε σκόρος τα καταστρέφει .
42012034	Γιατί όπου είναι τα πλούτη σας εκεί θα είναι και η καρδιά σας » .
42012035	« Να είστε συνεχώς έτοιμοι με δεμένο το ζωνάρι στη μέση σας και αναμμένα τα λυχνάρια σας .
42012036	Να συμπεριφέρεστε σαν αυτούς που περιμένουν τον κύριό τους πότε θα γυρίσει από το γάμο , ώστε μόλις έρθει και χτυπήσει την πόρτα , να του ανοίξουν αμέσως .
42012037	Μακάριοι οι δούλοι εκείνοι που ο κύριός τους θα τους βρει ξύπνιους όταν έρθει . Σας βεβαιώνω πως θ ’ ανασκουμπωθεί , θα τους βάλει να καθίσουν και θα τους περιποιηθεί .
42012038	Χαρά σ ’ εκείνους μάλιστα τους δούλους , που όταν ο κύριός τους επιστρέψει τα μεσάνυχτα ή τα ξημερώματα , θα τους βρει να τον περιμένουν .
42012039	Και να ξέρετε τούτο : αν ο ιδιοκτήτης ενός σπιτιού ήξερε ποια ώρα θα έρθει ο κλέφτης , θα ήταν άγρυπνος και δε θα άφηνε να του διαρρήξουν το σπίτι .
42012040	Να είστε , λοιπόν , κι εσείς έτοιμοι , γιατί ο Υιός του Ανθρώπου θα έρθει την ώρα που δεν τον περιμένετε » .
42012041	Τότε ο Πέτρος του είπε : « Κύριε , για μας την είπες αυτή την παραβολή ή για όλους ; »
42012042	Κι ο Κύριος απάντησε : « Ποιος είναι ο έμπιστος και συνετός δούλος , που ο κύριός του θα τον αφήσει επιστάτη των υπηρετών του , για να τους μοιράζει την αμοιβή τους την κατάλληλη στιγμή ;
42012043	Μακάριος είναι εκείνος ο δούλος , που όταν επιστρέψει ο κύριός του , θα τον βρει να συμπεριφέρεται μ ’ αυτόν τον τρόπο .
42012044	Σας βεβαιώνω πως θα τον βάλει υπεύθυνο σ ’ όλα του τα υπάρχοντα .
42012045	Αν όμως ο δούλος εκείνος σκεφτεί μέσα του : “ θ ’ αργήσει να επιστρέψει ο κύριός μου ” , κι αρχίσει να δέρνει τους άλλους υπηρέτες και τις υπηρέτριες , να τρώει και να πίνει και να μεθάει ,
42012046	τότε θα έρθει ο κύριός του μια μέρα που αυτός δε θα τον περιμένει και σε ώρα που δε θα την ξέρει . Θα τον τιμωρήσει πολύ αυστηρά και θα τον ρίξει στον τόπο όπου τιμωρούνται οι άπιστοι .
42012047	» Εκείνος ο δούλος που ξέρει τι θέλει ο κύριός του , δεν είναι όμως έτοιμος και δεν κάνει αυτό που θέλει ο κύριός του , θα τιμωρηθεί αυστηρά .
42012048	Αντίθετα , εκείνος που δεν ξέρει το θέλημα του κυρίου του και κάνει κάτι αξιόποινο , θα τιμωρηθεί ελαφρότερα . Σ ’ όποιον δόθηκαν πολλά , θα ζητηθούν πολλά απ ’ αυτόν · και σ ’ όποιον δόθηκαν περισσότερα , θα του ζητηθούν περισσότερα » .
42012049	« Φωτιά ήρθα να βάλω στη γη και τι άλλο θέλω αν έχει κιόλας ανάψει !
42012050	Έχω όμως να περάσω μια δοκιμασία και με κατέχει ανυπομονησία ωσότου την υποστώ !
42012051	Νομίζετε πως ήρθα για να επιβάλω αναγκαστική ομόνοια μεταξύ των ανθρώπων ; Κάθε άλλο · σας βεβαιώνω πως ο ερχομός μου θα φέρει διαιρέσεις .
42012052	Από τώρα και στο εξής μία οικογένεια με πέντε μέλη θα χωριστεί σε δύο παρατάξεις : τρεις εναντίον δύο και δύο εναντίον τριών .
42012053	» Ο πατέρας θα είναι αντίθετος με το γιο του κι ο γιος με τον πατέρα του · η μάνα με την κόρη της κι η κόρη με τη μάνα της · η πεθερά με τη νύφη της κι η νύφη με την πεθερά της » .
42012054	Έλεγε ακόμη ο Ιησούς στα πλήθη : « Όταν δείτε τα σύννεφα να έρχονται από τη δύση , αμέσως λέτε πως έρχεται βροχή , κι έτσι γίνεται .
42012055	Κι όταν φυσάει νοτιάς , λέτε πως θ ’ ακολουθήσει καύσωνας , κι έτσι γίνεται .
42012056	Υποκριτές ! Τα σημάδια του ουρανού και της γης ξέρετε να τα διακρίνετε . Πώς δεν ξέρετε να διακρίνετε τα σημάδια των καιρών ; »
42012057	« Γιατί δεν κρίνετε κι από μόνοι σας ποιο είναι το σωστό ;
42012058	Όταν για παράδειγμα , πηγαίνεις με τον αντίδικό σου στο δικαστή , φρόντισε όσο βρίσκεσαι ακόμη στο δρόμο να συμφιλιωθείς μαζί του · γιατί αλλιώς , αν σε πάει στο δικαστή , ο δικαστής θα σε παραδώσει στο δεσμοφύλακα και ο δεσμοφύλακας θα σε κλείσει στη φυλακή .
42012059	Να ξέρεις πως δεν πρόκειται να βγεις από ’ κει , αν δεν επιστρέψεις και το τελευταίο λεπτό » .
42013001	Εκείνο τον καιρό πήγαν στον Ιησού μερικοί και του αφηγήθηκαν για τους Γαλιλαίους , τους οποίους σκότωσε ο Πιλάτος την ώρα που πρόσφεραν θυσία , κι έτσι το αίμα τους ανακατεύτηκε με το αίμα των ζώων που θυσιάζονταν .
42013002	Ο Ιησούς τους είπε : « Νομίζετε ότι αυτοί οι Γαλιλαίοι , επειδή τα ’ παθαν αυτά , ήταν πιο αμαρτωλοί από όλους τους άλλους Γαλιλαίους ;
42013003	Σας βεβαιώνω πως όχι · αν όμως δε μετανοήσετε , θα χαθείτε όλοι σας με τον ίδιο τρόπο .
42013004	Ή μήπως νομίζετε ότι εκείνοι οι δεκαοχτώ , που έπεσε πάνω τους ο πύργος στο Σιλωάμ και τους σκότωσε , ήταν χειρότεροι από όλους τους ανθρώπους που κατοικούν στην Ιερουσαλήμ ;
42013005	Σας βεβαιώνω πως όχι · αν όμως δεν μετανοήσετε , όλοι θα χαθείτε κατά τον ίδιο τρόπο » .
42013006	Ο Ιησούς τους είπε ακόμη την ακόλουθη παραβολή : « Κάποιος είχε φυτέψει στο αμπέλι του μια συκιά · όταν όμως πήγε να μαζέψει απ ’ αυτή σύκα , δε βρήκε .
42013007	Είπε τότε στον αμπελουργό : “ τρία χρόνια τώρα έρχομαι σ ’ αυτήν τη συκιά να βρω σύκα και δε βρίσκω · κόψε την , λοιπόν , για να μην αχρηστεύει και το έδαφος ” .
42013008	Εκείνος του απάντησε : “ άφησέ την , κύριε , κι ετούτη τη χρονιά , για να τη σκάψω γύρω γύρω και να της βάλω κοπριά .
42013009	Και αν κάνει καρπό , την αφήνεις · αλλιώς , θα την κόψεις στο μέλλον ” » .
42013010	Ένα Σάββατο δίδασκε ο Ιησούς σε μια συναγωγή .
42013011	Εκεί βρισκόταν και μια γυναίκα , δεκαοχτώ χρόνια άρρωστη από δαιμονικό πνεύμα . Ήταν κυρτωμένη και δεν μπορούσε καθόλου να ισιώσει το σώμα της .
42013012	Όταν την είδε ο Ιησούς , τη φώναξε και της είπε : « Γυναίκα , απαλλάσσεσαι από την αρρώστια σου » .
42013013	Έβαλε πάνω της τα χέρια του κι αμέσως εκείνη ορθώθηκε και δόξαζε το Θεό .
42013014	Ο αρχισυνάγωγος όμως , αγανακτισμένος που ο Ιησούς έκανε τη θεραπεία το Σάββατο , γύρισε στο πλήθος και είπε : « Υπάρχουν έξι μέρες που επιτρέπεται να εργάζεται κανείς · μέσα σ ’ αυτές , λοιπόν , να έρχεστε και να θεραπεύεστε , και όχι το Σάββατο » .
42013015	Ο Κύριος του απάντησε : « Υποκριτή ! Ο καθένας σας δε λύνει το βόδι του ή το γαϊδούρι του από το παχνί το Σάββατο και πάει να το ποτίσει ;
42013016	Κι αυτή , που είναι απόγονος του Αβραάμ , και ο σατανάς την είχε δεμένη δεκαοχτώ χρόνια , δεν έπρεπε να λυθεί απ ’ αυτά τα δεσμά το Σάββατο ; »
42013017	Με τα λόγια του αυτά ντροπιάζονταν όλοι οι αντίπαλοί του κι ο κόσμος χαιρόταν για όλα τα θαυμαστά που έκανε ο Ιησούς .
42013018	Έλεγε ακόμη ο Ιησούς : « Με τι μοιάζει η βασιλεία του Θεού και με τι να την παρομοιάσω ;
42013019	Μοιάζει με σπόρο σιναπιού , που κάποιος τον φύτεψε στον κήπο του . Μεγάλωσε , έγινε ολόκληρο δέντρο , και τα πουλιά φώλιασαν στα κλαδιά του » .
42013020	Είπε πάλι : « Με τι να παρομοιάσω τη βασιλεία του Θεού ;
42013021	Μοιάζει με προζύμι , που το πήρε κάποια γυναίκα και το ανακάτωσε με ένα σακί αλεύρι , ώσπου ζυμώθηκε όλο » .
42013022	Καθώς ο Ιησούς πήγαινε στα Ιεροσόλυμα , περνούσε μέσα από πόλεις και χωριά διδάσκοντας .
42013023	Κάποιος τον ρώτησε : « Κύριε , είναι λίγοι αυτοί που θα σωθούν ; » Εκείνος τους απάντησε :
42013024	« Εσείς αγωνιστείτε να μπείτε από τη στενή πύλη , γιατί σας βεβαιώνω πως πολλοί θα θελήσουν να μπουν και δε θα μπορέσουν .
42013025	Όταν έρθει η ώρα , θα σηκωθεί ο οικοδεσπότης και θα μανταλώσει την πόρτα · κι εσείς θα σταθείτε απ ’ έξω και θ ’ αρχίσετε να χτυπάτε λέγοντας “ Κύριε , άνοιξέ μας ” . Τότε εκείνος θα σας απαντήσει : “ δε σας ξέρω από πού είστε ” .
42013026	Τότε θ ’ αρχίσετε να λέτε : “ εμείς φάγαμε και ήπιαμε μαζί σου , και μας δίδαξες στις πλατείες μας ” .
42013027	Κι εκείνος θα σας πει : “ σας λέω , δε σας ξέρω από πού είστε · φύγετε από κοντά μου όλοι εσείς οι εργάτες του κακού ” .
42013028	Εκεί θα κλαίτε και θα τρίζετε τα δόντια σας , όταν θα δείτε τον Αβραάμ , τον Ισαάκ , τον Ιακώβ και όλους τους προφήτες στη βασιλεία του Θεού , κι εσάς να σας πετάνε έξω .
42013029	Θα έρθουν άνθρωποι από την ανατολή και τη δύση , απ ’ το βορρά και το νότο και θα καθίσουν στο τραπέζι της βασιλείας του Θεού .
42013030	Και υπάρχουν πολλοί που τώρα είναι τελευταίοι αλλά τότε θα είναι πρώτοι · και πρώτοι που θα είναι τελευταίοι » .
42013031	Εκείνη την ημέρα πλησίασαν μερικοί Φαρισαίοι και του έλεγαν : « Απομακρύνσου απ ’ αυτή την περιοχή , γιατί ο Ηρώδης θέλει να σε σκοτώσει » .
42013032	Εκείνος τους είπε : « Πηγαίνετε να πείτε σ ’ αυτήν την αλεπού πως σήμερα κι αύριο θεραπεύω δαιμονισμένους και γιατρεύω ασθενείς · και την τρίτη μέρα θα φτάσει το έργο μου στο τέλος .
42013033	Πείτε του πως αυτά θα γίνουν σήμερα κι αύριο , και την επομένη θα συνεχίσω την πορεία μου , γιατί δε συνηθίζεται να σκοτώνουν προφήτη έξω από την Ιερουσαλήμ .
42013034	Ιερουσαλήμ , Ιερουσαλήμ , εσύ που σκοτώνεις τους προφήτες και λιθοβολείς αυτούς που σου στέλνει ο Θεός ! Πόσες φορές θέλησα να συνάξω τα παιδιά σου , όπως η κλώσα τα κλωσόπουλά της κάτω από τις φτερούγες της , αλλά εσείς δεν το θελήσατε !
42013035	Γι ’ αυτό ο τόπος σας θα ερημωθεί . Σας βεβαιώνω πως δε θα με δείτε πια , ώσπου να ’ ρθεί ο καιρός που θα πείτε , ευλογημένος αυτός που έρχεται σταλμένος απ ’ τον Κύριο ! »
42014001	Ένα Σάββατο ο Ιησούς πήγε στο σπίτι κάποιου Φαρισαίου άρχοντα για να φάει , και οι Φαρισαίοι τον παρακολουθούσαν .
42014002	Τότε στάθηκε μπροστά του ένας άνθρωπος που έπασχε από υδρωπικία .
42014003	Ο Ιησούς πήρε το λόγο και ρώτησε τους νομοδιδασκάλους και τους Φαρισαίους : « Επιτρέπεται να γίνονται θεραπείες το Σάββατο ; »
42014004	Εκείνοι δεν απάντησαν . Ο Ιησούς έπιασε τον άρρωστο , τον γιάτρεψε και τον άφησε να φύγει .
42014005	Ύστερα τους είπε : « Ποιος από σας , όταν πέσει το παιδί του ή το βόδι του στο πηγάδι το Σάββατο δε θα το ανασύρει αμέσως ; »
42014006	Και δεν μπόρεσαν να δώσουν απάντηση σ ’ αυτά .
42014007	Βλέποντας ο Ιησούς τους καλεσμένους με ποιον τρόπο διάλεγαν τις πρώτες θέσεις στο τραπέζι , τούς είπε μια παραβολή :
42014008	« Όταν σε καλέσει κάποιος σε γάμο , μην πας να καθίσεις στην πρώτη θέση , γιατί μπορεί κάποιος άλλος καλεσμένος να είναι πιο σπουδαίος από σένα .
42014009	Και τότε θα έρθει αυτός που κάλεσε κι εσένα κι εκείνον , και θα σου πει : “ δώσε τη θέση σου σ ’ αυτόν ” . Τότε εσύ ντροπιασμένος θα πας να καθίσεις στην τελευταία θέση .
42014010	Γι ’ αυτό , όταν σε καλέσουν κάπου , πήγαινε και κάθισε στην τελευταία θέση , ώστε όταν έρθει αυτός που σε κάλεσε , να σου πει : “ φίλε μου , έλα σε μια καλύτερη θέση ” . Έτσι αυτό θα είναι μια τιμή για σένα μπροστά στους συνδαιτυμόνες σου .
42014011	Γιατί όποιος υψώνει τον εαυτό του θα ταπεινωθεί , κι αυτός που ταπεινώνει τον εαυτό του θα υψωθεί » .
42014012	Και σ ’ αυτόν που τον είχε καλέσει έλεγε ο Ιησούς : « Εσύ όταν κάνεις γεύμα ή δείπνο , μην καλείς τους φίλους σου και τ ’ αδέρφια σου ούτε τους συγγενείς σου και τους πλούσιους γείτονες , γιατί κι αυτοί θα σε καλέσουν με τη σειρά τους , κι έτσι θα σου το ανταποδώσουν .
42014013	Αντίθετα , όταν κάνεις τραπέζι , να καλείς φτωχούς , ανάπηρους , κουτσούς , τυφλούς .
42014014	Θα είσαι μακάριος που δεν θα μπορούν να σου το ανταποδώσουν , γιατί θα σου ανταποδοθεί όταν θ ’ αναστηθούν οι δίκαιοι » .
42014015	Όταν τ ’ άκουσε αυτά κάποιος από κείνους που έτρωγαν μαζί με τον Ιησού , του είπε : « Μακάριος όποιος πάρει μέρος στο τραπέζι της βασιλείας του Θεού » .
42014016	Κι ο Ιησούς του είπε : « Ένας άνθρωπος ετοίμασε μεγάλο δείπνο και κάλεσε πολλούς .
42014017	Όταν ήρθε η ώρα του δείπνου , έστειλε το δούλο του να πει στους καλεσμένους : “ ελάτε , όλα είναι πια έτοιμα ” .
42014018	Τότε άρχισαν , ο ένας μετά τον άλλο , να βρίσκουν δικαιολογίες : Ο πρώτος του είπε : “ έχω αγοράσει ένα χωράφι και πρέπει να πάω να το δω · σε παρακαλώ , θεώρησέ με δικαιολογημένον ” .
42014019	Άλλος του είπε : “ έχω αγοράσει πέντε ζευγάρια βόδια και πάω να τα δοκιμάσω · σε παρακαλώ , δικαιολόγησέ με ” .
42014020	Κι ένας άλλος του είπε : “ είμαι νιόπαντρος και γι ’ αυτό δεν μπορώ να έρθω ” .
42014021	Γύρισε ο δούλος εκείνος και τα είπε αυτά στον κύριό του . Τότε ο οικοδεσπότης οργισμένος είπε στο δούλο του : “ πήγαινε γρήγορα στις πλατείες και στους δρόμους της πόλης και φέρε μέσα τους φτωχούς , τους ανάπηρους , τους κουτσούς και τους τυφλούς ” .
42014022	Όταν γύρισε ο δούλος τού είπε : “ κύριε , αυτό που πρόσταξες έγινε και υπάρχει ακόμη χώρος ” .
42014023	Είπε πάλι ο κύριος στο δούλο : “ πήγαινε έξω από την πόλη στους δρόμους και στα μονοπάτια κι ανάγκασέ τους να έρθουν , για να γεμίσει το σπίτι μου ·
42014024	γιατί σας βεβαιώνω πως κανένας από κείνους που κάλεσα δε θα γευτεί το δείπνο μου ” » .
42014025	Μαζί με τον Ιησού βάδιζε πολύς λαός , κι εκείνος στράφηκε και τους είπε :
42014026	« Αν κάποιος έρχεται κοντά μου και δεν απαρνιέται τον πατέρα του και τη μάνα του , τη γυναίκα του και τα παιδιά του , τους αδερφούς και τις αδερφές του , ακόμη και την ίδια του τη ζωή , δεν μπορεί να είναι μαθητής μου .
42014027	Όποιος δεν σηκώνει το σταυρό του και δε με ακολουθεί , δεν μπορεί να είναι μαθητής μου .
42014028	Ποιος από σας που θέλει να χτίσει έναν πύργο δε θα καθίσει πρώτα να υπολογίσει τη δαπάνη , για να δει αν του φτάνουν τα χρήματα να τον τελειώσει ;
42014029	Κι αυτό , ώστε όταν βάλει το θεμέλιο και δεν μπορεί να τελειώσει το έργο , να μην αρχίσουν όλοι όσοι τον βλέπουν να τον κοροϊδεύουν
42014030	και να λένε ότι αυτός ο άνθρωπος άρχισε να χτίζει αλλά δεν μπόρεσε να τελειώσει .
42014031	Ποιος βασιλιάς , πάλι , ξεκινάει να κάνει πόλεμο με άλλον βασιλιά χωρίς πρώτα να καθίσει να σκεφτεί αν μπορεί με δέκα χιλιάδες άντρες να αντιμετωπίσει αυτόν που του επιτίθεται με είκοσι χιλιάδες ;
42014032	Αν δεν μπορεί , στέλνει μεσολαβητές , όταν ακόμη ο άλλος είναι μακριά , και ζητάει διαπραγματεύσεις για ειρήνη .
42014033	Έτσι , λοιπόν , κανείς από σας δεν μπορεί να είναι μαθητής μου αν δεν απαρνηθεί όλα του τα υπάρχοντα » .
42014034	« Το αλάτι είναι καλό , αν όμως χάσει την αρμύρα του , με ποιον τρόπο θα την αποκτήσει πάλι ;
42014035	Δεν κάνει ούτε για χώμα ούτε για κοπριά · το πετάνε . Όποιος έχει αυτιά για να ακούει ας ακούει » .
42015001	Όλοι οι τελώνες και οι αμαρτωλοί συνήθιζαν να πλησιάζουν τον Ιησού και να τον ακούνε .
42015002	Οι Φαρισαίοι και οι γραμματείς διαμαρτύρονταν , λέγοντας ότι αυτός δέχεται αμαρτωλούς και τρώει μαζί τους .
42015003	Εκείνος τότε τους είπε την ακόλουθη παραβολή :
42015004	« Ποιος από σας αν έχει εκατό πρόβατα και χάσει ένα απ ’ αυτά , δε θα εγκαταλείψει τα ενενήντα εννιά στην έρημο για να ψάξει για το χαμένο ώσπου να το βρει ;
42015005	Κι όταν το βρει , το βάζει χαρούμενος στους ώμους του ,
42015006	έρχεται στο σπίτι και προσκαλεί τους φίλους και τους γείτονες και τους λέει : “ χαρείτε μαζί μου , γιατί βρήκα το πρόβατό μου που είχε χαθεί ” .
42015007	Σας βεβαιώνω πως έτσι θα γίνει χαρά και στον ουρανό για τη μετάνοια ενός αμαρτωλού , παρά για ενενήντα εννιά δικαίους , που δεν έχουν ανάγκη από μετάνοια » .
42015008	« Ποια γυναίκα , όταν έχει δέκα δραχμές και χάσει τη μία , δεν ανάβει το λυχνάρι , δε σκουπίζει το σπίτι και δεν ψάχνει με επιμέλεια , ώσπου να τη βρει ;
42015009	Κι όταν τη βρει , φωνάζει τις φίλες και τις γειτόνισσες και τους λέει : “ χαρείτε μαζί μου , γιατί βρήκα τη δραχμή που είχα χάσει ! ”
42015010	Σας βεβαιώνω πως το ίδιο χαίρονται οι άγγελοι του Θεού για τη μετάνοια ενός αμαρτωλού » .
42015011	Τους είπε επίσης ο Ιησούς : « Κάποιος άνθρωπος είχε δύο γιους .
42015012	Ο μικρότερος απ ’ αυτούς είπε στον πατέρα του : “ πατέρα , δώσε μου το μερίδιο της περιουσίας που μου αναλογεί ” · κι εκείνος τους μοίρασε την περιουσία .
42015013	Ύστερα από λίγες μέρες ο μικρότερος γιος τα μάζεψε όλα κι έφυγε σε χώρα μακρινή . Εκεί σκόρπισε την περιουσία του κάνοντας άσωτη ζωή .
42015014	Όταν τα ξόδεψε όλα , έτυχε να πέσει μεγάλη πείνα στη χώρα εκείνη , και άρχισε κι αυτός να στερείται .
42015015	Πήγε λοιπόν κι έγινε εργάτης σε έναν από τους πολίτες εκείνης της χώρας , ο οποίος τον έστειλε στα χωράφια του να βόσκει χοίρους .
42015016	Έφτασε στο σημείο να θέλει να χορτάσει με τα ξυλοκέρατα που έτρωγαν οι χοίροι , αλλά κανένας δεν του έδινε .
42015017	Τελικά συνήλθε και είπε : “ πόσοι εργάτες του πατέρα μου έχουν περίσσιο ψωμί , κι εγώ εδώ πεθαίνω της πείνας !
42015018	Θα σηκωθώ και θα πάω στον πατέρα μου και θα του πω : πατέρα , αμάρτησα στο Θεό και σ ’ εσένα ·
42015019	δεν είμαι άξιος πια να λέγομαι γιος σου · κάνε με σαν έναν από τους εργάτες σου ” .
42015020	Σηκώθηκε , λοιπόν , και ξεκίνησε να πάει στον πατέρα του . » Ενώ ήταν ακόμη μακριά , τον είδε ο πατέρας του , τον σπλαχνίστηκε , έτρεξε , τον αγκάλιασε σφιχτά και τον καταφιλούσε .
42015021	Τότε ο γιος του του είπε : “ πατέρα , αμάρτησα στο Θεό και σ ’ εσένα και δεν αξίζω να λέγομαι παιδί σου ” .
42015022	Ο πατέρας όμως γύρισε στους δούλους του και τους διέταξε : “ βγάλτε γρήγορα την καλύτερη στολή και ντύστε τον · φορέστε του δαχτυλίδι στο χέρι και δώστε του υποδήματα .
42015023	Φέρτε το σιτευτό μοσχάρι και σφάξτε το να φάμε και να ευφρανθούμε ,
42015024	γιατί αυτός ο γιος μου ήταν νεκρός και αναστήθηκε , ήταν χαμένος και βρέθηκε ” . Έτσι άρχισαν να ευφραίνονται .
42015025	» Ο μεγαλύτερος γιος του βρισκόταν στο χωράφι · και καθώς ερχόταν και πλησίαζε στο σπίτι , άκουσε μουσικές και χορούς .
42015026	Φώναξε , λοιπόν , έναν από τους υπηρέτες και ρώτησε να μάθει τι συμβαίνει .
42015027	Εκείνος του είπε : “ γύρισε ο αδερφός σου , κι ο πατέρας σου έσφαξε το σιτευτό μοσχάρι , γιατί του ήρθε πίσω γερός ” .
42015028	Αυτός τότε θύμωσε και δεν ήθελε να μπει μέσα . Ο πατέρας του βγήκε και τον παρακαλούσε ,
42015029	εκείνος όμως του αποκρίθηκε : “ εγώ τόσα χρόνια σού δουλεύω και ποτέ δεν παράκουσα καμιά εντολή σου · κι όμως σ ’ εμένα δεν έδωσες ποτέ ένα κατσίκι για να ευφρανθώ με τους φίλους μου .
42015030	Όταν όμως ήρθε αυτός ο γιος σου , που κατασπατάλησε την περιουσία σου με πόρνες , έσφαξες για χάρη του το σιτευτό μοσχάρι ” .
42015031	Κι ο πατέρας του του απάντησε : “ παιδί μου , εσύ είσαι πάντοτε μαζί μου κι ό , τι είναι δικό μου είναι και δικό σου .
42015032	Έπρεπε όμως να ευφρανθούμε και να χαρούμε , γιατί ο αδερφός σου αυτός ήταν νεκρός κι αναστήθηκε , ήταν χαμένος και βρέθηκε ” » .
42016001	Ο Ιησούς έλεγε στους μαθητές του : « Κάποιος πλούσιος είχε έναν διαχειριστή που του τον κατηγόρησαν ότι σπαταλά την περιουσία του .
42016002	Τον φώναξε λοιπόν και του είπε : “ τι είναι αυτά που ακούω για σένα ; Δώσε λογαριασμό και παράδωσε τη διαχείρισή σου , γιατί δεν μπορείς πια να είσαι διαχειριστής ” .
42016003	Ο διαχειριστής είπε μέσα του : “ τι να κάνω τώρα που μου αφαιρεί τη διαχείριση ο κύριός μου ; Να σκάβω δεν μπορώ , να ζητιανεύω ντρέπομαι .
42016004	Ξέρω όμως τι θα κάνω , για να με δέχονται οι άνθρωποι στα σπίτια τους τώρα που θα πάψω να είμαι διαχειριστής ” .
42016005	Κάλεσε λοιπόν έναν έναν τους χρεοφειλέτες του κυρίου του , και είπε στον πρώτο : “ πόσα χρωστάς εσύ στον κύριό μου ; ”
42016006	Εκείνος του απάντησε : “ εκατό βαρέλια λάδι ” . “ Πάρε το γραμμάτιο ” , του λέει ο διαχειριστής , “ και κάθισε και γράψε γρήγορα πενήντα ” .
42016007	Μετά είπε στον άλλο : “ εσύ πόσα χρωστάς ; ” “ εκατό σακιά σιτάρι ” , του απαντάει εκείνος . “ Πάρε το γραμμάτιο ” , του λέει , “ και γράψε ογδόντα ” .
42016008	Το αφεντικό εξέφρασε το θαυμασμό του για τον άδικο εκείνο διαχειριστή , επειδή ενήργησε έξυπνα · γιατί οι σκοτεινοί άνθρωποι αυτού του κόσμου στις σχέσεις με τους ομοίους τους είναι εξυπνότεροι από τα τέκνα του φωτός .
42016009	» Και σας συμβουλεύω να κάνετε φίλους σας ακόμη κι από τα χρήματα της αδικίας , ώστε όταν έρθει το τέλος σας , να σας δεχτούν στις αιώνιες κατοικίες .
42016010	Όποιος είναι αξιόπιστος στα λίγα , είναι αξιόπιστος και στα πολλά · κι όποιος είναι άδικος στα λίγα , είναι άδικος και στα πολλά .
42016011	Αν , λοιπόν , δε φανήκατε αξιόπιστοι ως προς τον άδικο πλούτο , ποιος θα σας εμπιστευτεί τον αληθινό ;
42016012	Κι αν δε φανήκατε αξιόπιστοι σ ’ αυτό που είναι ξένο , ποιος θα σας δώσει αυτό που ανήκει σ ’ εσάς ;
42016013	Κανένας δεν μπορεί να είναι δούλος σε δύο κυρίους , γιατί ή θα μισήσει τον ένα και θ ’ αγαπήσει τον άλλο ή θα προσκολληθεί στον ένα και θα περιφρονήσει τον άλλον . Δεν μπορείτε να είστε δούλοι και στο Θεό και στο χρήμα » .
42016014	Όλα αυτά τα άκουγαν οι Φαρισαίοι , που ήταν φιλάργυροι , και τον χλεύαζαν .
42016015	Ο Ιησούς τους είπε : « Εσείς θέλετε να παριστάνετε τον δίκαιο μπροστά στους ανθρώπους , ο Θεός όμως γνωρίζει τι κρύβετε στις καρδιές σας · γιατί αυτό που τιμούν οι άνθρωποι το σιχαίνεται ο Θεός .
42016016	Ο νόμος και οι προφήτες προφήτεψαν ως τον Ιωάννη το Βαπτιστή . Από τότε το χαρμόσυνο μήνυμα για τη βασιλεία του Θεού κηρύττεται , κι ο καθένας σπεύδει να μπει σ ’ αυτήν .
42016017	Είναι πιο εύκολο να εξαφανιστεί ο ουρανός και η γη , παρά να μείνει απραγματοποίητος κι ο πιο ασήμαντος λόγος του νόμου .
42016018	» Όποιος διώχνει τη γυναίκα του και παντρεύεται άλλη γίνεται μοιχός · κι όποιος παντρεύεται χωρισμένη από τον άντρα της είναι το ίδιο μοιχός » .
42016019	« Κάποιος άνθρωπος ήταν πλούσιος , φορούσε πολυτελή ρούχα και το τραπέζι του κάθε μέρα ήταν λαμπρό .
42016020	Κάποιος φτωχός όμως , που τον έλεγαν Λάζαρο , ήταν πεσμένος κοντά στην πόρτα του σπιτιού του πλουσίου , γεμάτος πληγές ,
42016021	και προσπαθούσε να χορτάσει από τα ψίχουλα που έπεφταν από το τραπέζι του πλουσίου . Έρχονταν και τα σκυλιά και του έγλειφαν τις πληγές .
42016022	Κάποτε πέθανε ο φτωχός , και οι άγγελοι τον πήγαν κοντά στον Αβραάμ . Πέθανε κι ο πλούσιος και τον έθαψαν .
42016023	Στον άδη που ήταν και βασανιζόταν , σήκωσε τα μάτια του και είδε από μακριά τον Αβραάμ και κοντά του το Λάζαρο .
42016024	Τότε φώναξε ο πλούσιος και είπε : “ πατέρα μου Αβραάμ , σπλαχνίσου με και στείλε το Λάζαρο να βρέξει με νερό την άκρη του δάχτυλού του και να μου δροσίσει τη γλώσσα , γιατί υποφέρω μέσα σ ’ αυτή τη φωτιά ” .
42016025	Ο Αβραάμ όμως του απάντησε : “ παιδί μου , θυμήσου ότι εσύ απόλαυσες την ευτυχία στη ζωή σου , όπως κι ο Λάζαρος τη δυστυχία . Τώρα λοιπόν αυτός χαίρεται εδώ , κι εσύ υποφέρεις .
42016026	Κι εκτός απ ’ όλα αυτά , υπάρχει ανάμεσά μας μεγάλο χάσμα , ώστε αυτοί που θέλουν να διαβούν από ’ δω σ ’ εσάς να μην μπορούν · ούτε οι από ’ κει μπορούν να περάσουν σ ’ εμάς ” .
42016027	Είπε πάλι ο πλούσιος : “ τότε σε παρακαλώ , πατέρα , στείλε τον στο σπίτι του πατέρα μου ,
42016028	να προειδοποιήσει τους πέντε αδερφούς μου , ώστε να μην έρθουν κι εκείνοι σ ’ αυτόν εδώ τον τόπο των βασάνων ” .
42016029	Ο Αβραάμ του λέει : “ έχουν τα λόγια του Μωυσή και των προφητών · ας υπακούσουν σ ’ αυτά ” .
42016030	“ Όχι , πατέρα μου Αβραάμ ” , του λέει εκείνος , “ δεν αρκεί · αλλά αν κάποιος από τους νεκρούς πάει σ ’ αυτούς , θα μετανοήσουν ” .
42016031	Του λέει τότε ο Αβραάμ : “ αν δεν υπακούνε στα λόγια του Μωυσή και των προφητών , ακόμη κι αν αναστηθεί κάποιος από τους νεκρούς , δεν πρόκειται να πεισθούν ” » .
42017001	Ο Ιησούς είπε και στους μαθητές του : « Είναι αδύνατο να μην έρθουν τα σκάνδαλα · αλίμονο όμως σ ’ εκείνον που τα προκαλεί .
42017002	Είναι προτιμότερο γι ’ αυτόν να κρεμάσει μια μυλόπετρα στο λαιμό του και να πάει να πέσει στη θάλασσα , παρά να κλονίσει την πίστη ενός απ ’ αυτούς εδώ τους μικρούς .
42017003	Προσέχετε τη συμπεριφορά σας . » Αν ο αδερφός σου σου κάνει κακό , επιτίμησέ τον , κι αν μετανοήσει συγχώρησέ τον .
42017004	Αν σου κάνει κακό πολλές φορές την ημέρα κι έρθει άλλες τόσες και σου πει “ μετανοώ ” , να τον συγχωρήσεις » .
42017005	Οι απόστολοι είπαν στον Κύριο : « Αύξησε την πίστη μας » .
42017006	Κι εκείνος τους είπε : « Αν είχατε πίστη σαν κόκκο σιναπιού , θα λέγατε σ ’ αυτή τη μουριά : “ ξεριζώσου και πήγαινε να φυτρώσεις στη θάλασσα ” κι εκείνη θα σας υπάκουε .
42017007	» Ποιος από σας , όταν ο δούλος του , που τον έχει για να οργώνει τα χωράφια ή να βόσκει τα πρόβατα , έρθει στο σπίτι από το χωράφι , θα του πει : “ έλα αμέσως και κάθισε να φας ” ;
42017008	Δε θα του πει μάλλον : “ ετοίμασε να δειπνήσω , ζώσου την ποδιά κι υπηρέτησέ με ώσπου να φάω και να πιω , και μετά θα φας και θα πιεις κι εσύ ” ;
42017009	Πρέπει μήπως να χρωστάει χάρη στο δούλο , επειδή έκανε αυτό που τον διέταξε ;
42017010	Δεν το νομίζω . Έτσι κι εσείς , όταν κάνετε όλα όσα σας προστάζει ο Θεός , να λέτε : “ είμαστε ανάξιοι δούλοι · κάναμε αυτό που οφείλαμε να κάνουμε ” » .
42017011	Πηγαίνοντας ο Ιησούς προς την Ιερουσαλήμ , περνούσε ανάμεσα από τη Σαμάρεια και τη Γαλιλαία .
42017012	Καθώς έμπαινε σ ’ ένα χωριό , τον συνάντησαν δέκα λεπροί · στάθηκαν λοιπόν από μακριά
42017013	και του φώναζαν δυνατά : « Ιησού , αφέντη , ελέησέ μας ! »
42017014	Βλέποντάς τους εκείνος τους είπε : « Πηγαίνετε να σας εξετάσουν οι ιερείς » . Και καθώς πήγαιναν , καθαρίστηκαν από τη λέπρα .
42017015	Ένας απ ’ αυτούς , όταν είδε ότι θεραπεύτηκε , γύρισε δοξάζοντας με δυνατή φωνή το Θεό ,
42017016	έπεσε με το πρόσωπο στα πόδια του Ιησού και τον ευχαριστούσε . Κι αυτός ήταν Σαμαρείτης .
42017017	Τότε ο Ιησούς είπε : « Δε θεραπεύτηκαν και οι δέκα ; Οι άλλοι εννιά πού είναι ;
42017018	Κανένας τους δε βρέθηκε να γυρίσει να δοξάσει το Θεό παρά μόνο τούτος εδώ ο αλλοεθνής ; »
42017019	Και σ ’ αυτόν είπε : « Σήκω και πήγαινε στο καλό · η πίστη σου σε έσωσε » .
42017020	Όταν ρωτήθηκε από τους Φαρισαίους ο Ιησούς πότε έρχεται η βασιλεία του Θεού , τούς απάντησε : « Η βασιλεία του Θεού δεν έρχεται με τρόπο φανερό σε όλους .
42017021	Δε θα πούνε “ να , εδώ είναι ” ή “ εκεί ” , γιατί η βασιλεία του Θεού είναι κιόλας ανάμεσά σας » .
42017022	Είπε τότε στους μαθητές : « Θα έρθει καιρός που θα θελήσετε να δείτε μία από τις ημέρες του Υιού του Ανθρώπου και δε θα τη δείτε .
42017023	Θα σας πουν : “ να , εκεί είναι ” ή “ να , εδώ είναι ” , αλλά μην πάτε και μην τους ακολουθήσετε .
42017024	Γιατί η παρουσία του Υιού του Ανθρώπου θα είναι τόσο φανερή , όπως η αστραπή , που η λάμψη της διασχίζει τον ορίζοντα από τη μια άκρη ως την άλλη .
42017025	Ο Υιός του Ανθρώπου όμως πρέπει πρώτα να πάθει πολλά και να αποδοκιμαστεί από τούτη τη γενιά .
42017026	Όπως έγινε τον καιρό του Νώε , έτσι θα γίνει και με τον ερχομό του Υιού του Ανθρώπου .
42017027	Τότε έτρωγαν κι έπιναν , άντρες και γυναίκες παντρεύονταν και πάντρευαν , ως την ημέρα που ο Νώε μπήκε στην κιβωτό . Ύστερα ήρθε ο κατακλυσμός και τους αφάνισε όλους .
42017028	Το ίδιο έγινε και τον καιρό του Λωτ . Έτρωγαν κι έπιναν , αγόραζαν και πουλούσαν , φύτευαν κι έχτιζαν .
42017029	Την ημέρα όμως που βγήκε ο Λωτ από τα Σόδομα , έβρεξε φωτιά και θειάφι απ ’ τον ουρανό και τους αφάνισε όλους .
42017030	Τα ίδια θα συμβούν και την ημέρα που θα φανερωθεί ο Υιός του ανθρώπου .
42017031	Την ημέρα εκείνη όποιος θα βρίσκεται στο λιακωτό και τα πράγματά του θα είναι στο σπίτι , να μην κατεβεί να τα πάρει . Κι όποιος είναι στο χωράφι να μη γυρίσει πίσω .
42017032	Να θυμάστε τη γυναίκα του Λωτ .
42017033	Όποιος θελήσει να σώσει τη ζωή του θα τη χάσει , κι όποιος τη χάσει θα τη διατηρήσει .
42017034	Σας βεβαιώνω πως εκείνη τη νύχτα , απ ’ τους δύο που θα κοιμούνται στο ίδιο κρεβάτι , ο ένας θα σωθεί κι ο άλλος θα χαθεί .
42017035	Απ ’ τις δύο γυναίκες που θα αλέθουν μαζί , η μία θα σωθεί κι η άλλη θα χαθεί .
42017036	Από δύο ανθρώπους που θα βρεθούν στο χωράφι , ο ένας θα σωθεί κι ο άλλος θα χαθεί » .
42017037	Τότε τον ρώτησαν : « Πού θα γίνουν αυτά , Κύριε ; » Κι εκείνος τους είπε : « Όπου είναι το πτώμα , εκεί θα μαζευτούν και τα όρνεα » .
42018001	Τους έλεγε και μια παραβολή για το πώς πρέπει πάντοτε να προσεύχονται και να μην αποκάμνουν στην προσευχή .
42018002	« Σε κάποια πόλη » , τους είπε , « ήταν ένας δικαστής , που ούτε Θεό φοβόταν ούτε άνθρωπο υπολόγιζε .
42018003	Σ ’ αυτή την πόλη κατοικούσε μια χήρα , που ερχόταν στο δικαστή και του έλεγε : “ προστάτεψέ με απ ’ αυτόν που με κατατρέχει ” .
42018004	Εκείνος για πολύν καιρό αρνιόταν , αλλά ύστερα είπε μέσα του : “ παρ ’ όλο που δε φοβάμαι το Θεό κι ούτε υπολογίζω άνθρωπο ,
42018005	όμως επειδή τούτη εδώ η χήρα μού έγινε φορτική , θα της δώσω το δίκιο της , για να μην έρχεται συνεχώς και με ταλαιπωρεί ” » .
42018006	Κι ο Κύριος πρόσθεσε : « Προσέξτε τι είπε ο άδικος δικαστής .
42018007	Θα αναβάλει , λοιπόν , ο Θεός να αποδώσει το δίκιο στους εκλεκτούς του , που του φωνάζουν για βοήθεια μέρα και νύχτα ;
42018008	Σας βεβαιώνω ότι θα τους αποδώσει το δίκιο τους πολύ γρήγορα . Όταν όμως έρθει ο Υιός του Ανθρώπου , θα βρει τάχα πιστούς ανθρώπους στη γη ; »
42018009	Σε μερικούς που ήταν σίγουροι για την ευσέβειά τους και περιφρονούσαν τους άλλους , είπε την παρακάτω παραβολή :
42018010	« Δύο άνθρωποι ανέβηκαν στο ναό για να προσευχηθούν . Ο ένας ήταν Φαρισαίος κι ο άλλος τελώνης .
42018011	Ο Φαρισαίος στάθηκε επιδεικτικά κι έκανε την εξής προσευχή σχετικά με τον εαυτό του : “ Θεέ μου , σ ’ ευχαριστώ που εγώ δεν είμαι σαν τους άλλους ανθρώπους άρπαγας , άδικος , μοιχός , ή και σαν αυτόν εδώ τον τελώνη .
42018012	Εγώ νηστεύω δύο φορές την εβδομάδα και δίνω στο ναό το δέκατο απ ’ όλα τα εισοδήματά μου ” .
42018013	Ο τελώνης , αντίθετα , στεκόταν πολύ πίσω και δεν τολμούσε ούτε τα μάτια του να σηκώσει στον ουρανό . Χτυπούσε το στήθος του και έλεγε : “ Θεέ μου , σπλαχνίσου με τον αμαρτωλό ” .
42018014	Σας βεβαιώνω πως αυτός έφυγε για το σπίτι του αθώος και συμφιλιωμένος με το Θεό , ενώ ο άλλος όχι · γιατί όποιος υψώνει τον εαυτό του θα ταπεινωθεί , κι όποιος τον ταπεινώνει θα υψωθεί » .
42018015	Κάποιοι έφεραν τότε στον Ιησού και τα μικρά παιδιά , για να τα ευλογήσει . Όταν τα είδαν οι μαθητές , τούς μάλωσαν .
42018016	Ο Ιησούς όμως τα κάλεσε κοντά του και είπε : « Αφήστε τα παιδιά να έρθουν σ ’ εμένα και μην τα εμποδίζετε , γιατί η βασιλεία του Θεού ανήκει σε ανθρώπους που είναι σαν κι αυτά .
42018017	Σας βεβαιώνω πως όποιος δε δεχτεί τη βασιλεία του Θεού σαν παιδί , δε θα μπει σ ’ αυτήν » .
42018018	Κάποιος άρχοντας τον ρώτησε : « Αγαθέ Διδάσκαλε , τι να κάνω για να κληρονομήσω την αιώνια ζωή ; »
42018019	Ο Ιησούς του απάντησε : « Γιατί με αποκαλείς “ αγαθό ” ; Κανένας δεν είναι αγαθός , παρά μόνο ένας , ο Θεός .
42018020	Ξέρεις τις εντολές : μη μοιχεύσεις , μη σκοτώσεις , μην κλέψεις , μην ψευδομαρτυρήσεις , τίμα τον πατέρα σου και τη μητέρα σου » .
42018021	Κι εκείνος του είπε : « Όλα αυτά τα τηρώ από τα νιάτα μου » .
42018022	Όταν τ ’ άκουσε ο Ιησούς του είπε : « Ένα ακόμη σου λείπει : πούλησε όλα όσα έχεις και δώσε τα χρήματα στους φτωχούς , κι έτσι θα έχεις θησαυρό κοντά στο Θεό · κι έλα να με ακολουθήσεις » .
42018023	Μόλις εκείνος τ ’ άκουσε αυτά , πολύ στενοχωρήθηκε , γιατί ήταν πάμπλουτος .
42018024	Όταν ο Ιησούς τον είδε τόσο στενοχωρημένον , είπε : « Πόσο δύσκολα θα μπουν στη βασιλεία του Θεού αυτοί που έχουν τα χρήματα !
42018025	Ευκολότερο είναι να περάσει καμήλα μέσα από βελονότρυπα , παρά να μπει πλούσιος στη βασιλεία του Θεού » .
42018026	Όσοι τον άκουσαν είπαν : « Τότε ποιος μπορεί να σωθεί ; »
42018027	Κι εκείνος τους απάντησε : « Αυτά που για τους ανθρώπους είναι αδύνατα , για το Θεό είναι δυνατά » .
42018028	Τότε ο Πέτρος του λέει : « Να , εμείς εδώ αφήσαμε τα πάντα και σε ακολουθήσαμε » .
42018029	Κι ο Ιησούς του είπε : « Σας βεβαιώνω πως όποιος άφησε σπίτι ή γονείς ή αδέρφια ή γυναίκα ή παιδιά για χάρη της βασιλείας του Θεού ,
42018030	θα κερδίσει πολύ περισσότερα τώρα , στα χρόνια που ζούμε , και στο μελλοντικό κόσμο την αιώνια ζωή » .
42018031	Ο Ιησούς πήρε κοντά του τους δώδεκα μαθητές και τους είπε : « Ακούστε · τώρα που ανεβαίνουμε στην Ιερουσαλήμ , όλα όσα έγραψαν οι προφήτες για τον Υιό του Ανθρώπου θα εκπληρωθούν .
42018032	Δηλαδή , θα παραδοθεί στους εθνικούς , θα τον περιγελάσουν , θα τον βρίσουν και θα τον φτύσουν .
42018033	Ύστερα θα τον μαστιγώσουν και θα τον σκοτώσουν , αλλά την τρίτη μέρα αυτός θ ’ αναστηθεί » .
42018034	Εκείνοι όμως τίποτε απ ’ αυτά δεν κατάλαβαν . Αυτά τα λόγια τούς ήταν αινιγματικά , και δεν τα εννοούσαν .
42018035	Καθώς ο Ιησούς πλησίαζε στην Ιεριχώ , ένας τυφλός καθόταν στην άκρη του δρόμου και ζητιάνευε .
42018036	Όταν άκουσε το πλήθος που περνούσε , ρώτησε να μάθει τι συνέβαινε .
42018037	Του είπαν ότι περνάει ο Ιησούς ο Ναζωραίος .
42018038	Τότε εκείνος άρχισε να φωνάζει δυνατά : « Ιησού , Υιέ του Δαβίδ , σπλαχνίσου με ! »
42018039	Αυτοί που προπορεύονταν τον μάλωναν να σωπάσει , εκείνος όμως φώναζε ακόμη πιο πολύ : « Υιέ του Δαβίδ , σπλαχνίσου με ! »
42018040	Τότε ο Ιησούς στάθηκε κι έδωσε εντολή να τον φέρουν κοντά του . Αυτός πλησίασε κι εκείνος τον ρώτησε :
42018041	« Τι θέλεις να σου κάνω ; » « Κύριε , θέλω ν ’ αποκτήσω το φως μου » , αποκρίθηκε .
42018042	Κι ο Ιησούς του είπε : « Ν ’ αποκτήσεις το φως σου ! Η πίστη σου σε έσωσε » .
42018043	Αμέσως ο τυφλός βρήκε το φως του κι ακολουθούσε τον Ιησού δοξάζοντας το Θεό . Και όλος ο κόσμος , όταν τον είδε , δοξολογούσε το Θεό .
42019001	Ο Ιησούς μπήκε στην Ιεριχώ και περνούσε μέσα από την πόλη .
42019002	Εκεί υπήρχε κάποιος , που το όνομά του ήταν Ζακχαίος . Ήταν αρχιτελώνης και πλούσιος .
42019003	Αυτός προσπαθούσε να δει ποιος είναι ο Ιησούς · δεν μπορούσε όμως εξαιτίας του πλήθους και γιατί ήταν μικρόσωμος .
42019004	Έτρεξε λοιπόν μπροστά πριν από το πλήθος κι ανέβηκε σε μια συκομουριά για να τον δει , γιατί θα περνούσε από ’ κει .
42019005	Όταν έφτασε ο Ιησούς στο σημείο εκείνο , κοίταξε προς τα πάνω , τον είδε και του είπε : « Ζακχαίε , κατέβα γρήγορα , γιατί σήμερα πρέπει να μείνω στο σπίτι σου » .
42019006	Εκείνος κατέβηκε γρήγορα και τον υποδέχτηκε με χαρά .
42019007	Όλοι όσοι τα είδαν αυτά διαμαρτύρονταν κι έλεγαν ότι πήγε να μείνει στο σπίτι ενός αμαρτωλού .
42019008	Τότε σηκώθηκε ο Ζακχαίος και είπε στον Κύριο : « Κύριε , υπόσχομαι να δώσω τα μισά από τα υπάρχοντά μου στους φτωχούς και ν ’ ανταποδώσω στο τετραπλάσιο όσα έχω πάρει με απάτη » .
42019009	Ο Ιησούς , απευθυνόμενος σ ’ αυτόν , είπε : « Σήμερα αυτή η οικογένεια σώθηκε · γιατί κι αυτός ο τελώνης είναι απόγονος του Αβραάμ .
42019010	Ο Υιός του Ανθρώπου ήρθε για ν ’ αναζητήσει και να σώσει αυτούς που έχουν χάσει το δρόμο τους » .
42019011	Καθώς αυτοί τα άκουγαν αυτά , ο Ιησούς πρόσθεσε και μια παραβολή , επειδή ήταν κοντά στην Ιερουσαλήμ , κι αυτοί νόμιζαν ότι η βασιλεία του Θεού θα φανερωνόταν αμέσως .
42019012	Είπε λοιπόν : « Ένας ευγενής πήγε σε χώρα μακρινή να χριστεί βασιλιάς και να επιστρέψει .
42019013	Πριν φύγει , κάλεσε δέκα δούλους του , τους έδωσε από ένα χρυσό νόμισμα και τους είπε : “ εμπορευτείτε μ ’ αυτά , ώσπου να έρθω ” .
42019014	Οι συμπολίτες του τον μισούσαν κι έστειλαν ύστερα απ ’ αυτόν αντιπροσωπεία για να πει : “ αυτόν δεν τον θέλουμε για βασιλιά μας ” .
42019015	Αυτός όμως χρίστηκε βασιλιάς και γύρισε πίσω . Και διέταξε να του φωνάξουν τους δούλους στους οποίους είχε δώσει τα χρήματα , για να μάθει πώς ο καθένας τα είχε εκμεταλλευθεί .
42019016	Παρουσιάστηκε ο πρώτος και του είπε : “ κύριε , το νόμισμά σου απέφερε άλλα δέκα νομίσματα ” .
42019017	Εκείνος τότε του είπε : “ εύγε , καλέ δούλε ! Επειδή αποδείχτηκες έμπιστος σ ’ αυτό το ελάχιστο , ανάλαβε την εξουσία πάνω σε δέκα πόλεις ” .
42019018	Ήρθε ο δεύτερος και του είπε : “ το νόμισμά σου , κύριε , έφερε άλλα πέντε νομίσματα ” .
42019019	Είπε και σ ’ αυτόν : “ πάρε κι εσύ την εξουσία πάνω σε πέντε πόλεις ” .
42019020	Ήρθε κι ο άλλος και του λέει : “ κύριε , ορίστε το νόμισμά σου . Το είχα κρύψει σ ’ ένα μαντήλι ,
42019021	γιατί σε φοβόμουνα , επειδή είσαι άνθρωπος σκληρός · παίρνεις αυτό που δεν έδωσες , θερίζεις αυτό που δεν έσπειρες και μαζεύεις από ’ κει που δε λίχνισες ” .
42019022	Του λέει κι ο βασιλιάς : “ από τα ίδια σου τα λόγια θα σε κρίνω , κακέ δούλε : ήξερες ότι εγώ είμαι άνθρωπος σκληρός κι ότι παίρνω αυτό που δεν έδωσα , θερίζω αυτό που δεν έσπειρα και μαζεύω από κεί που δε λίχνισα .
42019023	Γιατί τότε δεν έβαλες τα χρήματά μου σε μια τράπεζα , ώστε , όταν έρθω , να τα πάρω πίσω με τον τόκο τους ; ”
42019024	Και στους παρευρισκομένους είπε : “ πάρτε του το νόμισμα και δώστε το σ ’ αυτόν που έχει τα δέκα νομίσματα ” .
42019025	Εκείνοι του είπαν : “ κύριε , αυτός έχει ήδη δέκα νομίσματα ” .
42019026	“ Σας βεβαιώνω ” , τους απάντησε , “ πως σ ’ αυτόν που έχει θα του δοθεί κι άλλο · αλλά απ ’ όποιον δεν έχει , και εκείνο το λίγο που έχει θα του αφαιρεθεί .
42019027	Όσο για τους εχθρούς μου , αυτούς που δε με θέλησαν για βασιλιά τους , φέρτε τους εδώ και σφάξτε τους μπροστά μου ” » .
42019028	Αφού είπε αυτά τα λόγια , προχώρησε μπροστά από τους άλλους βαδίζοντας για τα Ιεροσόλυμα .
42019029	Όταν έφτασε κοντά στη Βηθσφαγή και τη Βηθανία , κοντά στο βουνό που ονομάζεται όρος των Ελαιών , έστειλε δύο από τους μαθητές του
42019030	με την εξής παραγγελία : « Πηγαίνετε στο απέναντι χωριό και , μόλις μπείτε σ ’ αυτό , θα βρείτε ένα πουλάρι δεμένο , στο οποίο κανένας άνθρωπος ως τώρα δεν έχει καθίσει . Λύστε το και φέρτε το εδώ .
42019031	Αν κάποιος σας ρωτήσει γιατί το λύνετε , να του απαντήσετε ότι ο Κύριος το χρειάζεται » .
42019032	Πήγαν λοιπόν οι μαθητές και βρήκαν το πουλάρι να στέκεται όπως τους είχε πει ο Ιησούς .
42019033	Όταν το έλυναν , οι κάτοχοί του τους ρώτησαν : « Γιατί λύνετε το πουλάρι ; »
42019034	Εκείνοι απάντησαν : « Το χρειάζεται ο Κύριος » .
42019035	Το έφεραν , λοιπόν , στον Ιησού , και , αφού έριξαν πάνω στο πουλάρι τα ρούχα τους , τον ανέβασαν σ ’ αυτό .
42019036	Καθώς προχωρούσε , έστρωναν κάτω στο δρόμο τα ρούχα τους .
42019037	Όταν ο Ιησούς πλησίαζε πια στο σημείο που κατηφορίζει από το όρος των Ελαιών , το πλήθος των μαθητών του άρχισαν να δοξάζουν χαρούμενοι το Θεό με δυνατή φωνή για όλα τα θαύματα που είδαν .
42019038	« Ευλογημένος ο βασιλιάς που έρχεται σταλμένος από τον Κύριο ! » έλεγαν . « Ειρήνη στον ουρανό , και δόξα στον ύψιστο Θεό ! »
42019039	Μερικοί όμως από τους Φαρισαίους τού είπαν μέσα από το πλήθος : « Διδάσκαλε , να επιτιμήσεις τους μαθητές σου » .
42019040	Κι εκείνος τους αποκρίθηκε : « Πρέπει να ξέρετε πως , αν αυτοί σωπάσουν , οι πέτρες θα κραυγάσουν » .
42019041	Όταν πλησίασε και είδε την πόλη , έκλαψε γι ’ αυτήν .
42019042	« Μακάρι » , είπε , « να ήξερες κι εσύ , έστω κι αυτήν την ημέρα , τι θα μπορούσε να σου χαρίσει την ειρήνη . Τώρα όμως αυτό μένει κρυφό από τα μάτια σου .
42019043	Θα ’ ρθούν για σένα μέρες που οι εχθροί σου θα σε ζώσουν με χαρακώματα , θα σε περικυκλώσουν και θα σε πολιορκήσουν από παντού .
42019044	Θα αφανίσουν κι εσένα και τα παιδιά σου και δε θα σου αφήσουν πέτρα πάνω στην πέτρα . Κι όλα αυτά , γιατί δεν έδωσες σημασία την ημέρα που σ ’ επισκέφθηκε ο Θεός » .
42019045	Ο Ιησούς μπήκε στο ναό κι άρχισε να διώχνει από ’ κει τους πωλητές και τους αγοραστές .
42019046	« Η Γραφή λέει ότι ο οίκος μου θα είναι οίκος προσευχής · εσείς όμως τον κάνατε σπήλαιο ληστών » , τους έλεγε .
42019047	Κάθε μέρα δίδασκε στο ναό , οι αρχιερείς όμως , οι γραμματείς και οι προύχοντες του λαού ζητούσαν ευκαιρία να τον εξοντώσουν .
42019048	Δεν έβρισκαν όμως τον τρόπο , γιατί όλος ο λαός , όταν τον άκουγε , κρεμόταν από τα χείλη του .
42020001	Μια μέρα που ο Ιησούς δίδασκε το λαό στο ναό και τους μιλούσε για το χαρμόσυνο άγγελμα , πήγαν ξαφνικά οι αρχιερείς και οι γραμματείς μαζί με τους πρεσβυτέρους
42020002	και του είπαν : « Πες μας , με ποια εξουσία τα κάνεις αυτά , ή ποιος είναι αυτός που σου έδωσε αυτή την εξουσία ; »
42020003	Τους αποκρίθηκε : « Θα κάνω κι εγώ σ ’ εσάς μια ερώτηση : πέστε μου ,
42020004	το βάπτισμα του Ιωάννη προερχόταν από το Θεό ή από τους ανθρώπους ; »
42020005	Αυτοί το συζήτησαν μεταξύ τους και είπαν : « Αν πούμε ότι προερχόταν από το Θεό , θα μας πει , “ γιατί λοιπόν δεν πιστέψατε σ ’ αυτόν ; ”
42020006	Αν πάλι πούμε ότι προερχόταν από τους ανθρώπους , όλος ο λαός θα μας λιθοβολήσει , γιατί είναι απόλυτα βέβαιοι πως ο Ιωάννης είναι προφήτης » .
42020007	Γι ’ αυτό η απάντησή τους ήταν ότι δεν ξέρουν από πού προέρχεται .
42020008	Κι ο Ιησούς τους είπε : « Ούτε κι εγώ σας λέω με ποια εξουσία τα κάνω αυτά » .
42020009	Ο Ιησούς άρχισε να διηγείται στο λαό την ακόλουθη παραβολή : « Κάποιος άνθρωπος φύτεψε ένα αμπέλι , το νοίκιασε σε γεωργούς κι έφυγε σε άλλον τόπο για πολλά χρόνια .
42020010	Όταν ήρθε ο καιρός , έστειλε στους γεωργούς ένα δούλο , για να του δώσουν το μερίδιο απ ’ τον καρπό του αμπελιού . Οι γεωργοί όμως τον έδειραν και τον έστειλαν πίσω με άδεια χέρια .
42020011	Ύστερα τους έστειλε κι άλλον δούλο , αλλά εκείνοι , τον έδειραν κι αυτόν και τον κακοποίησαν , και τον έστειλαν πίσω με άδεια χέρια .
42020012	Ύστερα έστειλε και τρίτον , αλλά κι αυτόν τον τραυμάτισαν και τον έδιωξαν .
42020013	Τότε ο ιδιοκτήτης του αμπελιού είπε : “ τι να κάνω ; Θα στείλω τον αγαπημένο μου γιο · ίσως όταν τον δουν να τον σεβαστούν ” .
42020014	Όταν τον είδαν οι γεωργοί , είπαν μεταξύ τους : “ αυτός είναι ο κληρονόμος · ας τον σκοτώσουμε , για να γίνει δική μας η κληρονομιά ” .
42020015	Κι αφού τον έβγαλαν έξω από το αμπέλι , τον σκότωσαν . Τι θα τους κάνει , λοιπόν , αυτούς ο ιδιοκτήτης του αμπελιού ;
42020016	Θα έρθει και θα εξολοθρέψει αυτούς τους γεωργούς , και θα δώσει το αμπέλι σε άλλους » . Όταν το άκουσαν , είπαν : « Ποτέ τέτοιο πράγμα ! »
42020017	Εκείνος όμως τους κοίταξε και τους είπε : « Τι σημαίνουν , λοιπόν , τα ακόλουθα λόγια της Γραφής : Ο λίθος που τον πέταξαν σαν άχρηστον οι οικοδόμοι αυτός έγινε αγκωνάρι ;
42020018	 Όποιος πέσει πάνω σ ’ αυτόν το λίθο θα τσακιστεί , και σ ’ όποιον πέσει ο λίθος θα τον κομματιάσει » .
42020019	 Τότε οι αρχιερείς και οι γραμματείς κατάλαβαν ότι αυτές τις παραβολές τις είπε γι ’ αυτούς και θέλησαν να τον συλλάβουν εκείνη την ώρα · φοβήθηκαν όμως το λαό .
42020020	Αφού παρακολούθησαν τον Ιησού , έστειλαν κατασκόπους , που προσποιούνταν τους ευσεβείς , για να τον πιάσουν από κάποια απάντηση , ώστε να τον παραδώσουν στο Ρωμαίο διοικητή .
42020021	Του έκαναν λοιπόν την εξής ερώτηση : « Διδάσκαλε , ξέρουμε ότι μιλάς και διδάσκεις σωστά . Δεν επηρεάζεσαι από πρόσωπα , αλλά διδάσκεις πραγματικά το θέλημα του Θεού .
42020022	Επιτρέπεται να πληρώνουμε φόρο στον αυτοκράτορα ή όχι ; »
42020023	Εκείνος κατάλαβε την πανουργία τους και τους είπε : « Γιατί μου στήνετε παγίδα ;
42020024	Δείξτε μου ένα δηνάριο · ποιανού είναι η εικόνα και η επιγραφή που έχει ; » Εκείνοι του απάντησαν : « Του αυτοκράτορα » .
42020025	Εκείνος τότε τους είπε : « Δώστε , λοιπόν , στον αυτοκράτορα , ό , τι ανήκει στον αυτοκράτορα , και στο Θεό ό , τι ανήκει στο Θεό » .
42020026	Κι έτσι δεν κατάφεραν να τον πιάσουν από κάποιο λόγο μπροστά στο λαό . Έμειναν κατάπληκτοι απ ’ την απάντησή του και σώπασαν .
42020027	Τον πλησίασαν τότε μερικοί από τους Σαδδουκαίους , οι οποίοι δε δέχονται ότι υπάρχει ανάσταση , και τον ρώτησαν :
42020028	« Διδάσκαλε , ο Μωυσής μάς έδωσε γραπτή εντολή : αν κάποιου πεθάνει ο αδερφός , ο οποίος είναι παντρεμένος αλλά άτεκνος , να πάρει ο αδερφός του τη χήρα και να κάνει απογόνους για τον νεκρό αδερφό του .
42020029	Ήταν , λοιπόν , εφτά αδερφοί . Ο πρώτος παντρεύτηκε μια γυναίκα και πέθανε άτεκνος .
42020030	Την πήρε κι ο δεύτερος τη γυναίκα , και πέθανε κι αυτός άτεκνος .
42020031	Επίσης την πήρε και ο τρίτος . Το ίδιο και οι εφτά · πέθαναν χωρίς ν ’ αφήσουν παιδιά .
42020032	Τελευταία απ ’ όλους πέθανε και η γυναίκα .
42020033	Αυτή , λοιπόν , σε ποιον απ ’ όλους αυτούς θα ανήκει στην ανάσταση ; Αφού την είχαν πάρει γυναίκα τους και οι εφτά » .
42020034	Ο Ιησούς τότε τους απάντησε : « Οι άνθρωποι που ζουν σ ’ αυτόν τον κόσμο , παντρεύονται και παντρεύουν .
42020035	Όσοι όμως αξιωθούν ν ’ αναστηθούν από τους νεκρούς και να ζήσουν στον καινούριο κόσμο , αυτοί ούτε θα νυμφεύονται ούτε θα παντρεύονται .
42020036	Κι αυτό , γιατί δε θα υπάρχει γι ’ αυτούς θάνατος · σαν αναστημένοι άνθρωποι που θα είναι , θα είναι ίσοι με τους αγγέλους και παιδιά του Θεού .
42020037	Ότι άλλωστε οι νεκροί ανασταίνονται , αυτό το αναφέρει κι ο Μωυσής , όταν μιλάει για τη βάτο , και λέει ότι ο Κύριος είναι Θεός του Αβραάμ , Θεός του Ισαάκ και Θεός του Ιακώβ .
42020038	Ο Θεός δεν είναι Θεός νεκρών αλλά ζωντανών , γιατί γι ’ αυτόν όλοι είναι ζωντανοί » .
42020039	Μερικοί τότε από τους γραμματείς τού είπαν : « Καλά τα είπες , Διδάσκαλε » .
42020040	Από τότε δεν τολμούσαν πια να τον ρωτήσουν τίποτε .
42020041	Τότε τους ρώτησε κι ο Ιησούς : « Πώς λένε ότι ο Μεσσίας είναι απόγονος του Δαβίδ ;
42020042	Ο ίδιος ο Δαβίδ λέει στο βιβλίο των Ψαλμών : Είπε ο Κύριος στον Κύριό μου : κάθισε στα δεξιά μου
42020043	ώσπου να υποτάξω τους εχθρούς σου κάτω απ ’ τα πόδια σου .
42020044	 Τότε οι αρχιερείς και οι γραμματείς κατάλαβαν ότι αυτές τις παραβολές τις είπε γι ’ αυτούς και θέλησαν να τον συλλάβουν εκείνη την ώρα · φοβήθηκαν όμως το λαό .
42020045	Την ώρα που όλος ο λαός τον άκουγε , είπε στους μαθητές του :
42020046	« Να φυλάγεστε από τους γραμματείς , που τους αρέσει να περπατούν με τις επίσημες στολές τους και θέλουν να τους χαιρετούν στις αγορές με σεβασμό . Τους αρέσουν οι πρωτοκαθεδρίες στις συναγωγές και οι καλύτερες θέσεις στα δείπνα .
42020047	Για να φανούν καλοί , κάνουν μεγάλες προσευχές , κατατρώγουν όμως τις περιουσίες των χηρών . Αυτοί θα τιμωρηθούν με ιδιαίτερη αυστηρότητα » .
42021001	Κάποτε ο Ιησούς έριξε μια ματιά και είδε τους πλουσίους που έριχναν τις εισφορές τους στο θησαυροφυλάκιο του ναού .
42021002	Είδε και κάποια φτωχή χήρα να ρίχνει σ ’ αυτό δύο λεπτά ,
42021003	και είπε : « Σας βεβαιώνω πως αυτή η φτωχή χήρα έριξε περισσότερα απ ’ όλους ·
42021004	όλοι οι άλλοι έριξαν απ ’ το περίσσευμά τους στις εισφορές , ενώ αυτή απ ’ το υστέρημά της · έριξε όλη της την περιουσία » .
42021005	Καθώς μερικοί έλεγαν για το ναό ότι είναι στολισμένος με εκλεκτούς λίθους κι αφιερώματα , ο Ιησούς είπε :
42021006	« Αυτά που βλέπετε όλα θα γκρεμιστούν · θα ’ ρθουν μέρες που δεν θα μείνει πέτρα πάνω στην πέτρα » .
42021007	Τον ρώτησαν τότε : « Διδάσκαλε , πότε θα γίνουν αυτά , και ποιο θα είναι το σημάδι όταν έρθει η ώρα να γίνουν ; »
42021008	« Προσέξτε » , απάντησε εκείνος , « μην ξεγελαστείτε , γιατί θα έρθουν πολλοί που θα χρησιμοποιούν το όνομά μου και θα ισχυρίζονται : “ εγώ είμαι ο Μεσσίας ” και “ ο καιρός έφτασε ” · να μην τους ακολουθήσετε όμως .
42021009	Όταν πάλι ακούσετε για πολέμους κι αναστατώσεις , μην τρομοκρατηθείτε , γιατί αυτά πρέπει να γίνουν πρώτα · δε θα ακολουθήσει όμως αμέσως το τέλος » .
42021010	« Θα ξεσηκωθεί » , τους έλεγε , « το ένα έθνος εναντίον του άλλου , και το ένα βασίλειο εναντίον του άλλου .
42021011	Θα γίνουν μεγάλοι σεισμοί σε διάφορα μέρη και θα παρουσιαστούν πείνες και επιδημίες . Θα συμβούν φοβερά πράγματα , και θα φανούν μεγάλα σημάδια από τον ουρανό .
42021012	Πριν όμως γίνουν όλα αυτά , θα σας συλλάβουν , θα σας καταδιώξουν , θα σας παραδώσουν στις συναγωγές , θα σας κλείσουν στις φυλακές και θα σας οδηγήσουν μπροστά σε βασιλιάδες και ηγεμόνες εξαιτίας μου .
42021013	Όλα αυτά θα γίνουν για σας μια ευκαιρία να δώσετε μαρτυρία για μένα .
42021014	Νιώστε το καλά , πως δε χρειάζεται να ετοιμάζετε από πριν την απολογία σας ,
42021015	γιατί εγώ θα σας δώσω λόγια και σοφία , και σ ’ αυτά δε θα μπορέσουν να αντισταθούν ή να τα αντικρούσουν οι αντίπαλοί σας .
42021016	Θα παραδοθείτε από γονείς κι αδέρφια , από συγγενείς και φίλους , και μερικούς από σας θα σας σκοτώσουν .
42021017	Όλοι θα σας μισούν εξαιτίας μου .
42021018	Δεν θα χαθεί όμως ούτε μια τρίχα απ ’ το κεφάλι σας .
42021019	Με την υπομονή σας θα σώσετε τη ζωή σας » .
42021020	« Όταν θα δείτε την Ιερουσαλήμ να κυκλώνεται από στρατεύματα , τότε να ξέρετε πως έφτασε η καταστροφή της .
42021021	Τότε , όσοι βρεθούν στην Ιουδαία , να φύγουν στα βουνά · κι όσοι μέσα στην Ιερουσαλήμ , να φύγουν αμέσως · κι όσοι βρίσκονται στα χωριά , να μην μπουν στην πόλη ·
42021022	γιατί αυτές θα είναι μέρες εκδικήσεως , για να εκπληρωθούν όλα όσα λέει η Γραφή .
42021023	Αλίμονο στις γυναίκες που εκείνες τις μέρες θα είναι έγκυες και σ ’ αυτές που θα θηλάζουν . Γιατί τότε θα έρθει μεγάλη δυστυχία σ ’ όλη τη χώρα , και η οργή του Θεού εναντίον αυτού του λαού .
42021024	Πολλοί θα θανατωθούν με ξίφος κι άλλοι θα οδηγηθούν αιχμάλωτοι σ ’ όλο τον κόσμο , και η Ιερουσαλήμ θα καταπατιέται από τους εθνικούς , ωσότου συμπληρωθεί για τα έθνη ο καθορισμένος από το Θεό χρόνος » .
42021025	« Θα παρουσιαστούν σημάδια στον ήλιο , στο φεγγάρι και στ ’ αστέρια . Στη γη οι λαοί θα αναστατωθούν και θα ζουν σε αγωνία , εξαιτίας της βοής και των μεγάλων κυμάτων της θάλασσας .
42021026	Οι άνθρωποι θα κοντεύουν να πεθάνουν από το φόβο κι από την αγωνία γι ’ αυτά που πρόκειται να συμβούν στην οικουμένη , γιατί οι ουράνιες δυνάμεις , που κρατούν την τάξη του σύμπαντος , θα διασαλευτούν .
42021027	Τότε θα δουν τον Υιό του Ανθρώπου να έρχεται πάνω σε σύννεφο με δύναμη και με μεγάλη λαμπρότητα .
42021028	Όταν αυτά αρχίσουν να γίνονται σηκώστε τα κεφάλια σας και αναθαρρήστε , γιατί πλησιάζει η ώρα του λυτρωμού σας » .
42021029	Τους είπε και μια παραβολή : « Κοιτάξτε τι συμβαίνει με τη συκιά και με όλα τα δέντρα .
42021030	Όταν δείτε ότι έχουν ήδη βλαστήσει , καταλαβαίνετε από μόνοι σας ότι πλησιάζει πια το καλοκαίρι .
42021031	Έτσι κι εσείς · όταν δείτε να γίνονται αυτά , να καταλάβετε ότι πλησιάζει η βασιλεία του Θεού .
42021032	Σας βεβαιώνω πως όλα αυτά θα γίνουν όσο ακόμη ζουν οι άνθρωποι ετούτης της γενιάς .
42021033	Ο ουρανός και η γη θα πάψουν να υπάρχουν , τα λόγια μου όμως ποτέ » .
42021034	« Προσέξτε καλά τους εαυτούς σας . Μην παραδοθείτε στην κραιπάλη και στη μέθη και στις βιοτικές ανάγκες , και σας αιφνιδιάσει η ημέρα εκείνη .
42021035	Γιατί θα ’ ρθεί σαν την παγίδα σε όλους τους κατοίκους της γης .
42021036	Να μένετε λοιπόν άγρυπνοι και να προσεύχεστε αδιάκοπα , για να μπορέσετε να ξεπεράσετε όλα όσα είναι να συμβούν , και να παρουσιαστείτε έτοιμοι μπροστά στον Υιό του Ανθρώπου » .
42021037	Την ημέρα ο Ιησούς δίδασκε στο ναό , και τα βράδια πήγαινε και έμενε στο βουνό που ονομάζεται όρος των Ελαιών .
42021038	Όλος ο κόσμος πήγαινε πρωί πρωί στο ναό και τον περίμενε για να τον ακούσει .
42022001	Πλησίαζε η γιορτή των Αζύμων , που ονομάζεται Πάσχα .
42022002	Οι αρχιερείς και οι γραμματείς αναζητούσαν ευκαιρία να θανατώσουν τον Ιησού , γιατί φοβούνταν το λαό .
42022003	Τότε μπήκε ο σατανάς στον Ιούδα τον ονομαζόμενο Ισκαριώτη , που ήταν ένας από τους δώδεκα μαθητές .
42022004	Αυτός πήγε στους αρχιερείς , στους γραμματείς και στους στρατηγούς του ναού και συζήτησε μαζί τους με ποιο τρόπο θα τους παρέδιδε τον Ιησού .
42022005	Αυτοί χάρηκαν και του υποσχέθηκαν να του δώσουν χρήματα .
42022006	Εκείνος δέχτηκε , και ζητούσε να βρει την κατάλληλη ευκαιρία να τους τον παραδώσει , χωρίς να το αντιληφθεί ο όχλος .
42022007	Έφτασε η γιορτή των Αζύμων , κατά την οποία έπρεπε να θυσιαστεί ο αμνός του Πάσχα .
42022008	Ο Ιησούς έστειλε τον Πέτρο και τον Ιωάννη με την εξής εντολή : « Πηγαίνετε και ετοιμάστε να φάμε όλοι μαζί το πασχαλινό δείπνο » .
42022009	Εκείνοι τον ρώτησαν : « Πού θέλεις να ετοιμάσουμε ; »
42022010	Κι ο Ιησούς τους απάντησε : « Μόλις μπείτε στην πόλη , θα σας συναντήσει κάποιος που θα κουβαλάει μια στάμνα με νερό · ακολουθήστε τον στο σπίτι που θα μπει
42022011	και πείτε στον οικοδεσπότη του σπιτιού : “ ο Διδάσκαλος ρωτάει : Πού είναι το δωμάτιο όπου θα φάω μαζί με τους μαθητές μου το πασχαλινό δείπνο ; ”
42022012	Εκείνος τότε θα σας δείξει ένα μεγάλο ανώγι στρωμένο · εκεί να ετοιμάσετε » .
42022013	Έφυγαν και τα βρήκαν όπως ακριβώς τους τα είχε πει · κι ετοίμασαν το πασχαλινό τραπέζι .
42022014	Όταν ήρθε η ώρα του δείπνου , ο Ιησούς κάθισε στο τραπέζι μαζί με τους δώδεκα αποστόλους .
42022015	« Πάρα πολύ επιθύμησα » , τους είπε , « αυτό το πασχαλινό δείπνο να το φάω μαζί σας πριν από το θάνατό μου .
42022016	Σας βεβαιώνω πως δε θα το ξαναφάω μαζί σας , ωσότου αυτό βρει την αληθινή πληρότητά του στη βασιλεία του Θεού » .
42022017	Ύστερα πήρε το ποτήρι , έκανε ευχαριστήρια προσευχή και είπε : « Πάρτε το αυτό και μοιράστε το μεταξύ σας ·
42022018	σας λέω πως από ’ δω και πέρα δε θα ξαναπιώ απ ’ τον καρπό του αμπελιού , ώσπου να έρθει η βασιλεία του Θεού » .
42022019	Ύστερα πήρε ψωμί και , αφού έκανε ευχαριστήρια προσευχή , το κομμάτιασε και τους το έδωσε λέγοντας : « Αυτό είναι το σώμα μου , που παραδίνεται για χάρη σας · αυτό που κάνω τώρα , να το κάνετε στην ανάμνησή μου » .
42022020	Το ίδιο , μετά το δείπνο , πήρε και το ποτήρι λέγοντας : « Αυτό το ποτήρι είναι η νέα διαθήκη , που επισφραγίζεται με το αίμα μου το οποίο χύνεται για χάρη σας .
42022021	» Αλλά να , το χέρι αυτού που θα με προδώσει είναι μαζί μου πάνω στο τραπέζι .
42022022	Ο Υιός του Ανθρώπου , βέβαια , βαδίζει σύμφωνα μ ’ αυτό που όρισε ο Θεός · αλίμονο όμως σ ’ εκείνον τον άνθρωπο από τον οποίο θα προδοθεί » .
42022023	Αυτοί τότε άρχισαν να συζητούν μεταξύ τους ποιος άραγε απ ’ όλους να είναι αυτός που πρόκειται να διαπράξει κάτι τέτοιο .
42022024	Έγινε μεταξύ των μαθητών φιλονικία για το ποιος άραγε απ ’ αυτούς είναι ο ανώτερος .
42022025	Ο Ιησούς τους είπε : « Οι βασιλιάδες των εθνών καταδυναστεύουν τους λαούς τους και οι δυνάστες τους τιτλοφορούνται ευεργέτες .
42022026	Εσείς όμως δεν πρέπει να κάνετε το ίδιο , αλλά ο ανώτερος ανάμεσά σας πρέπει να γίνει σαν τον κατώτερο , κι ο αρχηγός σαν τον υπηρέτη .
42022027	Ποιος είναι ανώτερος ; Αυτός που κάθεται στο τραπέζι ή αυτός που τον υπηρετεί ; Δεν είναι αυτός που κάθεται στο τραπέζι ; Εγώ όμως είμαι σαν τον υπηρέτη ανάμεσά σας .
42022028	Κι εσείς είστε αυτοί που μείνατε κοντά μου στις δοκιμασίες μου .
42022029	Κι όπως ο Πατέρας μου μου έδωσε τη βασιλεία , θα σας δώσω κι εγώ το δικαίωμα να τρώτε και να πίνετε στο τραπέζι μου στην βασιλεία μου .
42022030	Θα καθίσετε πάνω σε θρόνους και θα κρίνετε τις δώδεκα φυλές του Ισραήλ » .
42022031	Είπε επίσης ο Κύριος : « Σίμων , Σίμων ! Ο σατανάς ζήτησε να σας δοκιμάσει σαν το σιτάρι στο κόσκινο .
42022032	Εγώ όμως προσευχήθηκα για σένα , να μη σε εγκαταλείψει η πίστη σου . Κι εσύ όταν ξαναβρείς την πίστη σου , στήριξε τους αδερφούς σου » .
42022033	Εκείνος του είπε : « Κύριε , μαζί σου εγώ είμαι έτοιμος να πάω και στη φυλακή , ακόμη και στο θάνατο » .
42022034	Ο Ιησούς τότε του είπε : « Πέτρο , σου λέω ότι πριν λαλήσει σήμερα ο πετεινός , τρεις φορές θα αρνηθείς ότι με ξέρεις » .
42022035	Και στους άλλους μαθητές του είπε : « Όταν σας έστειλα χωρίς χρήματα και σακίδιο και υποδήματα , στερηθήκατε μήπως τίποτε ; » Αυτοί του απάντησαν : « Τίποτε » .
42022036	« Τώρα όμως » , τους είπε , « όποιος έχει χρήματα ας τα πάρει · το ίδιο κι αυτός που έχει σακίδιο . Όποιος δεν έχει , ας πουλήσει το πανωφόρι του κι ας αγοράσει μαχαίρι .
42022037	Γιατί σας βεβαιώνω πως πρέπει να εκπληρωθεί για μένα αυτό που είναι γραμμένο στη Γραφή : και με τους ανόμους συγκαταλέχθηκε . Ό , τι έχει γραφτεί για μένα , εκπληρώνεται » .
42022038	Οι μαθητές τού είπαν : « Κύριε , να , υπάρχουν εδώ δύο μαχαίρια » . Κι εκείνος τους απάντησε : « Αρκετά » .
42022039	Ύστερα ο Ιησούς βγήκε και πήγε , όπως συνήθιζε , στο όρος των Ελαιών . Τον ακολούθησαν και οι μαθητές του .
42022040	Όταν έφτασε στο συνηθισμένο τόπο τούς είπε : « Να προσεύχεστε να μη σας νικήσει ο πειρασμός » .
42022041	Εκείνος απομακρύνθηκε απ ’ αυτούς σε απόσταση πετροβολιάς · γονάτισε κι άρχισε να προσεύχεται
42022042	μ ’ ετούτα τα λόγια : « Πατέρα , αν θέλεις , γλίτωσέ με απ ’ αυτό το ποτήρι . Ας μη γίνει όμως το δικό μου θέλημα αλλά το δικό σου » .
42022043	Φανερώθηκε τότε σ ’ αυτόν ένας άγγελος από τον ουρανό και τον ενίσχυε .
42022044	Η αγωνία τον κυρίεψε και προσευχόταν πιο πολλή ώρα . Ο ιδρώτας του γινόταν σαν σταγόνες αίματος κι έπεφτε στη γη .
42022045	Όταν σηκώθηκε από την προσευχή , ήρθε προς τους μαθητές του και τους βρήκε να κοιμούνται , γιατί ήταν αποκαμωμένοι από τη λύπη .
42022046	« Γιατί κοιμάστε ; » τους είπε . « Σηκωθείτε και προσεύχεσθε , για να μη σας νικήσει ο πειρασμός » .
42022047	Ενώ μιλούσε ακόμα ο Ιησούς , φάνηκε πλήθος ανθρώπων . Τους οδηγούσε ένας από τους δώδεκα μαθητές που ονομαζόταν Ιούδας . Αυτός πλησίασε τον Ιησού για να τον φιλήσει . Γιατί αυτό το σημάδι τους είχε δώσει : όποιον φιλήσω , αυτός είναι .
42022048	Ο Ιησούς όμως του είπε : « Ιούδα , με φίλημα προδίνεις τον Υιό του Ανθρώπου ; »
42022049	Όταν είδαν οι μαθητές του τι έμελλε να γίνει , του είπαν : « Κύριε , να τους χτυπήσουμε με το μαχαίρι ; »
42022050	Ένας μάλιστα απ ’ αυτούς χτύπησε το δούλο του αρχιερέα και του έκοψε το δεξί αυτί .
42022051	Ο Ιησούς γύρισε σ ’ αυτούς και τους είπε : « Φτάνει , έως εδώ ! » Άγγιξε ύστερα το αυτί του δούλου και τον γιάτρεψε .
42022052	Τότε ο Ιησούς είπε στους αρχιερείς , στους στρατηγούς του ναού και στους πρεσβυτέρους που είχαν έρθει να τον πιάσουν : « Ληστής είμαι και βγήκατε με μαχαίρια και ρόπαλα ;
42022053	Κάθε μέρα ήμουν ανάμεσά σας στο ναό , και δεν απλώσατε χέρι πάνω μου . Αυτή όμως είναι η ώρα σας , η ώρα που κυριαρχεί το σκοτάδι » .
42022054	Αφού συνέλαβαν τον Ιησού , τον έσυραν και τον έβαλαν μέσα στο σπίτι του αρχιερέα . Ο Πέτρος ακολουθούσε από μακριά .
42022055	Άναψαν φωτιά στη μέση της αυλής και κάθισαν όλοι γύρω . Ανάμεσά τους κάθισε κι ο Πέτρος .
42022056	Κάποια υπηρέτρια που τον είδε να κάθεται κοντά στη φωτιά , τον κοίταξε και είπε : « Ήταν κι αυτός μαζί του » .
42022057	Εκείνος όμως αρνήθηκε λέγοντας : « Δεν τον γνωρίζω αυτόν , κόρη μου » .
42022058	Ύστερα από λίγο τον είδε κάποιος άλλος και είπε : « Κι εσύ ένας απ ’ αυτούς είσαι » . Ο Πέτρος όμως είπε : « Άνθρωπέ μου , δεν είμαι » .
42022059	Αφού πέρασε περίπου μία ώρα , κάποιος άλλος επέμενε λέγοντας : « Ασφαλώς ήταν κι αυτός μαζί του , γιατί είναι και Γαλιλαίος » .
42022060	Είπε τότε ο Πέτρος : « Άνθρωπέ μου , δεν καταλαβαίνω τι λες » · κι αμέσως , ενώ ακόμα μιλούσε , λάλησε ο πετεινός .
42022061	Τότε ο Κύριος γύρισε , έριξε μια ματιά στον Πέτρο , κι ο Πέτρος θυμήθηκε τα λόγια που του είχε πει : « Προτού λαλήσει ο πετεινός , θα αρνηθείς τρεις φορές πως με ξέρεις » .
42022062	Ύστερα απ ’ αυτό ο Πέτρος βγήκε έξω και έκλαψε πικρά .
42022063	Οι άντρες που κρατούσαν τον Ιησού , τον περιγελούσαν και τον έδερναν .
42022064	Του είχαν καλύψει το κεφάλι , τον χτυπούσαν στο πρόσωπο και τον ρωτούσαν : « Μάντεψε · ποιος σε χτύπησε ; »
42022065	Κι άλλα πολλά του έλεγαν βλαστημώντας τον .
42022066	Όταν ξημέρωσε , συγκεντρώθηκαν οι πρεσβύτεροι του λαού , οι αρχιερείς και οι γραμματείς και τον έσυραν στο συνέδριό τους . Εκεί τον ρωτούσαν :
42022067	« Πες μας , εσύ είσαι ο Χριστός ; » Εκείνος τους απάντησε : « Αν σας το πω δε θα με πιστέψετε ,
42022068	κι αν σας ρωτήσω δε θα μου απαντήσετε , ούτε θα με ελευθερώσετε .
42022069	Από τώρα όμως , ο Υιός του Ανθρώπου θα κάθεται στα δεξιά του παντοδύναμου Θεού » .
42022070	Είπαν τότε όλοι : « Εσύ , λοιπόν , είσαι ο Υιός του Θεού ; » Κι αυτός τους αποκρίθηκε : « Εγώ είμαι , όπως ακριβώς το λέτε » .
42022071	Κι εκείνοι είπαν : « Τι μας χρειάζονται πια οι μάρτυρες ; Το ακούσαμε οι ίδιοι από το στόμα του » .
42023001	Τότε όλα τα μέλη του συνεδρίου σηκώθηκαν και έσυραν τον Ιησού στον Πιλάτο .
42023002	Εκεί άρχισαν να τον κατηγορούν λέγοντας : « Αυτόν εδώ τον πιάσαμε να ξεσηκώνει το λαό μας , να τον εμποδίζει να πληρώνει τους φόρους στον αυτοκράτορα , και να ισχυρίζεται για τον εαυτό του πως είναι ο βασιλιάς , ο Μεσσίας » .
42023003	Ο Πιλάτος τότε τον ρώτησε : « Ώστε εσύ είσαι ο βασιλιάς των Ιουδαίων ; » Κι ο Ιησούς του αποκρίθηκε : « Ναι , όπως το λες » .
42023004	Τότε ο Πιλάτος είπε στους αρχιερείς και στον όχλο : « Δε βρίσκω καμιά αιτία καταδίκης αυτού του ανθρώπου » .
42023005	Εκείνοι όμως επέμεναν , και έλεγαν ότι αναστατώνει το λαό με όσα διδάσκει σε όλη την Ιουδαία . « Άρχισε από τη Γαλιλαία και έφτασε ως εδώ » , έλεγαν .
42023006	Όταν ο Πιλάτος άκουσε για Γαλιλαία , ρώτησε να μάθει αν ο άνθρωπος αυτός είναι Γαλιλαίος .
42023007	Κι όταν διαπίστωσε ότι υπαγόταν στη δικαιοδοσία του Ηρώδη , τον παρέπεμψε στον Ηρώδη , που ήταν κι αυτός στα Ιεροσόλυμα εκείνες τις ημέρες .
42023008	Όταν ο Ηρώδης είδε τον Ιησού , χάρηκε πολύ . Γιατί από αρκετό καιρό ήθελε να τον δει , ύστερα από τα πολλά που άκουγε γι ’ αυτόν · έλπιζε μάλιστα να τον δει να κάνει και κανένα θαύμα .
42023009	Του έκανε πολλές ερωτήσεις , αυτός όμως δεν του έδινε καμιάν απάντηση .
42023010	Εκεί βρίσκονταν και οι αρχιερείς και οι γραμματείς , οι οποίοι τον κατηγορούσαν με πολύ πείσμα .
42023011	Τότε ο Ηρώδης με τους στρατιώτες του , αφού τον εξευτέλισε και τον περιγέλασε , τον έντυσε με μια μεγαλόπρεπη στολή και τον έστειλε πίσω στον Πιλάτο .
42023012	Εκείνη την ημέρα μάλιστα ο Ηρώδης και ο Πιλάτος συμφιλιώθηκαν μεταξύ τους · πρωτύτερα οι σχέσεις τους ήταν εχθρικές .
42023013	Ο Πιλάτος συγκάλεσε τους αρχιερείς , τους άρχοντες των Ιουδαίων και το λαό
42023014	και τους είπε : « Μου φέρατε εδώ αυτόν τον άνθρωπο , επειδή ξεσηκώνει το λαό . Είδατε , τον ανέκρινα μπροστά σας και δεν τον βρήκα ένοχο για τίποτε απ ’ όσα τον κατηγορείτε ·
42023015	ούτε όμως κι ο Ηρώδης , στον οποίο σας παρέπεμψα . Είναι φανερό ότι δεν έκανε τίποτε που ν ’ αξίζει την καταδίκη του σε θάνατο .
42023016	Γι ’ αυτό , λοιπόν , θα τον βασανίσω και θα τον απολύσω » .
42023017	Αυτό το είπε γιατί ένα έθιμο υποχρέωνε τον Πιλάτο κατά την γιορτή να ελευθερώνει έναν φυλακισμένο για χάρη τους .
42023018	Όλο μαζί όμως το πλήθος κραύγαζε και έλεγε : « Θανάτωσέ τον αυτόν κι ελευθέρωσέ μας το Βαραββά » .
42023019	Ο Βαραββάς είχε ριχτεί στη φυλακή για κάποια εξέγερση που είχε γίνει στην πόλη και για φόνο .
42023020	Ο Πιλάτος , λοιπόν , επειδή ήθελε να ελευθερώσει τον Ιησού , τους μίλησε ξανά ·
42023021	αυτοί όμως φώναζαν κι έλεγαν : « Σταύρωσέ τον , σταύρωσέ τον ! »
42023022	Ο Πιλάτος τους είπε για τρίτη φορά : « Τι κακό έκανε ο άνθρωπος ; Δεν του βρήκα τίποτα που να επισύρει τη θανατική καταδίκη · θα τον βασανίσω , λοιπόν , και θα τον ελευθερώσω » .
42023023	Εκείνοι όμως επέμεναν με δυνατές φωνές ζητώντας να σταυρωθεί ο Ιησούς . Οι φωνές οι δικές τους και των αρχιερέων υπερίσχυαν
42023024	κι έτσι ο Πιλάτος αποφάσισε να κάνει δεκτό το αίτημά τους .
42023025	Τους ελευθέρωσε αυτόν που ζητούσαν , το Βαραββά , που ήταν φυλακισμένος για εξέγερση και φόνο · και τον Ιησού τούς τον παρέδωσε να τον κάνουν ό , τι ήθελαν .
42023026	Καθώς πήγαιναν να τον σταυρώσουν , έπιασαν κάποιον Σίμωνα Κυρηναίο , που γύριζε από το χωράφι του , και του φόρτωσαν το σταυρό να τον μεταφέρει πίσω από τον Ιησού .
42023027	Τον ακολουθούσε πολύς κόσμος και πολλές γυναίκες , που τον θρηνούσαν χτυπώντας τα στήθη τους .
42023028	Ο Ιησούς γύρισε σ ’ αυτές και τους είπε : « Γυναίκες της Ιερουσαλήμ , μην κλαίτε για μένα · κλάψτε μάλλον για τον εαυτό σας , και για τα παιδιά σας ,
42023029	γιατί έρχονται μέρες που θα λένε : “ καλότυχες οι άτεκνες , όσες δε γέννησαν κι όσες δε θήλασαν παιδιά ” .
42023030	Τότε θ ’ αρχίσουν να λένε στα βουνά : “ πέστε πάνω μας ” · και στους λόφους : “ σκεπάστε μας ” .
42023031	Γιατί αν αυτά γίνονται στα χλωρά , τι θα γίνει στα ξερά ; »
42023032	Μαζί με τον Ιησού πήγαιναν να σταυρώσουν κι άλλους δύο , κακούργους .
42023033	Όταν έφτασαν στο μέρος που ονομαζόταν « Κρανίο » , σταύρωσαν εκεί τον Ιησού και τους κακούργους , τον ένα στα δεξιά του και τον άλλο στα αριστερά .
42023034	Ο Ιησούς έλεγε : « Πατέρα , συγχώρησέ τους , δεν ξέρουν τι κάνουν » . Εκείνοι μοιράστηκαν τα ρούχα του ρίχνοντας κλήρο .
42023035	Ο λαός στεκόταν και έβλεπε . Μαζί μ ’ αυτούς κι οι άρχοντες κορόιδευαν και έλεγαν : « Τους άλλους τους έσωσε , ας σώσει τώρα και τον εαυτό του , αν αυτός είναι ο Μεσσίας , ο εκλεκτός του Θεού » .
42023036	Τον χλεύαζαν και οι στρατιώτες · έρχονταν κοντά του , του έδιναν ξίδι
42023037	και του έλεγαν : « Αν εσύ είσαι ο βασιλιάς των Ιουδαίων , σώσε τον εαυτό σου » .
42023038	Υπήρχε μάλιστα και μια επιγραφή από πάνω του , γραμμένη στα ελληνικά , στα εβραϊκά και στα ρωμαϊκά : « Αυτός είναι ο βασιλιάς των Ιουδαίων » .
42023039	Ένας από τους κακούργους που ήταν κρεμασμένος στο σταυρό τον βλασφημούσε και του έλεγε : « Εάν εσύ είσαι ο Μεσσίας , σώσε τον εαυτό σου κι εμάς » .
42023040	Ο άλλος στράφηκε σ ’ αυτόν , τον επιτίμησε και του είπε : « Ούτε το Θεό δε φοβάσαι εσύ ; Δεν είσαι όπως κι εκείνος καταδικασμένος ;
42023041	Εμείς βέβαια δίκαια , γιατί τιμωρούμαστε γι ’ αυτά που κάναμε · αυτός όμως δεν έκανε κανένα κακό » .
42023042	Και στον Ιησού έλεγε : « Θυμήσου με , Κύριε , όταν έρθεις στη βασιλεία σου » .
42023043	Ο Ιησούς του απάντησε : « Σε βεβαιώνω πως σήμερα κιόλας θα είσαι μαζί μου στον παράδεισο » .
42023044	Ήταν περίπου δώδεκα η ώρα το μεσημέρι , κι έπεσε σκοτάδι σε όλη τη γη ως τις τρεις το απόγευμα , γιατί ο ήλιος χάθηκε .
42023045	Το καταπέτασμα του ναού σκίστηκε στη μέση .
42023046	Τότε ο Ιησούς κραύγασε με δυνατή φωνή και είπε : « Πατέρα , στα χέρια σου παραδίνω το πνεύμα μου » . Μόλις το είπε αυτό , ξεψύχησε .
42023047	Όταν ο Ρωμαίος αξιωματικός είδε αυτό που έγινε , δόξασε το Θεό : « Πραγματικά » , είπε , « αυτός ο άνθρωπος ήταν αθώος ! »
42023048	Κι όλοι όσοι είχαν μαζευτεί εκεί για να δουν το θέαμα , μόλις είδαν αυτά που έγιναν , έφευγαν χτυπώντας μετανιωμένοι τα στήθη τους .
42023049	Όλοι οι γνωστοί του Ιησού στέκονταν μακριά . Μαζί τους τα παρακολουθούσαν αυτά και γυναίκες που τον είχαν ακολουθήσει από τη Γαλιλαία .
42023050	Υπήρχε κάποιος που τον έλεγαν Ιωσήφ , μέλος του συνεδρίου και άνθρωπος καλοκάγαθος και δίκαιος
42023051	– αυτός δεν ήταν σύμφωνος με τη γνώμη και τις πράξεις των Ιουδαίων . Καταγόταν από την ιουδαϊκή πόλη Αριμαθαία και περίμενε κι αυτός τη βασιλεία του Θεού .
42023052	Πήγε , λοιπόν , στον Πιλάτο και ζήτησε το σώμα του Ιησού .
42023053	Αφού το κατέβασε , το τύλιξε μ ’ ένα σεντόνι και το έβαλε σ ’ ένα λαξευμένο μνήμα , στο οποίο δεν είχαν βάλει ποτέ κανέναν .
42023054	Ήταν ημέρα Παρασκευή , και πλησίαζε το Σάββατο .
42023055	Παρακολουθούσαν και οι γυναίκες που είχαν έρθει μαζί με τον Ιησού από τη Γαλιλαία , οι οποίες είδαν το μνήμα και ότι σ ’ αυτό τοποθετήθηκε το σώμα του Ιησού .
42023056	Γύρισαν , λοιπόν , πίσω και ετοίμασαν αρώματα και μύρα . Την ημέρα του Σαββάτου δεν έκαναν καμιά ενέργεια , όπως προστάζει ο νόμος .
42024001	Την επόμενη μέρα όμως μετά το Σάββατο , από τα βαθιά χαράματα , ήρθαν οι γυναίκες στον τάφο με τα αρώματα που είχαν ετοιμάσει · μαζί τους ήταν και μερικές άλλες .
42024002	Βρήκαν τότε την πέτρα κυλισμένη από το μνήμα
42024003	και , όταν μπήκαν σ ’ αυτό , δε βρήκαν το σώμα του Κυρίου Ιησού .
42024004	Καθώς απορούσαν γι ’ αυτό , φάνηκαν μπροστά τους δύο άντρες με αστραφτερές στολές .
42024005	Κι ενώ αυτές κατατρομαγμένες είχαν σκυμμένο το πρόσωπό τους στη γη , τις ρώτησαν : « Τι ζητάτε τον ζωντανό ανάμεσα στους νεκρούς ;
42024006	Δεν είναι εδώ , αναστήθηκε ! Θυμηθείτε τι σας είχε πει , όταν ακόμα ήταν στη Γαλιλαία .
42024007	Σας είπε ότι ο Υιός του Ανθρώπου πρέπει να παραδοθεί στα χέρια των εχθρών του Θεού , να σταυρωθεί και την τρίτη ημέρα ν ’ αναστηθεί » .
42024008	Θυμήθηκαν τότε τα λόγια του .
42024009	Επέστρεψαν λοιπόν απ ’ το μνήμα και τα ανάγγειλαν όλα αυτά στους έντεκα μαθητές και σ ’ όλους τους άλλους .
42024010	Αυτές που τα έλεγαν αυτά στους αποστόλους ήταν η Μαρία η Μαγδαληνή , η Ιωάννα , η Μαρία η μητέρα του Ιακώβου και οι υπόλοιπες που ήταν μαζί τους .
42024011	Τα λόγια αυτά τους φάνηκαν φλυαρίες και δεν τις πίστευαν .
42024012	Ο Πέτρος όμως σηκώθηκε κι έτρεξε στο μνήμα . Όταν έσκυψε , είδε μέσα μόνο τα σάβανα και γύρισε σπίτι του γεμάτος απορία γι ’ αυτό που είχε γίνει .
42024013	Την ίδια μέρα , δύο από τους μαθητές του Ιησού πήγαιναν σ ’ ένα χωριό που απέχει εξήντα στάδια από την Ιερουσαλήμ και λέγεται Εμμαούς .
42024014	Αυτοί μιλούσαν μεταξύ τους για όλα όσα είχαν συμβεί .
42024015	Καθώς μιλούσαν και συζητούσαν , τους πλησίασε ο ίδιος ο Ιησούς και βάδιζε μαζί τους .
42024016	Τα μάτια τους όμως εμποδίζονταν , έτσι που να μην τον αναγνωρίζουν .
42024017	Ο Ιησούς τους ρώτησε : « Για ποιο ζήτημα μιλάτε μεταξύ σας τόσο έντονα , έτσι που περπατάτε σκυθρωποί ; »
42024018	Ο ένας , που ονομαζόταν Κλεόπας , του αποκρίθηκε : « Μονάχος ζεις εσύ στην Ιερουσαλήμ και δεν έμαθες τα όσα έγιναν εκεί αυτές τις μέρες ; »
42024019	« Ποια ; » τους ρώτησε . « Αυτά » , του λένε , « με τον Ιησού από τη Ναζαρέτ , που ήταν προφήτης δυνατός σε έργα και σε λόγια ενώπιον του Θεού και ολόκληρου του λαού .
42024020	Πώς τον παρέδωσαν οι αρχιερείς και οι άρχοντές μας να καταδικαστεί σε θάνατο και τον σταύρωσαν .
42024021	Εμείς ελπίζαμε ότι αυτός είναι εκείνος που έμελλε να ελευθερώσει το λαό Ισραήλ . Αντίθετα , είναι η τρίτη μέρα σήμερα από τότε που έγιναν αυτά και δεν έχει συμβεί τίποτα .
42024022	Επιπλέον , μας αναστάτωσαν και μερικές γυναίκες από τον κύκλο μας . Πήγαν πρωί πρωί στον τάφο
42024023	και δε βρήκαν το σώμα του . Ήρθαν λοιπόν και μας έλεγαν ότι είδαν οπτασία αγγέλων , οι οποίοι τους είπαν ότι αυτός ζει .
42024024	Τότε μερικοί από τους δικούς μας πήγαν στο μνήμα και διαπίστωσαν τα ίδια που έλεγαν και οι γυναίκες , αυτόν όμως δεν τον είδαν » .
42024025	Τότε ο Ιησούς τους είπε : « Ανόητοι , που η καρδιά σας αργεί να πιστέψει όλα όσα είπαν οι προφήτες .
42024026	Αυτά δεν έπρεπε να πάθει ο Μεσσίας και να δοξαστεί ; »
42024027	Και αρχίζοντας από τα βιβλία του Μωυσή και όλων των προφητών , τους εξήγησε όσα αναφέρονταν στις Γραφές για τον εαυτό του .
42024028	Όταν πλησίασαν στο χωριό που πήγαιναν , αυτός προσποιήθηκε πως πηγαίνει πιο μακριά .
42024029	Εκείνοι όμως τον πίεζαν και του έλεγαν : « Μείνε μαζί μας , γιατί πλησιάζει το βράδυ και η μέρα ήδη τελειώνει » . Μπήκε λοιπόν στο χωριό για να μείνει μαζί τους .
42024030	Την ώρα που κάθισε μαζί τους για φαγητό , πήρε το ψωμί , το ευλόγησε και , αφού το έκοψε σε κομμάτια , τους έδωσε .
42024031	Τότε ανοίχτηκαν τα μάτια τους και κατάλαβαν ποιος είναι . Εκείνος όμως έγινε άφαντος .
42024032	Είπαν τότε μεταξύ τους : « Δε φλεγόταν η καρδιά μας μέσα μας , καθώς μας μιλούσε στο δρόμο και μας ερμήνευε τις Γραφές ; »
42024033	Την ίδια ώρα σηκώθηκαν και γύρισαν στην Ιερουσαλήμ . Εκεί βρήκαν συγκεντρωμένους τους έντεκα μαθητές και όσους ήταν μαζί τους ,
42024034	που έλεγαν ότι πραγματικά αναστήθηκε ο Κύριος και φανερώθηκε στο Σίμωνα .
42024035	Τους εξήγησαν λοιπόν κι αυτοί τα όσα τους είχαν συμβεί στο δρόμο και πώς τον αναγνώρισαν όταν τεμάχιζε το ψωμί .
42024036	Ενώ μιλούσαν γι ’ αυτά , στάθηκε ανάμεσά τους ο Ιησούς και τους λέει : « Ειρήνη σ ’ εσάς ! »
42024037	Αυτοί από την ταραχή και το φόβο τους νόμιζαν ότι έβλεπαν φάντασμα .
42024038	Εκείνος τους είπε : « Γιατί είστε τρομαγμένοι και γιατί γεννιούνται στην καρδιά σας αμφιβολίες ;
42024039	Κοιτάξτε τα χέρια μου και τα πόδια μου , για να βεβαιωθείτε ότι είμαι εγώ ο ίδιος . Ψηλαφίστε με και δείτε · ένα φάντασμα δεν έχει σάρκα και οστά , όπως βλέπετε εμένα να έχω » .
42024040	Και λέγοντας αυτά τους έδειξε τα χέρια και τα πόδια του .
42024041	Αυτοί από τη χαρά και την έκπληξή τους δεν πίστευαν στα μάτια τους · τους ρώτησε τότε ο Ιησούς : « Έχετε τίποτε φαγώσιμο ; »
42024042	Του έδωσαν τότε ένα κομμάτι ψητό ψάρι και ένα κομμάτι κηρύθρα με μέλι .
42024043	Τα πήρε και τα έφαγε μπροστά τους .
42024044	Ύστερα τους είπε : « Αυτά εννοούσα με τα λόγια που σας έλεγα όταν ήμουν ακόμη μαζί σας , ότι δηλαδή πρέπει να εκπληρωθούν όλα όσα είναι γραμμένα για μένα στο νόμο του Μωυσή , στους προφήτες και στους Ψαλμούς » .
42024045	Τότε τους φώτισε το νου , για να καταλαβαίνουν τις Γραφές ,
42024046	και τους είπε : « Οι Γραφές λένε ότι έτσι έπρεπε να γίνει , και έτσι έπρεπε να πάθει ο Μεσσίας , ν ’ αναστηθεί από τους νεκρούς την τρίτη μέρα
42024047	και να κηρυχθεί στο όνομά του μετάνοια και άφεση αμαρτιών σ ’ όλα τα έθνη , αρχίζοντας από την Ιερουσαλήμ .
42024048	Εσείς είστε μάρτυρες όλων αυτών .
42024049	Κι εγώ θα σας στείλω αυτό που σας υποσχέθηκε ο Πατέρας μου . Εσείς καθίστε στην Ιερουσαλήμ ωσότου ο Θεός σάς οπλίσει με τη δύναμή του » .
42024050	Κατόπιν τους οδήγησε έξω από την πόλη ως τη Βηθανία , σήκωσε τα χέρια του και τους ευλόγησε .
42024051	Καθώς τους ευλογούσε , άρχισε ν ’ απομακρύνεται απ ’ αυτούς και ν ’ ανεβαίνει στον ουρανό .
42024052	Αυτοί τότε τον προσκύνησαν και γύρισαν στην Ιερουσαλήμ με μεγάλη χαρά ,
42024053	κι έμεναν συνεχώς στο ναό υμνολογώντας και δοξολογώντας το Θεό . Αμήν .
43001001	Απ ’ όλα πριν υπήρχε ο Λόγος κι ο Λόγος ήτανε με τον Θεό , κι ήταν Θεός ο Λόγος .
43001002	Απ ’ την αρχή ήταν αυτός με τον Θεό .
43001003	Τα πάντα δι ’ αυτού δημιουργήθηκαν κι απ ’ όσα έγιναν τίποτα χωρίς αυτόν δεν έγινε .
43001004	Αυτός ήτανε η ζωή , και ήταν η ζωή αυτή το φως για τους ανθρώπους .
43001005	Το φως αυτό έλαμψε μέσα στου κόσμου το σκοτάδι , μα το σκοτάδι δεν το δέχτηκε .
43001006	Ο Θεός έστειλε έναν άνθρωπο που τον έλεγαν Ιωάννη ·
43001007	αυτός ήρθε ως μάρτυρας για να κηρύξει ποιος είναι το φως , ώστε με τα λόγια του να πιστέψουν όλοι .
43001008	Δεν ήταν ο ίδιος το φως , ήρθε όμως για να πει ποιος είναι το φως .
43001009	Ο Λόγος ήταν το αληθινό το φως , που καθώς έρχεται στον κόσμο φωτίζει κάθε άνθρωπο .
43001010	Μέσα στον κόσμο ήταν , κι ο κόσμος δι ’ αυτού δημιουργήθηκε , μα δεν τον αναγνώρισε ο κόσμος .
43001011	Ήρθε στον τόπο το δικό του , και οι δικοί του δεν τον δέχτηκαν .
43001012	Σ ’ όσους όμως τον δέχτηκαν και πίστεψαν σ ’ αυτόν , έδωσε το δικαίωμα να γίνουν παιδιά του Θεού .
43001013	 Απ ’ το Θεό γεννήθηκαν αυτοί και όχι από γυναίκας αίμα , ούτε από επιθυμία ανθρώπινη ή επιθυμία άντρα .
43001014	Ο Λόγος έγινε άνθρωπος κι έστησε τη σκηνή του ανάμεσά μας και είδαμε τη θεϊκή του δόξα , τη δόξα που ο μοναχογιός την έχει απ ’ τον Πατέρα , ήρθε γεμάτος χάρη θεϊκή κι αλήθεια για μας .
43001015	 Ο Ιωάννης είπε επίσημα τη γνώμη του γι ’ αυτόν και τη διακήρυξε λέγοντας : « Γι ’ αυτόν ήταν που είπα , “ εκείνος που έρχεται ύστερα από μένα είναι ανώτερός μου , γιατί υπήρχε πριν από μένα ” » .
43001016	Απ ’ το δικό του πλούτο πήραμε όλοι εμείς τη μια δωρεά πάνω στην άλλη .
43001017	 Ο νόμος δόθηκε δια του Μωυσέως , η χάρη η θεϊκή όμως και η αλήθεια ήρθε σ ’ εμάς δια του Ιησού Χριστού .
43001018	 Κανείς ποτέ δεν είδε το Θεό · μόνο ο μονογενής Υιός , που είναι μέσα στην αγκαλιά του Πατέρα , εκείνος μας τον έκανε γνωστό .
43001019	Αυτή είναι η μαρτυρία που έδωσε ο Ιωάννης , όταν οι Ιουδαίοι άρχοντες έστειλαν από τα Ιεροσόλυμα ιερείς και λευίτες να τον ρωτήσουν : « Εσύ ποιος είσαι ; »
43001020	Τότε αυτός διακήρυξε και δεν αρνήθηκε · διακήρυξε απερίφραστα : « Δεν είμαι εγώ ο Μεσσίας » .
43001021	« Τότε λοιπόν ; » τον ρώτησαν . « Μήπως είσαι ο Ηλίας ; » Εκείνος είπε : « Όχι , δεν είμαι » . « Μήπως είσαι ο προφήτης που περιμένουμε ; » Κι απάντησε : « Όχι » .
43001022	Τότε του είπαν : « Ποιος είσαι : ώστε να δώσουμε απόκριση σ ’ αυτούς που μας έστειλαν · τι έχεις να πεις για τον εαυτό σου ; »
43001023	Είπε : « Εγώ είμαι , σύμφωνα με τα λόγια του προφήτη Ησαΐα , η φωνή κάποιου που κράζει στην έρημο : “ ισιώστε το δρόμο , να περάσει ο Κύριος ” » .
43001024	Μεταξύ των απεσταλμένων ήταν και μερικοί Φαρισαίοι ,
43001025	οι οποίοι τον ρώτησαν : « Γιατί , λοιπόν , βαφτίζεις , αφού δεν είσαι ούτε ο Μεσσίας ούτε ο Ηλίας ούτε ο προφήτης που περιμένουμε ; »
43001026	Αυτός τους αποκρίθηκε : « Εγώ βαφτίζω με νερό · ανάμεσά σας όμως βρίσκεται κιόλας εκείνος που εσείς δεν τον γνωρίζετε .
43001027	Αυτός είναι που έρχεται ύστερα από μένα , που όμως υπάρχει πριν από μένα και που εγώ δεν είμαι άξιος ούτε το λουρί να λύσω από τα υποδήματά του » .
43001028	Αυτά συνέβαιναν στην Βηθανία , πέρα από τον Ιορδάνη , εκεί που βάφτιζε ο Ιωάννης .
43001029	Την άλλη μέρα , ο Ιωάννης βλέπει τον Ιησού να έρχεται προς το μέρος του και λέει : « Αυτός είναι ο αμνός του Θεού , που παίρνει πάνω του την αμαρτία των ανθρώπων .
43001030	Γι ’ αυτόν σας μίλησα όταν είπα , “ ύστερα από μένα έρχεται ένας που είναι ανώτερός μου , γιατί υπήρχε πριν εγώ να γεννηθώ ” .
43001031	Εγώ κάποτε δεν τον ήξερα ποιος είναι . Για να τον γνωρίσει όμως ο Ισραήλ , γι ’ αυτό ήρθα εγώ και βαφτίζω με νερό » .
43001032	Κι ο Ιωάννης διακήρυξε δημόσια και είπε : « Είδα το Πνεύμα να κατεβαίνει σαν περιστέρι από τον ουρανό και να μένει πάνω του .
43001033	Εγώ δεν τον ήξερα ποιος ήταν , αυτός όμως που με έστειλε να βαφτίζω με νερό , αυτός μου είπε : “ εκείνος που πάνω του θα δεις να κατεβαίνει και να μένει το Πνεύμα , αυτός είναι που βαφτίζει με Άγιο Πνεύμα ” .
43001034	Κι αυτό εγώ το είδα · και διακήρυξα δημόσια πως αυτός είναι ο Υιός του Θεού » .
43001035	Την άλλη μέρα , ο Ιωάννης στεκόταν πάλι με δύο από τους μαθητές του ·
43001036	και , καθώς είδε τον Ιησού να προσπερνάει , είπε : « Αυτός είναι ο αμνός του Θεού » .
43001037	Οι δύο μαθητές τον άκουσαν να το λέει και ακολούθησαν τον Ιησού .
43001038	Ο Ιησούς γύρισε και , βλέποντάς τους να τον ακολουθούν , τους είπε : « Τι θέλετε ; » Κι αυτοί του απάντησαν : « Ραββί — που σημαίνει Διδάσκαλε — πού μένεις ; »
43001039	« Ελάτε και θα δείτε » , τους λέει . Πήγαν , λοιπόν , και είδαν που μένει , κι εκείνη την ημέρα έμειναν κοντά του · η ώρα ήταν περίπου τέσσερις το απόγευμα .
43001040	Ο ένας από τους δύο που άκουσαν τα λόγια του Ιωάννη κι ακολούθησαν τον Ιησού ήταν ο Ανδρέας , ο αδερφός του Σίμωνος Πέτρου .
43001041	Αυτός βρίσκει σε λίγο τον αδερφό του το Σίμωνα και του λέει : « Βρήκαμε το Μεσσία » — που σημαίνει το Χριστό .
43001042	Και τον έφερε στον Ιησού . Ο Ιησούς τον κοίταξε καλά και είπε : « Εσύ είσαι ο Σίμων , ο γιος του Ιωνά · εσύ θα ονομαστείς Κηφάς » — που σημαίνει Πέτρος .
43001043	Την άλλη μέρα ο Ιησούς αποφάσισε να πάει στη Γαλιλαία . Βρίσκει τότε το Φίλιππο και του λέει : « Έλα μαζί μου » .
43001044	Ο Φίλιππος καταγόταν από τη Βηθσαϊδά , την πατρίδα του Ανδρέα και του Πέτρου .
43001045	Βρίσκει ο Φίλιππος το Ναθαναήλ και του λέει : « Αυτόν που προανήγγειλε ο Μωυσής στο νόμο και οι προφήτες , τον βρήκαμε · είναι ο Ιησούς , ο γιος του Ιωσήφ από τη Ναζαρέτ » .
43001046	« Μπορεί από τη Ναζαρέτ να βγει τίποτα καλό ; » τον ρώτησε ο Ναθαναήλ . « Έλα και δες μόνος σου » , του λέει ο Φίλιππος .
43001047	Ο Ιησούς είδε το Ναθαναήλ να πλησιάζει και λέει γι ’ αυτόν : « Να ένας γνήσιος Ισραηλίτης , χωρίς δόλο μέσα του » .
43001048	« Από πού με ξέρεις ; » τον ρωτάει ο Ναθαναήλ . Κι ο Ιησούς του απάντησε : « Προτού σου πει ο Φίλιππος να ’ ρθείς , σε είδα που ήσουν κάτω απ ’ τη συκιά » .
43001049	Τότε ο Ναθαναήλ του είπε : « Διδάσκαλε , εσύ είσαι ο Υιός του Θεού , εσύ είσαι ο βασιλιάς του Ισραήλ » .
43001050	Κι ο Ιησούς του αποκρίθηκε : « Επειδή σου είπα πως σε είδα κάτω από τη συκιά , γι ’ αυτό πιστεύεις ; Θα δεις μεγαλύτερα πράγματα απ ’ αυτά » .
43001051	Και του λέει : « Σας βεβαιώνω ότι σύντομα θα δείτε να έχει ανοίξει ο ουρανός , και οι άγγελοι του Θεού να ανεβαίνουν και να κατεβαίνουν πάνω στον Υιό του Ανθρώπου » .
43002001	Την τρίτη μέρα , γινόταν ένας γάμος στην Κανά της Γαλιλαίας . Ήταν εκεί και η μητέρα του Ιησού .
43002002	Προσκάλεσαν λοιπόν και τον Ιησού και τους μαθητές του στο γάμο .
43002003	Κάποια στιγμή που τέλειωσε το κρασί , η μητέρα του Ιησού του λέει : « Δεν έχουν κρασί » .
43002004	Της λέει ο Ιησούς : « Τι επεμβαίνεις εσύ στο δικό μου έργο , γυναίκα ; Δεν ήρθε ακόμα η ώρα μου » .
43002005	Τότε η μητέρα του λέει στους υπηρέτες : « Κάντε ό , τι σας πει » .
43002006	Εκεί βρίσκονταν έξι πέτρινες στάμνες , που χωρούσαν η καθεμιά ογδόντα ως εκατόν είκοσι λίτρα . Χρειάζονταν για τον καθαρισμό που απαιτούσε ο ιουδαϊκός νόμος .
43002007	Τότε ο Ιησούς λέει στους υπηρέτες : « Γεμίστε τις στάμνες με νερό » . Και τις γέμισαν ως απάνω .
43002008	« Πάρτε τώρα » , τους είπε , « και φέρτε να δοκιμάσει ο υπεύθυνος για το τραπέζι » . Κι αυτοί του έφεραν .
43002009	Μόλις όμως ο υπεύθυνος για το τραπέζι γεύτηκε το νερό που είχε γίνει κρασί , μην ξέροντας την προέλευσή του , γιατί μόνο οι υπηρέτες που είχαν βάλει το νερό ήξεραν , φωνάζει το γαμπρό
43002010	και του λέει : « Όλος ο κόσμος προσφέρει πρώτα το καλό κρασί , κι όταν μεθύσουν , τότε φέρνει το πιο δεύτερο · εσύ όμως φύλαξες το καλό κρασί ως αυτή την ώρα » .
43002011	Αυτή ήταν η αρχή των σημείων του Ιησού στην Κανά της Γαλιλαίας . Έτσι φανέρωσε τη δόξα του , και οι μαθητές του πίστεψαν σ ’ αυτόν .
43002012	Ύστερα κατέβηκε στην Καπερναούμ , αυτός και η μητέρα του , τ ’ αδέρφια του και οι μαθητές του κι έμειναν εκεί λίγες μέρες .
43002013	Καθώς πλησίαζε η γιορτή του ιουδαϊκού Πάσχα , ανέβηκε ο Ιησούς στα Ιεροσόλυμα .
43002014	Μέσα στον περίβολο του ιερού βρήκε αυτούς που πουλούσαν βόδια , πρόβατα και περιστέρια για τις θυσίες , και τους αργυραμοιβούς καθιστούς πίσω από τους πάγκους .
43002015	Τότε έφτιαξε ένα μαστίγιο από σκοινιά και τους έβγαλε όλους έξω από τον περίβολο του ναού , μαζί και τα πρόβατα και τα βόδια , έριξε καταγής τα νομίσματα των αργυραμοιβών , κι αναποδογύρισε τους πάγκους .
43002016	Κι έλεγε σ ’ αυτούς που πουλούσαν τα περιστέρια : « Πάρτε τα αυτά από ’ δω , μην κάνετε εμπορικό κατάστημα το σπίτι του Πατέρα μου » .
43002017	Θυμήθηκαν τότε οι μαθητές του τα λόγια της Γραφής : ο ζήλος για τον οίκο σου θα με καταφάει σαν τη φωτιά .
43002018	Τον ρώτησαν τότε οι Ιουδαίοι άρχοντες : « Με τι θαύμα μπορείς να αποδείξεις πως έχεις το δικαίωμα να τα πράττεις αυτά ; »
43002019	Ο Ιησούς απάντησε : « Γκρεμίστε αυτόν το ναό , και σε τρεις μέρες εγώ θα τον ξαναχτίσω » .
43002020	Είπαν τότε οι Ιουδαίοι άρχοντες : « Σαράντα έξι χρόνια δουλειάς χρειάστηκαν για να χτιστεί ο ναός αυτός , κι εσύ σε τρεις μέρες θα τον ξαναχτίσεις ; »
43002021	Εκείνος όμως μιλούσε για ναό εννοώντας το σώμα του .
43002022	Όταν , λοιπόν , αναστήθηκε , θυμήθηκαν οι μαθητές του πως γι ’ αυτό μιλούσε και πίστεψαν στη Γραφή και στα λόγια που είχε πει ο Ιησούς .
43002023	Κατά την παραμονή του Ιησού στα Ιεροσόλυμα για τη γιορτή του Πάσχα πολλοί πίστεψαν σ ’ αυτόν , βλέποντας τα θαύματα που έκανε .
43002024	Ο Ιησούς όμως δεν τους εμπιστευόταν , γιατί τους ήξερε όλους καλά .
43002025	Δε χρειαζόταν να τον πληροφορήσει κανείς για έναν άνθρωπο , γιατί αυτός ήξερε καλά τι είχε καθένας μέσα του .
43003001	Κάποιος από τους Φαρισαίους , που λεγόταν Νικόδημος , άρχοντας των Ιουδαίων ,
43003002	ήρθε στον Ιησού νύχτα και του είπε : « Διδάσκαλε , ξέρουμε πως ο Θεός σε έστειλε να διδάξεις · γιατί κανείς δεν μπορεί να κάνει αυτά τα θαύματα που κάνεις εσύ , αν ο Θεός δεν είναι μαζί του » .
43003003	Ο Ιησούς του είπε : « Σε βεβαιώνω , πως αν δε γεννηθεί κανείς ξανά , δεν μπορεί να δει τη βασιλεία του Θεού .
43003004	Τον ρώτησε ο Νικόδημος : « Πώς είναι δυνατόν ένας άνθρωπος ηλικιωμένος πια να γεννηθεί ξανά ; Μήπως μπορεί να μπει στην κοιλιά της μάνας του και να γεννηθεί άλλη μια φορά ; »
43003005	Ο Ιησούς του απάντησε : « Σε βεβαιώνω πως αν κανείς δε γεννηθεί απ ’ το νερό κι από το Πνεύμα , δεν μπορεί να μπει στη βασιλεία του Θεού .
43003006	Ό , τι γεννιέται από τον άνθρωπο είναι ανθρώπινο , ενώ ό , τι γεννιέται από το Πνεύμα είναι πνευματικό .
43003007	Μην απορείς που σου είπα ότι πρέπει να γεννηθείτε ξανά .
43003008	Ο άνεμος πνέει όπου θέλει · ακούς τη βοή του αλλά δεν ξέρεις από πού έρχεται και πού πηγαίνει · έτσι συμβαίνει και με καθέναν που γεννιέται από το Πνεύμα » .
43003009	« Πώς μπορούν να γίνουν αυτά τα πράγματα ; » ρώτησε ο Νικόδημος .
43003010	Ο Ιησούς του απάντησε : « Εσύ είσαι δάσκαλος του λαού Ισραήλ κι αυτά δεν τα ξέρεις ;
43003011	Σε βεβαιώνω πως εμείς λέμε αυτό που ξέρουμε από πείρα , και μεταδίδουμε στους άλλους αυτό που έχουμε δει με τα μάτια μας · τη μαρτυρία μας όμως εσείς δεν τη δέχεστε .
43003012	Αν δεν με πιστεύετε όταν σας μιλάω για πράγματα που συμβαίνουν στη γη , πώς θα με πιστέψετε αν σας πω για πράγματα που συμβαίνουν στον ουρανό ;
43003013	Κανένας , βέβαια , δεν ανέβηκε στον ουρανό παρά μόνο ο Υιός του Ανθρώπου , που κατέβηκε από τον ουρανό , και που είναι στον ουρανό .
43003014	Όπως ο Μωυσής ύψωσε το χάλκινο φίδι στην έρημο , έτσι πρέπει να υψωθεί ο Υιός του Ανθρώπου ,
43003015	ώστε όποιος πιστεύει σ ’ αυτόν να μη χαθεί αλλά να ζήσει αιώνια .
43003016	» Τόσο πολύ αγάπησε ο Θεός τον κόσμο , ώστε παρέδωσε στο θάνατο το μονογενή του Υιό , για να μη χαθεί όποιος πιστεύει σ ’ αυτόν αλλά να έχει ζωή αιώνια .
43003017	Γιατί , ο Θεός δεν έστειλε τον Υιό του στον κόσμο για να καταδικάσει τον κόσμο , αλλά για να σωθεί ο κόσμος δι ’ αυτού .
43003018	Όποιος πιστεύει σ ’ αυτόν δεν έχει να φοβηθεί τη θεϊκή κρίση · αυτός όμως που δεν πιστεύει έχει κιόλας καταδικαστεί , γιατί δεν πίστεψε στο μονογενή Υιό του Θεού .
43003019	Και να ποια είναι η καταδίκη : Το φως ήρθε στον κόσμο , οι άνθρωποι όμως αγάπησαν περισσότερο το σκοτάδι παρά το φως , γιατί οι πράξεις τους ήταν πονηρές .
43003020	Κάθε άνθρωπος που πράττει έργα φαύλα μισεί το φως και δεν έρχεται στο φως , γιατί φοβάται μήπως αποκαλυφθούν τα έργα του και κριθούν .
43003021	Όποιος όμως κάνει πράξεις σύμφωνες με την αλήθεια του Θεού , αυτός έρχεται στο φως · έτσι θα φανεί πως οι πράξεις του έχουν γίνει από υπακοή στο Θεό » .
43003022	Ύστερα απ ’ αυτά , ήρθε ο Ιησούς και οι μαθητές του στην περιοχή της Ιουδαίας , κι εκεί έμεινε αρκετόν καιρό μαζί τους και βάφτιζε .
43003023	Αλλά κι ο Ιωάννης βάφτιζε τότε στην Αινών , κοντά στο Σαλείμ , γιατί είχε πολύ νερό εκεί , και οι άνθρωποι έρχονταν και βαφτίζονταν ,
43003024	αφού ο Ιωάννης δεν είχε ακόμα φυλακιστεί .
43003025	Έγινε κάποτε μια συζήτηση ανάμεσα σε μερικούς από τους μαθητές του Ιωάννη και σ ’ έναν Ιουδαίο , σχετικά με το θρησκευτικό καθαρμό .
43003026	Ήρθαν λοιπόν στον Ιωάννη και του είπαν : « Δάσκαλε , αυτός που ήταν μαζί σου πέρα από τον Ιορδάνη , αυτός που εσύ επίσημα τον παρουσίασες , αυτός τώρα βαφτίζει , κι όλοι πηγαίνουν σ ’ αυτόν » .
43003027	Ο Ιωάννης απάντησε : « Τίποτα δεν μπορεί να λάβει ο άνθρωπος , αν δεν του είναι δοσμένο από το Θεό .
43003028	Εσείς οι ίδιοι είστε μάρτυρες ότι είπα , “ δεν είμαι εγώ ο Μεσσίας , αλλά είμαι απεσταλμένος πριν απ ’ αυτόν ” .
43003029	Γαμπρός είναι εκείνος που έχει τη νύφη · ο φίλος όμως του γαμπρού , που στέκεται κοντά και τον ακούει , είναι γεμάτος χαρά ακούγοντας τη φωνή του γαμπρού . Αυτή είναι η χαρά η δική μου και τώρα έχει ολοκληρωθεί .
43003030	Εκείνου το έργο πρέπει να μεγαλώνει και το δικό μου να μικραίνει » .
43003031	« Αυτός που έρχεται από το Θεό είναι ανώτερος απ ’ όλους · αυτός που προέρχεται από τη γη έχει ανθρώπινη προέλευση και μιλάει ανάλογα . Αυτός που έρχεται από το Θεό είναι ανώτερος απ ’ όλους ·
43003032	κηρύττει ό , τι είδε κι άκουσε , κανείς όμως δε δέχεται τη μαρτυρία του .
43003033	Αυτός που δέχεται τη μαρτυρία του αναγνωρίζει ότι ο Θεός λέει την αλήθεια .
43003034	Γιατί τα λόγια του Θεού λαλεί αυτός που στάλθηκε από το Θεό , αφού ο Θεός τού δίνει το Πνεύμα απεριόριστα .
43003035	Ο Πατέρας αγαπάει τον Υιό και του έδωσε εξουσία πάνω σε όλα .
43003036	Εκείνος που πιστεύει στον Υιό έχει αιώνια ζωή · εκείνος που αρνείται να πιστέψει στον Υιό δε θα δει τη ζωή , αλλά η οργή του Θεού μένει πάνω του » .
43004001	Όταν λοιπόν έμαθε ο Κύριος ότι οι Φαρισαίοι πληροφορήθηκαν πως ο Ιησούς αποκτά περισσότερους οπαδούς από τον Ιωάννη και τους βαφτίζει
43004002	– αν και ο ίδιος ο Ιησούς δε βάφτιζε αλλά οι μαθητές του –
43004003	άφησε την Ιουδαία κι έφυγε πάλι για τη Γαλιλαία .
43004004	Έπρεπε όμως να περάσει από τη Σαμάρεια .
43004005	Έφτασε έτσι σε μια πόλη της Σαμάρειας που λεγόταν Συχάρ , κοντά στο χωράφι που είχε δώσει ο Ιακώβ στο γιο του τον Ιωσήφ .
43004006	Εκεί βρισκόταν το πηγάδι του Ιακώβ . Ο Ιησούς , κουρασμένος από την πεζοπορία , κάθισε κοντά στο πηγάδι · ήταν γύρω στο μεσημέρι .
43004007	Οι μαθητές του είχαν πάει στην πόλη ν ’ αγοράσουν τρόφιμα . Έρχεται τότε μια γυναίκα από τη Σαμάρεια να βγάλει νερό . Ο Ιησούς της λέει : « Δώσ ’ μου να πιω » .
43004008	
43004009	Εκείνη τού απάντησε : « Εσύ είσαι Ιουδαίος κι εγώ Σαμαρείτισσα . Πώς μπορείς να μου ζητάς να σου δώσω νερό να πιεις ; » — επειδή οι Ιουδαίοι αποφεύγουν κάθε επικοινωνία με τους Σαμαρείτες .
43004010	Ο Ιησούς της απάντησε : « Αν ήξερες τη δωρεά του Θεού και ποιος είν ’ αυτός που σου λέει “ δώσ ’ μου να πιω ” , τότε εσύ θα του ζητούσες κι εκείνος θα σου έδινε ζωντανό νερό » .
43004011	Του λέει η γυναίκα : « Κύριε , εσύ δεν έχεις ούτε καν κουβά , και το πηγάδι είναι βαθύ · από πού , λοιπόν , το ’ χεις το τρεχούμενο νερό ;
43004012	Αυτό το πηγάδι μάς το χάρισε ο προπάτοράς μας ο Ιακώβ · ήπιε απ ’ αυτό ο ίδιος και οι γιοι του και τα ζωντανά του . Μήπως εσύ είσαι ανώτερος απ ’ αυτόν ; »
43004013	Ο Ιησούς της απάντησε : « Όποιος πίνει απ ’ αυτό το νερό θα διψάσει πάλι ·
43004014	όποιος όμως πιει από το νερό που θα του δώσω εγώ δε θα διψάσει ποτέ , αλλά το νερό που θα του δώσω θα γίνει μέσα του μια πηγή που θ ’ αναβλύζει νερό ζωής αιώνιας » .
43004015	Του λέει η γυναίκα : « Κύριε , δώσ ’ μου αυτό το νερό για να μη διψάω , κι ούτε να έρχομαι ως εδώ για να το παίρνω » .
43004016	Τότε ο Ιησούς της είπε : « Πήγαινε να φωνάξεις τον άντρα σου κι έλα εδώ » .
43004017	« Δεν έχω άντρα » , απάντησε η γυναίκα . Ο Ιησούς της λέει : « Σωστά είπες , “ δεν έχω άντρα ” ·
43004018	γιατί πέντε άντρες πήρες κι αυτός που μαζί του τώρα ζεις δεν είναι άντρας σου · αυτό που είπες είναι αλήθεια » .
43004019	Του λέει η γυναίκα : « Κύριε , βλέπω ότι εσύ είσαι προφήτης ·
43004020	οι προπάτορές μας λάτρεψαν το Θεό σ ’ αυτό το βουνό · εσείς όμως λέτε ότι στα Ιεροσόλυμα βρίσκεται ο τόπος όπου πρέπει κανείς να τον λατρεύει » .
43004021	« Πίστεψέ με , γυναίκα » , της λέει τότε ο Ιησούς , « είναι κοντά ο καιρός που δε θα λατρεύετε τον Πατέρα ούτε σ ’ αυτό το βουνό ούτε στα Ιεροσόλυμα .
43004022	Εσείς οι Σαμαρείτες λατρεύετε αυτό που δεν ξέρετε · εμείς όμως λατρεύουμε αυτό που ξέρουμε , γιατί η σωτηρία έρχεται στον κόσμο από τους Ιουδαίους .
43004023	Είναι όμως κοντά ο καιρός , ήρθε κιόλας , που οι πραγματικοί λάτρεις θα λατρεύσουν τον Πατέρα με τη δύναμη του Πνεύματος , που αποκαλύπτει την αλήθεια · γιατί έτσι τους θέλει ο Πατέρας αυτούς που τον λατρεύουν .
43004024	Ο Θεός είναι πνεύμα . Κι αυτοί που τον λατρεύουν πρέπει να τον λατρεύουν με τη δύναμη του Πνεύματος , που φανερώνει την αλήθεια » .
43004025	Του λέει τότε η γυναίκα : « Ξέρω ότι θα έρθει ο Μεσσίας , δηλαδή ο Χριστός · όταν έρθει εκείνος , θα μας τα εξηγήσει όλα » .
43004026	« Εγώ είμαι » , της λέει ο Ιησούς , « εγώ , που σου μιλάω αυτή τη στιγμή » .
43004027	Εκείνη την ώρα ήρθαν οι μαθητές του κι απορούσαν που συνομιλούσε με γυναίκα . Βέβαια , κανείς δεν του είπε « τι συζητάς ; » ή « γιατί μιλάς μαζί της ; »
43004028	Τότε η γυναίκα άφησε τη στάμνα της , πήγε στην πόλη κι άρχισε να λέει στον κόσμο :
43004029	« Ελάτε να δείτε έναν άνθρωπο που μου είπε όλα όσα έχω κάνει στη ζωή μου · μήπως αυτός είναι ο Μεσσίας ; »
43004030	Βγήκαν , λοιπόν , από την πόλη κι έρχονταν σ ’ αυτόν .
43004031	Στο μεταξύ οι μαθητές τον παρακαλούσαν και του έλεγαν : « Διδάσκαλε , φάε κάτι » .
43004032	Αυτός όμως τους είπε : « Εγώ έχω να φάω τροφή που εσείς δεν την ξέρετε » .
43004033	Οι μαθητές έλεγαν μεταξύ τους : « Μήπως του ’ φερε κανείς να φάει ; »
43004034	Αλλά ο Ιησούς τους είπε : « Δικιά μου τροφή είναι να εκτελώ το θέλημα εκείνου που με έστειλε , και να φέρω σε πέρας το έργο του .
43004035	Εσείς συνηθίζετε να λέτε “ τέσσερις μήνες ακόμη , κι έφτασε ο θερισμός ” . Εγώ σας λέω : σηκώστε τα μάτια σας και κοιτάξτε τα χωράφια . Ασπροκοπούν από τα στάχυα τα ώριμα , έτοιμα κιόλας για το θερισμό .
43004036	Ο θεριστής αμείβεται για τη δουλειά του και συνάζει καρπό για την αιώνια ζωή , έτσι ώστε μαζί να χαίρονται κι αυτός που σπέρνει κι αυτός που θερίζει .
43004037	Γιατί εδώ αληθεύει η παροιμία “ άλλος είναι που σπέρνει κι άλλος που θερίζει ” .
43004038	Εγώ σας έστειλα να θερίσετε καρπό που γι ’ αυτόν εσείς δεν κοπιάσατε · άλλοι μόχθησαν , κι εσείς μπήκατε εκεί να θερίσετε το δικό τους κόπο » .
43004039	Πολλοί από τους Σαμαρείτες εκείνης της πόλης πίστεψαν σ ’ αυτόν , εξαιτίας της μαρτυρίας της γυναίκας που έλεγε : « Μου είπε όλα όσα έχω κάνει » .
43004040	Όταν λοιπόν οι Σαμαρείτες ήρθαν κοντά του , τον παρακαλούσαν να μείνει μαζί τους · κι έμεινε εκεί δύο μέρες .
43004041	Έτσι , πίστεψαν πολύ περισσότεροι ακούγοντας τα λόγια του
43004042	κι έλεγαν στη γυναίκα : « Η πίστη μας δε στηρίζεται πια στα δικά σου λόγια · γιατί εμείς οι ίδιοι τον έχουμε τώρα ακούσει και ξέρουμε πως πραγματικά αυτός είναι ο σωτήρας του κόσμου , ο Χριστός » .
43004043	Ύστερα απ ’ αυτές τις δύο μέρες , ο Ιησούς έφυγε από ’ κει για τη Γαλιλαία .
43004044	Βέβαια , ο ίδιος ο Ιησούς είχε πει : « Τον προφήτη δεν τον εκτιμούν στην πατρίδα του » .
43004045	Όταν όμως ήρθε στη Γαλιλαία , οι Γαλιλαίοι τον υποδέχτηκαν , γιατί είχαν πάει κι αυτοί στα Ιεροσόλυμα για τη γιορτή και είχαν δει όλα όσα είχε κάνει εκείνο τον καιρό εκεί .
43004046	Ο Ιησούς ήρθε πάλι στην Κανά της Γαλιλαίας , όπου είχε κάνει το νερό κρασί . Κάποιος αξιωματούχος του βασιλιά , που ο γιος του ήταν βαριά άρρωστος στην Καπερναούμ ,
43004047	μόλις έμαθε πως ο Ιησούς ήρθε από την Ιουδαία στη Γαλιλαία , έτρεξε κοντά του και τον παρακαλούσε να κατεβεί ως την Καπερναούμ , να γιατρέψει το γιο του , που ήταν ετοιμοθάνατος .
43004048	Τότε ο Ιησούς του είπε : « Αν δε δείτε εσείς σημεία και τέρατα , δεν πρόκειται να πιστέψετε » .
43004049	Του είπε τότε ο αξιωματούχος : « Κύριε , έλα πριν πεθάνει το παιδί μου » .
43004050	« Πήγαινε στο σπίτι σου » , του λέει ο Ιησούς , « ο γιος σου σώθηκε » . Ο άνθρωπος πίστεψε στο λόγο που του είπε ο Ιησούς και ξεκίνησε .
43004051	Πραγματικά , καθώς κατέβαινε πια , οι υπηρέτες του ήρθαν να τον προϋπαντήσουν και του ανακοίνωσαν : « Το παιδί σου είναι καλά » .
43004052	Τους ρώτησε τότε να μάθει τι ώρα άρχισε να πηγαίνει προς το καλύτερο . « Χθες , στη μία το μεσημέρι » , του λένε , « του ’ πεσε ο πυρετός » .
43004053	Ο πατέρας κατάλαβε τότε , πως αυτή ήταν ακριβώς η ώρα που ο Ιησούς τού είπε , « ο γιος σου σώθηκε » . Έτσι πίστεψε αυτός και όλη του η οικογένεια .
43004054	Αυτό ήταν το δεύτερο σημείο που έκανε ο Ιησούς όταν ήρθε από την Ιουδαία στη Γαλιλαία .
43005001	Ύστερα απ ’ αυτά , οι Ιουδαίοι είχαν μια γιορτή , κι ο Ιησούς ανέβηκε στα Ιεροσόλυμα .
43005002	Κοντά στην προβατική πύλη , στα Ιεροσόλυμα , υπάρχει μια δεξαμενή με πέντε στοές , που εβραϊκά ονομάζεται Βηθεσδά .
43005003	Σ ’ αυτές τις στοές κείτονταν πολλοί άρρωστοι , τυφλοί , κουτσοί , παράλυτοι , που περίμεναν να αναταραχθεί το νερό ·
43005004	γιατί , από καιρό σε καιρό , ένας άγγελος Κυρίου κατέβαινε στη δεξαμενή κι ανατάραζε τα νερά · όποιος , λοιπόν , έμπαινε πρώτος μετά την αναταραχή του νερού , αυτός γινόταν καλά , όποια κι αν ήταν η αρρώστια που τον ταλαιπωρούσε .
43005005	Εκεί ήταν κι ένας άνθρωπος , άρρωστος τριάντα οκτώ ολόκληρα χρόνια .
43005006	Όταν τον είδε ο Ιησούς κατάκοιτο , τον ρώτησε : « Θέλεις να γίνεις καλά ; » Ήξερε πως ήταν έτσι για πολύν καιρό .
43005007	« Κύριε » , του αποκρίθηκε ο άρρωστος , « δεν έχω κανέναν να με βάλει στη δεξαμενή μόλις αναταραχτούν τα νερά · έτσι , ενώ εγώ προσπαθώ να πλησιάσω μόνος μου , πάντοτε κάποιος άλλος κατεβαίνει στο νερό πριν από μένα » .
43005008	Ο Ιησούς του λέει : « Σήκω πάνω , πάρε το κρεβάτι σου και περπάτα » .
43005009	Κι αμέσως ο άνθρωπος έγινε καλά , σήκωσε το κρεβάτι του και περπατούσε . Η μέρα που έγινε αυτό ήταν Σάββατο .
43005010	Έλεγαν , λοιπόν , οι Ιουδαίοι άρχοντες στο θεραπευμένο : « Είναι Σάββατο , και δεν επιτρέπεται να σηκώνεις το κρεβάτι σου » .
43005011	Αυτός όμως τους απάντησε : « Εκείνος που μ ’ έκανε καλά , εκείνος μου είπε “ πάρε το κρεβάτι σου και περπάτα ” » .
43005012	Τον ρώτησαν : « Ποιος είναι ο άνθρωπος που σου είπε “ πάρε το και περπάτα ; ”
43005013	Ο θεραπευμένος όμως δεν ήξερε να πει ποιος ήταν , επειδή ο Ιησούς είχε φύγει απαρατήρητος εξαιτίας του πλήθους που ήταν μαζεμένο εκεί .
43005014	Αργότερα ο Ιησούς τον βρήκε στο ναό και του είπε : « Βλέπεις , έχεις γίνει καλά · από ’ δω και πέρα μην αμαρτάνεις , για να μην πάθεις τίποτα χειρότερο » .
43005015	Ο άνθρωπος έφυγε αμέσως κι ανάγγειλε στους Ιουδαίους άρχοντες ότι ο Ιησούς ήταν αυτός που τον γιάτρεψε .
43005016	Γι ’ αυτόν το λόγο οι Ιουδαίοι καταδίωκαν τον Ιησού και ζητούσαν να τον σκοτώσουν , γιατί έκανε τα έργα αυτά το Σάββατο .
43005017	Ο Ιησούς όμως τους έλεγε : « Ο Πατέρας μου εξακολουθεί να εργάζεται ως τώρα , γι ’ αυτό κι εγώ εργάζομαι » .
43005018	Γι ’ αυτά τα λόγια οι Ιουδαίοι άρχοντες επιζητούσαν ακόμη περισσότερο να τον σκοτώσουν , γιατί όχι μόνο παραβίαζε τους κανόνες για το Σάββατο , αλλά και το Θεό τον ονόμαζε πατέρα του , εξισώνοντας τον εαυτό του με το Θεό .
43005019	Τότε ο Ιησούς απάντησε στις επικρίσεις τους : « Σας βεβαιώνω » , τους έλεγε , « πως ο Υιός δεν μπορεί να κάνει τίποτε από μόνος του · κάνει μόνο αυτό που βλέπει να κάνει ο Πατέρας · αυτά που κάνει εκείνος , τα ίδια ακριβώς κάνει και ο Υιός .
43005020	Ο Πατέρας αγαπάει τον Υιό και του δείχνει όλα όσα κάνει εκείνος · και θα του δείξει ακόμα μεγαλύτερα έργα , που θα προκαλέσουν την έκπληξή σας .
43005021	Γιατί , όπως ο Πατέρας ανασταίνει τους νεκρούς και τους δίνει νέα ζωή , έτσι κι ο Υιός , σε όσους θέλει , δίνει την αιώνια ζωή .
43005022	Επίσης ο Πατέρας δε δικάζει κανέναν , αλλά έδωσε στον Υιό όλη την εξουσία να κρίνει τους ανθρώπους ,
43005023	έτσι ώστε όλοι να τιμούν τον Υιό , καθώς τιμούν τον Πατέρα . Όποιος δεν τιμάει τον Υιό δεν τιμάει ούτε τον Πατέρα που τον έστειλε .
43005024	» Σας βεβαιώνω πως όποιος δέχεται τα λόγια μου και πιστεύει σ ’ αυτόν που με έστειλε , έχει κιόλας την αιώνια ζωή και δεν θα αντιμετωπίσει την τελική κρίση , αλλά έχει κιόλας περάσει από το θάνατο στη ζωή .
43005025	Να είστε βέβαιοι πως πλησιάζει ο καιρός , έφτασε κιόλας , που οι νεκροί θ ’ ακούσουν τη φωνή του Υιού του Θεού , κι όσοι την ακούσουν θα ζήσουν .
43005026	Γιατί όπως ο Πατέρας είναι πηγή ζωής , έτσι έκανε και τον Υιό πηγή ζωής ·
43005027	και του έδωσε την εξουσία να κρίνει τους ανθρώπους , γιατί αυτός είναι ο Υιός του Ανθρώπου .
43005028	Μην απορείτε γι ’ αυτό . Πλησιάζει ο καιρός που όλοι οι νεκροί θ ’ ακούσουν τη φωνή του .
43005029	Όσοι έχουν πράξει δίκαια στη ζωή τους , θ ’ αναστηθούν τότε για να λάβουν μέρος στην καινούρια ζωή · κι όσοι έπραξαν φαύλα έργα , θ ’ αναστηθούν για ν ’ αντιμετωπίσουν την καταδίκη .
43005030	» Εγώ δεν μπορώ τίποτε να κάνω από μόνος μου · αποφασίζω ως κριτής , σύμφωνα με όσα ακούω από τον Πατέρα , και οι αποφάσεις μου είναι δίκαιες · γιατί δεν επιζητώ να ικανοποιήσω το δικό μου θέλημα , αλλά το θέλημα του Πατέρα , που με έστειλε .
43005031	» Αν εγώ έδινα μαρτυρία για τον εαυτό μου , αυτή η μαρτυρία μου θα μπορούσε να μην είναι αληθινή .
43005032	Άλλος όμως είναι που δίνει μαρτυρία για μένα , και ξέρω πως ό , τι λέει εκείνος για μένα είναι αληθινό .
43005033	Εσείς στείλατε απεσταλμένους στον Ιωάννη , κι αυτός είπε την αλήθεια .
43005034	Βέβαια , εγώ δεν έχω ανάγκη από τη μαρτυρία ενός ανθρώπου · σας τα λέω όμως αυτά , για να σας δώσω τη δυνατότητα να σωθείτε .
43005035	Ο Ιωάννης ήταν το αναμμένο λυχνάρι που φωτίζει , κι εσείς θελήσατε για λίγο στο φως του να χαρείτε .
43005036	» Εγώ όμως έχω για τον εαυτό μου μαρτυρία ανώτερη από του Ιωάννη · γιατί τα έργα που μου ανέθεσε ο Πατέρας να τελειώσω , αυτά τα έργα που επιτελώ , μαρτυρούν για μένα πως είμαι σταλμένος από τον Πατέρα .
43005037	Ο Πατέρας που με έστειλε , αυτός ο ίδιος έχει δώσει μαρτυρία για μένα . Εσείς όμως ούτε τη φωνή του έχετε ποτέ ακούσει ούτε τη μορφή του έχετε δει ,
43005038	και το λόγο του δεν τον έχετε μόνιμα μέσα στην καρδιά σας , γιατί δεν πιστεύετε στον απεσταλμένο του .
43005039	Εσείς μελετάτε με ζήλο τις Γραφές , με την πεποίθηση πως σ ’ αυτές βρίσκει κανείς την αιώνια ζωή · ακριβώς όμως αυτές είναι που δίνουν μαρτυρία για μένα .
43005040	Κι όμως δεν είστε πρόθυμοι να έρθετε κοντά μου , για να βρείτε την αληθινή ζωή .
43005041	» Δεν επιζητώ να με τιμούν οι άνθρωποι .
43005042	Εσάς όμως σας ξέρω · ξέρω πως μέσα σας δεν αγαπάτε το Θεό .
43005043	Εγώ ήρθα εξουσιοδοτημένος από τον Πατέρα μου , εσείς όμως δε με παραδέχεστε · αν έρθει κάποιος άλλος από δική του πρωτοβουλία , αυτόν θα τον δεχτείτε .
43005044	Πώς όμως μπορείτε εσείς να πιστέψετε , αφού αποζητάτε τον έπαινο ο ένας του άλλου , και δεν επιδιώκετε τον έπαινο του μοναδικού Θεού ;
43005045	Μη νομίσετε πως εγώ θα σας κατηγορήσω μπροστά στο δικαστήριο του Πατέρα · υπάρχει ο κατήγορός σας , κι αυτός είναι ο Μωυσής , στον οποίο έχετε στηρίξει τις ελπίδες σας .
43005046	Γιατί , αν πράγματι πιστεύατε όσα έγραψε ο Μωυσής , θα πιστεύατε και σ ’ εμένα , αφού για μένα εκείνος έγραψε .
43005047	Αν όμως δεν πιστεύετε σ ’ ό , τι έγραψε εκείνος , πώς θα πιστέψετε στα λόγια τα δικά μου ; »
43006001	Μετά απ ’ αυτά ο Ιησούς έφυγε για την άλλη όχθη της λίμνης της Γαλιλαίας , που λεγόταν Τιβεριάδα .
43006002	Τον ακολούθησε πλήθος πολύ , γιατί έβλεπαν τα θαύματα θεραπείας των ασθενών , που έκανε .
43006003	Ο Ιησούς τότε ανέβηκε σ ’ ένα λόφο κι εκεί καθόταν με τους μαθητές του .
43006004	Πλησίαζε το Πάσχα , η γιορτή των Ιουδαίων .
43006005	Καθώς σήκωσε τα μάτια ο Ιησούς και είδε ότι πολύς κόσμος ερχόταν προς το μέρος του , λέει στο Φίλιππο : « Από πού μπορούμε ν ’ αγοράσουμε ψωμί , για να φάνε όλοι αυτοί οι άνθρωποι ; »
43006006	Αυτό το είπε για να δει τι θ ’ απαντούσε ο Φίλιππος , γιατί ο ίδιος ήξερε τι έμελλε να κάνει .
43006007	Ο Φίλιππος του απάντησε : « Ακόμα και διακόσια δηνάρια να δώσουμε για ψωμιά , δε θα φτάσουν ώστε να πάρει ο καθένας ένα μικρό κομμάτι » .
43006008	Ο Ανδρέας , ένας από τους μαθητές του και αδερφός του Σίμωνα Πέτρου , του λέει :
43006009	« Είναι εδώ ένα παιδί που έχει πέντε κρίθινα ψωμιά και δύο ψάρια · αλλά τι είναι αυτά για τόσους ανθρώπους ; »
43006010	Τότε είπε ο Ιησούς : « Φροντίστε να καθίσουν οι άνθρωποι κάτω για φαγητό » . Το χορτάρι στην περιοχή ήταν πολύ . Κάθισαν λοιπόν κάτω · οι άντρες ήταν περίπου πέντε χιλιάδες .
43006011	Πήρε τότε ο Ιησούς τα ψωμιά και , αφού είπε ευχαριστήρια προσευχή , τα μοίρασε στους μαθητές και οι μαθητές στον κόσμο που είχε καθίσει κάτω · παρομοίως κι από τα ψάρια έδινε όσο ήθελαν .
43006012	Όταν χόρτασαν , λέει στους μαθητές του : « Μαζέψτε τα κομμάτια που περίσσεψαν , για να μην πάει τίποτε χαμένο » .
43006013	Τα μάζεψαν , λοιπόν , και γέμισαν δώδεκα κοφίνια με περισσεύματα από τα πέντε κρίθινα ψωμιά , κομμάτια που είχαν περισσέψει απ ’ αυτούς που έφαγαν .
43006014	Όταν οι άνθρωποι είδαν πως έκανε ένα τέτοιο θαύμα ο Ιησούς , έλεγαν : « Σίγουρα αυτός είναι ο προφήτης που περιμένουμε να έρθει στον κόσμο » .
43006015	Ο Ιησούς όμως , επειδή κατάλαβε πως σκόπευαν να έρθουν να τον αρπάξουν για να τον κάνουν βασιλιά , έφυγε πάλι και πήγε στο βουνό ολομόναχος .
43006016	Όταν βράδιασε κατέβηκαν οι μαθητές του στη λίμνη ,
43006017	μπήκαν στο πλοιάριο κι έρχονταν στην Καπερναούμ , στην άλλη όχθη της λίμνης . Είχε κιόλας σκοτεινιάσει , κι ο Ιησούς δεν είχε έρθει ακόμα κοντά τους .
43006018	Επειδή φυσούσε δυνατός αέρας , κύματα σηκώνονταν στη λίμνη .
43006019	Είχαν διανύσει είκοσι πέντε ή τριάντα στάδια , όταν βλέπουν τον Ιησού να περπατάει πάνω στη λίμνη και να πλησιάζει το πλοιάριο . Και τρόμαξαν .
43006020	Αυτός τότε τους είπε : « Εγώ είμαι , μην τρομάζετε ! »
43006021	Εκείνοι ήθελαν να τον πάρουν πάνω στο πλοιάριο , ξαφνικά όμως αυτό άραξε στη στεριά όπου κατευθύνονταν .
43006022	Την άλλη μέρα , τα πλήθη του λαού που είχαν μείνει στην πέρα όχθη είδαν πως δε βρισκόταν εκεί άλλο πλοιάριο παρά μόνο ένα , δηλαδή εκείνο στο οποίο ανέβηκαν οι μαθητές του , και ήξεραν πως ο Ιησούς δεν είχε μπει με τους μαθητές του στο πλοίο , αλλά πως εκείνοι είχαν φύγει χωρίς αυτόν .
43006023	Από την Τιβεριάδα ήρθαν κι άλλα πλοιάρια κοντά στον τόπο όπου τα πλήθη είχαν φάει το ψωμί , που πολλαπλασιάστηκε με την ευχαριστήρια προσευχή του Κυρίου .
43006024	Όταν , λοιπόν , τα πλήθη είδαν πως ούτε ο Ιησούς ούτε οι μαθητές του ήταν εκεί , μπήκαν κι αυτοί στα πλοιάρια και ήρθαν στην Καπερναούμ αναζητώντας τον Ιησού .
43006025	Τον βρήκαν στην άλλη όχθη της λίμνης , και του είπαν : « Διδάσκαλε , πότε έφτασες εδώ ; »
43006026	Ο Ιησούς τους απάντησε : « Σας βεβαιώνω πως ψάχνετε να με βρείτε όχι επειδή είδατε θαυμαστά από το Θεό σημάδια , αλλά επειδή φάγατε τα ψωμιά και χορτάσατε .
43006027	Μην κοπιάζετε για τη φθαρτή τροφή , που προσωρινά συντηρεί , αλλά για την τροφή που τρέφει μόνιμα για την αιώνια ζωή · αυτή την τροφή θα σας τη χαρίσει ο Υιός του Ανθρώπου . Γιατί αυτόν εξουσιοδότησε ο Πατέρας Θεός για το έργο αυτό » .
43006028	Τον ρώτησαν τότε : « Τι πρέπει να κάνουμε , για να εκτελούμε τα έργα του Θεού ; »
43006029	Κι ο Ιησούς τους απάντησε : « Το έργο του Θεού είναι να πιστέψετε στον απεσταλμένο του » .
43006030	Αυτοί τότε του είπαν : « Τι σημείο λοιπόν έχεις εσύ να μας παρουσιάσεις , για να δούμε και να πιστέψουμε σ ’ εσένα ; Τι έργα θαυμαστά κάνεις ;
43006031	Οι πρόγονοί μας έφαγαν το μάννα στην έρημο · όπως λέει η Γραφή , ψωμί από τον ουρανό τούς έδωσε να φάνε » .
43006032	Τους είπε τότε ο Ιησούς : « Σας βεβαιώνω πως το ψωμί από τον ουρανό δε σας το έδωσε ο Μωυσής , αλλά ο Πατέρας μου σας δίνει από τον ουρανό το αληθινό ψωμί ·
43006033	γιατί το ψωμί του Θεού είναι αυτό που κατεβαίνει από τον ουρανό και χαρίζει στον κόσμο ζωή » .
43006034	Κι αυτοί του είπαν : « Κύριε , δώσ ’ μας για πάντα αυτό το ψωμί » .
43006035	Τους είπε ο Ιησούς : « Εγώ είμαι αυτό το ψωμί , ο άρτος της ζωής . Όποιος έρχεται σ ’ εμένα δε θα πεινάσει , κι όποιος πιστεύει σ ’ εμένα δε θα διψάσει ποτέ .
43006036	» Σας έχω όμως κιόλας πει πως , ενώ με είδατε , δε με πιστεύετε .
43006037	Όποιον δίνει σ ’ εμένα ο Πατέρας , αυτός θα ’ ρθεί κοντά μου · κι αυτόν που θα ’ ρθεί κοντά μου , εγώ δε θα τον αποδιώξω ,
43006038	γιατί εγώ κατέβηκα από τον ουρανό για να κάνω όχι αυτό που θέλω εγώ , αλλά αυτό που θέλει εκείνος που μ ’ έστειλε .
43006039	Και το θέλημα εκείνου που μ ’ έστειλε είναι να μη χαθεί κανένας απ ’ όσους μου έχει δώσει , αλλά όλους να τους αναστήσω την έσχατη ημέρα .
43006040	Το θέλημα εκείνου που μ ’ έστειλε είναι τούτο : Όποιος παραδέχεται τον Υιό και πιστεύει σ ’ αυτόν , να αποκτήσει αιώνια ζωή · και εγώ θα τον αναστήσω την έσχατη ημέρα » .
43006041	Αγανακτούσαν τότε οι Ιουδαίοι που είπε για τον εαυτό του : « Εγώ είμαι ο άρτος που κατέβηκε από τον ουρανό » .
43006042	Κι έλεγαν : « Μα αυτός δεν είναι ο Ιησούς , ο γιος του Ιωσήφ , που τον πατέρα του και τη μητέρα του εμείς τους ξέρουμε καλά ; Πώς τώρα λέει ότι κατέβηκε από τον ουρανό ; »
43006043	Ο Ιησούς τους είπε : « Μην αγανακτείτε και μη φιλονικείτε μεταξύ σας .
43006044	Κανένας δεν μπορεί να έρθει κοντά μου , αν δεν τον ελκύσει ο Πατέρας που μ ’ έστειλε · κι εγώ θα τον αναστήσω την έσχατη ημέρα .
43006045	Έχει γραφτεί από τους προφήτες : ο ίδιος ο Θεός θα τους διδάσκει όλους · όποιος , λοιπόν , ακούει τον Πατέρα και μαθαίνει απ ’ αυτόν , έρχεται κοντά μου .
43006046	Αυτό δεν σημαίνει πως είδε κανείς τον Πατέρα · μόνο αυτός που έρχεται από το Θεό , αυτός μόνο έχει δει τον Πατέρα .
43006047	Σας βεβαιώνω : όποιος πιστεύει σ ’ εμένα αυτός έχει την αιώνια ζωή .
43006048	Εγώ είμαι ο άρτος που δίνει τη ζωή .
43006049	Οι πρόγονοί σας έφαγαν στην έρημο το μάννα , αλλά πέθαναν .
43006050	Όποιος όμως τρώει απ ’ αυτόν τον άρτο που κατέβηκε από τον ουρανό , αυτός δε θα πεθάνει .
43006051	Εγώ είμαι ο άρτος που κατέβηκε από τον ουρανό και χαρίζει τη ζωή · όποιος φάει απ ’ αυτόν τον άρτο θα ζήσει αιώνια . Και ο άρτος τον οποίο θα δώσω εγώ είναι το σώμα μου , που θα το προσφέρω για να ζήσει ο κόσμος » .
43006052	Τότε οι Ιουδαίοι άρχισαν να φιλονικούν μεταξύ τους : « Πώς μπορεί αυτός να μας δώσει να φάμε τη σάρκα του ; » έλεγαν .
43006053	Κι ο Ιησούς τους είπε : « Σας βεβαιώνω : αν δεν φάτε τη σάρκα του Υιού του Ανθρώπου και δεν πιείτε το αίμα του , δεν έχετε μετοχή στη ζωή .
43006054	Αυτός που τρώει τη σάρκα μου και πίνει το αίμα μου έχει ζωή παντοτινή , κι εγώ θα τον αναστήσω την έσχατη ημέρα .
43006055	Γιατί η σάρκα μου είναι αληθινή τροφή και το αίμα μου αληθινό ποτό .
43006056	Εκείνος που τρώει τη σάρκα μου και πίνει το αίμα μου είναι ενωμένος μαζί μου , κι εγώ μ ’ αυτόν .
43006057	Ο Πατέρας , η πηγή της ζωής , με έστειλε κι εγώ ζω εξαιτίας του . Έτσι κι αυτός που τρώει εμένα , θα ζήσει εξαιτίας μου .
43006058	Αυτός είναι ο άρτος που κατέβηκε πραγματικά από τον ουρανό , κι όχι το μάννα που έφαγαν οι πρόγονοί σας κι όμως πέθαναν · εκείνος που τρώει αυτόν τον άρτο θα ζήσει για πάντα » .
43006059	Αυτά είπε ο Ιησούς διδάσκοντας σε μια συναγωγή στην Καπερναούμ .
43006060	Πολλοί από τους μαθητές του , όταν τ ’ άκουσαν αυτά , είπαν : « Σκληρά είναι αυτά τα λόγια · ποιος μπορεί να τον ακούει ; »
43006061	Ο Ιησούς κατάλαβε πως οι μαθητές του δυσανασχετούσαν γι ’ αυτά τα λόγια και τους είπε : « Σ ’ αυτά σκοντάφτετε ;
43006062	Τότε τι θα γίνει αν δείτε τον Υιό του Ανθρώπου ν ’ ανεβαίνει εκεί που ήταν πρωτύτερα ;
43006063	Το Πνεύμα του Θεού είναι αυτό που δίνει ζωή · τα ανθρώπινα δεν ωφελούν σε τίποτα . Τα λόγια που σας είπα εγώ είναι πνεύμα και είναι ζωή .
43006064	Υπάρχουν όμως μερικοί από σας που δεν πιστεύουν » . Αυτά τα είπε ο Ιησούς επειδή γνώριζε εξαρχής ποιοι ήταν αυτοί που δεν πίστευαν και ποιος ήταν αυτός που θα τον πρόδιδε .
43006065	« Γι ’ αυτό σας είπα ότι κανείς δεν μπορεί να έρθει κοντά μου » , τους έλεγε , « αν δεν του έχει δοθεί η δύναμη από τον Πατέρα » .
43006066	Από τότε πολλοί από τους μαθητές του ξεμάκρυναν και δεν τον ακολουθούσαν πια .
43006067	Τότε ο Ιησούς είπε στους δώδεκα : « Μήπως θέλετε να φύγετε κι εσείς ; »
43006068	Ο Σίμων Πέτρος του απάντησε : « Και σε ποιον να πάμε , Κύριε ; Εσύ κατέχεις τα λόγια που οδηγούν στην αιώνια ζωή .
43006069	Κι εμείς έχουμε πιστέψει κι έχουμε καταλάβει πως εσύ είσαι ο Χριστός , ο Υιός του αληθινού Θεού » .
43006070	Κι ο Ιησούς τους είπε : « Εγώ δεν σας διάλεξα εσάς τους δώδεκα ; Κι όμως , ένας από σας είναι διάβολος » .
43006071	Εννοούσε τον Ιούδα τον Ισκαριώτη , γιο του Σίμωνα . Γιατί αυτός , αν κι ήταν ένας από τους δώδεκα , έμελλε να τον προδώσει .
43007001	Ύστερα απ ’ αυτά , ο Ιησούς εξακολούθησε να περιοδεύει στη Γαλιλαία . Δεν ήθελε να περιοδεύει στην Ιουδαία , γιατί οι Ιουδαίοι ζητούσαν να τον σκοτώσουν .
43007002	Πλησίαζε η γιορτή των Ιουδαίων , η Σκηνοπηγία ,
43007003	και του είπαν οι αδερφοί του : « Φύγε απ ’ αυτόν τον τόπο και πήγαινε στην Ιουδαία , για να δουν οι οπαδοί σου τα θαύματα που κάνεις ·
43007004	γιατί κανείς δεν ενεργεί στα κρυφά , όταν θέλει να τον γνωρίσει ο κόσμος . Αν πραγματικά κάνεις θαύματα , άφησε τον κόσμο να δει ποιος είσαι » .
43007005	Ακόμα και τ ’ αδέρφια του δεν πίστευαν σ ’ αυτόν .
43007006	Τότε ο Ιησούς τους είπε : « Η δική μου η ώρα δεν έφτασε ακόμα , ενώ για σας κάθε ώρα είναι κατάλληλη .
43007007	Ο κόσμος δεν μπορεί να μισεί εσάς · εμένα όμως με μισεί , γιατί εγώ δεν παύω να τον καταγγέλλω πως τα έργα του κατευθύνονται από το διάβολο .
43007008	Εσείς ν ’ ανεβείτε στα Ιεροσόλυμα για τη γιορτή · εγώ όμως δεν ανεβαίνω στη γιορτή αυτή , γιατί η δική μου η ώρα δε συμπληρώθηκε ακόμα » .
43007009	Αυτά τους είπε κι έμεινε ο ίδιος στη Γαλιλαία .
43007010	Όταν όμως ανέβηκαν τ ’ αδέρφια του στα Ιεροσόλυμα για τη γιορτή , ανέβηκε κι ο Ιησούς , όχι φανερά αλλά κρυφά .
43007011	Οι Ιουδαίοι τον αναζητούσαν στη γιορτή κι έλεγαν : « Πού είναι εκείνος ; »
43007012	Μέσα στο πλήθος υπήρχε μεγάλη διχογνωμία γι ’ αυτόν . Άλλοι έλεγαν : « Είναι καλός άνθρωπος » , ενώ άλλοι έλεγαν : « Όχι · είναι λαοπλάνος » .
43007013	Κανένας όμως δε μιλούσε γι ’ αυτόν φανερά , γιατί φοβούνταν τους Ιουδαίους άρχοντες .
43007014	Είχαν πια περάσει οι μισές μέρες της γιορτής , και τότε ο Ιησούς ανέβηκε στο ναό και δίδασκε .
43007015	Οι Ιουδαίοι απορούσαν κι έλεγαν : « Πώς ξέρει γράμματα αυτός , χωρίς να έχει σπουδάσει ; »
43007016	Ο Ιησούς γύρισε σ ’ αυτούς και τους είπε : « Αυτά που διδάσκω δεν είναι δικά μου αλλά εκείνου που μ ’ έστειλε .
43007017	Όποιος είναι πρόθυμος να τηρεί το θέλημά του , αυτός θα καταλάβει αν αυτά που λέω προέρχονται από το Θεό ή τα λέω από μόνος μου .
43007018	Εκείνος που μιλάει από μόνος του , επιδιώκει τον έπαινο των άλλων για τον εαυτό του · όποιος όμως επιδιώκει τον έπαινο εκείνου που τον έστειλε , αυτός είναι αξιόπιστος και δεν υπάρχει τίποτα ψεύτικο σ ’ αυτόν .
43007019	Ο Μωυσής δεν σας έδωσε το νόμο ; Κι όμως κανείς σας δεν τον τηρεί . Γιατί λοιπόν θέλετε να με σκοτώσετε ; »
43007020	« Είσαι δαιμονισμένος » , απάντησε το πλήθος , « ποιος θέλει να σε σκοτώσει ; »
43007021	Τότε ο Ιησούς τους είπε : « Ένα θαύμα έκανα , κι όλοι απορείτε
43007022	γι ’ αυτό . Ο Μωυσής σάς έδωσε την εντολή της περιτομής . Βέβαια , η περιτομή δεν έχει την αρχή της στο Μωυσή αλλά στους πατριάρχες · έτσι την ασκείτε ακόμη και το Σάββατο .
43007023	Ένα βρέφος , λοιπόν , περιτέμνεται ακόμα και το Σάββατο , για να μην καταλυθεί ο νόμος του Μωυσή , κι εσείς οργίζεστε εναντίον μου επειδή θεράπευσα ολόκληρον άνθρωπο το Σάββατο !
43007024	Μην κρίνετε επιφανειακά , αλλά να κρίνετε με τα σωστά κριτήρια » .
43007025	Μερικοί Ιεροσολυμίτες έλεγαν : « Αυτός δεν είναι εκείνος που ζητούν να τον σκοτώσουν ;
43007026	Να τος όμως που μιλάει δημόσια και δεν του λένε τίποτα . Μήπως οι άρχοντες πείστηκαν πως πραγματικά αυτός είναι ο Μεσσίας ;
43007027	Αλλά αυτόν τον ξέρουμε από πού κατάγεται , ενώ , όταν έρθει ο Μεσσίας , κανείς δε θα ξέρει από πού θα προέρχεται » .
43007028	Τότε , ο Ιησούς , που δίδασκε στο ναό , φώναξε : « Κι εμένα ξέρετε και από πού κατάγομαι επίσης ξέρετε . Κι όμως δεν ήρθα από μόνος μου · αλλά εκείνος που μ ’ έστειλε αξίζει την εμπιστοσύνη σας · αυτός , που εσείς δεν τον ξέρετε .
43007029	Εγώ τον ξέρω , γιατί απ ’ αυτόν κατάγομαι , κι εκείνος με έστειλε » .
43007030	Επιζητούσαν τότε να τον συλλάβουν , κανείς όμως δεν άπλωσε χέρι πάνω του , γιατί δεν είχε έρθει ακόμα η ώρα του .
43007031	Από το πλήθος , ωστόσο , πολλοί πίστεψαν σ ’ αυτόν κι έλεγαν : « Όταν έρθει ο Μεσσίας , μήπως θα κάνει περισσότερα θαύματα απ ’ όσα έκανε αυτός ; »
43007032	Όταν οι Φαρισαίοι άκουσαν αυτές τις διχογνωμίες του πλήθους σχετικά μ ’ αυτόν , έστειλαν αυτοί και οι αρχιερείς φρουρούς του ναού για να τον συλλάβουν .
43007033	Τότε ο Ιησούς είπε : « Λίγον καιρό ακόμη θα είμαι μαζί σας και ύστερα θα πάω σ ’ εκείνον που μ ’ έστειλε .
43007034	Θα με αναζητήσετε αλλά δε θα με βρείτε , γιατί εκεί που θα είμαι εγώ , εσείς δεν μπορείτε να έρθετε » .
43007035	Τότε οι Ιουδαίοι ρωτούσαν ο ένας τον άλλο : « Πού πρόκειται να πάει αυτός , ώστε εμείς να μην μπορούμε να τον βρούμε ; Μήπως σκέφτεται να πάει στους Ιουδαίους τους διεσπαρμένους ανάμεσα στους Έλληνες και να διδάξει τους Έλληνες ;
43007036	Τι σημαίνουν τα λόγια που είπε , “ θα με αναζητήσετε αλλά δε θα με βρείτε ” και “ όπου θα είμαι εγώ εσείς δεν μπορείτε να ’ ρθείτε ” ; »
43007037	Την τελευταία μέρα της γιορτής , την πιο λαμπρή , στάθηκε ο Ιησούς μπροστά στο πλήθος και φώναξε : « Όποιος διψάει , να ’ ρθεί σ ’ εμένα και να πιει .
43007038	Μέσα από κείνον που πιστεύει σ ’ εμένα , καθώς λέει η Γραφή , ποτάμια ζωντανό νερό θα τρέξουν » .
43007039	Αυτό το είπε ο Ιησούς εννοώντας το Πνεύμα που θα έπαιρναν όσοι πίστευαν σ ’ αυτόν . Γιατί , τότε ακόμα δεν είχαν το Άγιο Πνεύμα , αφού ο Ιησούς δεν είχε δοξαστεί με την ανάσταση .
43007040	Πολλοί άνθρωποι από το πλήθος , που άκουσαν αυτά τα λόγια , έλεγαν : « Αυτός είναι πραγματικά ο προφήτης που περιμένουμε » .
43007041	Άλλοι έλεγαν : « Αυτός είναι ο Μεσσίας » . Ενώ άλλοι έλεγαν : « Ο Μεσσίας θα ’ ρθεί από τη Γαλιλαία ;
43007042	Η Γραφή δεν είπε πως ο Μεσσίας θα προέρχεται από τους απογόνους του Δαβίδ και θα γεννηθεί στη Βηθλεέμ , το χωριό καταγωγής του Δαβίδ ; »
43007043	Διχάστηκε , λοιπόν , το πλήθος εξαιτίας του .
43007044	Μερικοί απ ’ αυτούς ήθελαν να τον πιάσουν , κανείς όμως δεν άπλωνε χέρι πάνω του .
43007045	Γύρισαν , λοιπόν , πίσω οι φρουροί στους αρχιερείς και στους Φαρισαίους , κι αυτοί τους ρώτησαν : « Γιατί δεν τον φέρατε ; »
43007046	Οι φρουροί απάντησαν : « Ποτέ άνθρωπος δε μίλησε όπως αυτός » .
43007047	Τους ξαναρώτησαν τότε οι Φαρισαίοι : « Μήπως παρασυρθήκατε κι εσείς ;
43007048	Πίστεψε σ ’ αυτόν κανένα μέλος του συνεδρίου ή κανείς από τους Φαρισαίους ;
43007049	Μόνον αυτός ο όχλος πιστεύει , που δεν ξέρουν το νόμο του Μωυσή και γι ’ αυτό είναι καταραμένοι » .
43007050	Τους ρώτησε τότε ο Νικόδημος , που ήταν ένας απ ’ αυτούς , εκείνος που είχε πάει στον Ιησού νύχτα λίγον καιρό πριν :
43007051	« Μήπως μπορούμε σύμφωνα με το νόμο μας να καταδικάσουμε έναν άνθρωπο , αν πρώτα δεν τον ακούσουμε και δε μάθουμε τι έκανε ; »
43007052	Αυτοί του είπαν : « Μήπως κατάγεσαι κι εσύ από τη Γαλιλαία ; Μελέτησε τις Γραφές και θα δεις πως κανένας προφήτης δεν πρόκειται να έρθει από τη Γαλιλαία » .
43007053	Και έφυγαν καθένας για το σπίτι του .
43008001	Ο Ιησούς πήγε στο όρος των Ελαιών .
43008002	Αλλά πρωί πρωί γύρισε πάλι στο ναό , κι όλο το πλήθος ερχόταν κοντά του . Αυτός κάθισε και τους δίδασκε .
43008003	Τότε οι δάσκαλοι του νόμου και οι Φαρισαίοι φέρνουν μια γυναίκα που την είχαν πιάσει να διαπράττει μοιχεία · την έβαλαν στη μέση
43008004	και του είπαν : « Διδάσκαλε , αυτή τη γυναίκα την έπιασαν επ ’ αυτοφώρω να διαπράττει μοιχεία .
43008005	Ο Μωυσής στο νόμο μάς έχει δώσει εντολή να λιθοβολούμε τέτοιου είδους γυναίκες .
43008006	Εσύ τι γνώμη έχεις ; » Αυτό το ’ λεγαν για να του στήσουν παγίδα , ώστε να βρουν κάποια κατηγορία εναντίον του . Ο Ιησούς τότε έσκυψε κάτω και με το δάχτυλο έγραφε στο χώμα .
43008007	Καθώς όμως επέμεναν να τον ρωτούν , σηκώθηκε πάνω και τους είπε : « Όποιος από σας είναι αναμάρτητος , ας ρίξει πρώτος πέτρα πάνω της » .
43008008	Κι έσκυψε πάλι κάτω κι έγραφε στο χώμα .
43008009	Αυτοί όμως , όταν άκουσαν την απάντηση , άρχισαν με πρώτους τους γεροντότερους να φεύγουν ένας ένας , μέχρι και τον τελευταίο · κι έμεινε μόνος ο Ιησούς και η γυναίκα στη μέση .
43008010	Τότε σηκώθηκε όρθιος ο Ιησούς και τη ρώτησε : « Γυναίκα , πού είναι οι κατήγοροί σου ; Κανένας δε σε καταδίκασε ; »
43008011	« Κανένας , Κύριε » , απάντησε εκείνη . « Ούτε εγώ σε καταδικάζω » , της είπε ο Ιησούς · « πήγαινε , κι από ’ δω και πέρα μην αμαρτάνεις πια » .
43008012	Τότε ο Ιησούς τους μίλησε πάλι και τους είπε : « Εγώ είμαι το φως του κόσμου · όποιος με ακολουθεί δεν θα πλανιέται στο σκοτάδι , αλλά θα έχει το φως που οδηγεί στη ζωή » .
43008013	Τότε του είπαν οι Φαρισαίοι : « Εσύ ο ίδιος μαρτυρείς για τον εαυτό σου · η μαρτυρία σου δεν ισχύει » .
43008014	Ο Ιησούς τους απάντησε : « Κι αν εγώ καταθέτω μαρτυρία για τον εαυτό μου , η μαρτυρία μου ισχύει γιατί εγώ ξέρω από πού ήρθα και πού πηγαίνω , ενώ εσείς δεν ξέρετε ούτε από πού έρχομαι ούτε πού πηγαίνω .
43008015	Εσείς κρίνετε με ανθρώπινα κριτήρια , ενώ εγώ δεν κρίνω κανέναν .
43008016	Αλλά ακόμα κι αν κρίνω εγώ , η κρίση μου είναι έγκυρη , γιατί δεν είμαι μόνος , αλλά είμαστε εγώ και ο Πατέρας που μ ’ έστειλε .
43008017	Και στο νόμο σας είναι γραμμένο πώς η μαρτυρία δύο ανθρώπων είναι έγκυρη .
43008018	Εγώ καταθέτω μαρτυρία για τον εαυτό μου , συγχρόνως όμως καταθέτει και ο Πατέρας που μ ’ έστειλε » .
43008019	« Και πού είναι ο Πατέρας σου ; » , τον ρώτησαν τότε . Ο Ιησούς απάντησε : « Εσείς δεν ξέρετε ούτε εμένα ούτε τον Πατέρα μου · αν ξέρατε εμένα , θα ξέρατε και τον Πατέρα μου » .
43008020	Αυτά τα λόγια είπε ο Ιησούς ενώ δίδασκε στο ναό , στο χώρο όπου προσφέρονταν χρηματικές εισφορές , και κανείς δεν τον συνέλαβε , γιατί δεν είχε έρθει ακόμα η ώρα του .
43008021	Ο Ιησούς τους είπε πάλι : « Εγώ φεύγω και μάταια θα με αναζητήσετε · και θα χαθείτε εξαιτίας της αμαρτίας σας · εκεί που πηγαίνω εγώ , εσείς δεν μπορείτε να ’ ρθείτε » .
43008022	Έλεγαν , λοιπόν , οι Ιουδαίοι : « Μήπως σκέφτεται ν ’ αυτοκτονήσει ; Γιατί να λέει , “ εκεί που πηγαίνω εγώ , εσείς δεν μπορείτε να ’ ρθείτε ” ; »
43008023	Κι εκείνος τους έλεγε : « Εσείς κατάγεστε από ’ δω κάτω , ενώ εγώ κατάγομαι από πάνω · εσείς προέρχεστε από αυτόν εδώ τον κόσμο , ενώ εγώ δεν προέρχομαι από τον κόσμο αυτό .
43008024	Σας είπα πως θα χαθείτε εξαιτίας των αμαρτιών σας · γιατί , αν δεν πιστέψετε πως εγώ είμαι αυτός που πραγματικά είμαι , θα πεθάνετε εξαιτίας των αμαρτιών σας » .
43008025	Τότε τον ρώτησαν : « Εσύ ποιος είσαι ; » Ο Ιησούς τους απάντησε : « Αυτό που δεν έπαψα να σας λέω από την αρχή .
43008026	Πολλά έχω να πω και να κρίνω σχετικά μ ’ εσάς · εκείνος όμως που μ ’ έστειλε είναι αξιόπιστος , κι εγώ αυτά που άκουσα από κείνον , αυτά λέω στους ανθρώπους » .
43008027	Εκείνοι δεν κατάλαβαν πως τους μιλούσε για τον Πατέρα .
43008028	Τους είπε λοιπόν ο Ιησούς : « Όταν θα υψώστε τον Υιό του Ανθρώπου , τότε θα καταλάβετε πως εγώ είμαι αυτός που πραγματικά είμαι κι ότι δεν κάνω τίποτε από μόνος μου , αλλά τα λέω αυτά όπως με δίδαξε ο Πατέρας .
43008029	Αυτός που μ ’ έστειλε είναι πάντοτε μαζί μου · δε με άφησε μόνο μου ο Πατέρας , γιατί εγώ κάνω πάντοτε αυτά που του είναι ευάρεστα » .
43008030	Πολλοί που άκουσαν τον Ιησού να μιλάει έτσι , πίστεψαν σ ’ αυτόν .
43008031	Τότε ο Ιησούς είπε στους Ιουδαίους που είχαν πιστέψει σ ’ αυτόν : « Αν εσείς αποδειχθείτε υπάκουοι στο λόγο μου , τότε θα είστε πραγματικά μαθητές μου ·
43008032	θα γνωρίσετε την αλήθεια , και η αλήθεια θα σας ελευθερώσει » .
43008033	« Εμείς είμαστε απόγονοι του Αβραάμ » , του απάντησαν , « και ποτέ δεν υπήρξαμε δούλοι κανενός · πώς εσύ λες , “ θα ελευθερωθείτε ” ; »
43008034	Ο Ιησούς τους αποκρίθηκε : « Σας βεβαιώνω πως όποιος αμαρτάνει είναι δούλος της αμαρτίας .
43008035	Ο δούλος όμως δεν ανήκει για πάντα σε μια οικογένεια , ενώ ο γιος ανήκει σ ’ αυτήν για πάντα .
43008036	Αν , λοιπόν , σας ελευθερώσει ο Υιός , τότε θα είστε πραγματικά ελεύθεροι .
43008037	» Ξέρω πως είστε απόγονοι του Αβραάμ · κι όμως γυρεύετε να με σκοτώσετε , γιατί ο λόγος μου δε βρίσκει χώρο μέσα σας .
43008038	Εγώ , αυτά που είδα κοντά στον Πατέρα μου , αυτά λέω · κι εσείς , αυτά που είδατε από τον πατέρα σας , αυτά κάνετε » .
43008039	« Ο δικός μας πατέρας είναι ο Αβραάμ » , του αποκρίθηκαν . Τους λέει τότε ο Ιησούς : « Αν ήσασταν γνήσια τέκνα του Αβραάμ , θα κάνατε τα έργα του Αβραάμ .
43008040	Εσείς όμως θέλετε να με σκοτώσετε , έναν άνθρωπο που σας κήρυξα την αλήθεια όπως την έμαθα από το Θεό · τέτοιο πράγμα δεν το έκανε ο Αβραάμ .
43008041	Εσείς κάνετε τα έργα του πατέρα σας » . Τότε του είπαν : « Εμείς δεν είμαστε νόθοι · έναν πατέρα έχουμε , κι αυτός είναι ο Θεός » .
43008042	« Αν ο Θεός ήταν πραγματικά πατέρας σας » , τους είπε ο Ιησούς , « θα με αγαπούσατε , επειδή εγώ από το Θεό εξήλθα κι ήρθα σ ’ εσάς · εγώ δεν ήρθα από μόνος μου , εκείνος μ ’ έστειλε .
43008043	Και ξέρετε γιατί δεν καταλαβαίνετε τη γλώσσα που σας μιλάω ; Είναι γιατί δεν έχετε τη δύναμη να καταλάβετε το λόγο μου .
43008044	Ο πατέρας που έχετε εσείς είναι ο διάβολος , κι όσα επιθυμεί ο πατέρας σας αυτά θέλετε να κάνετε . Εκείνος εξαρχής ήταν ανθρωποκτόνος και δεν μπόρεσε να σταθεί μέσα στην αλήθεια , γιατί δεν υπάρχει μέσα του τίποτα το αληθινό . Όταν λέει ψέματα , εκφράζει τον εαυτό του , γιατί είναι ψεύτης , κι είναι ο πατέρας του ψεύδους .
43008045	Εμένα όμως , επειδή λέω την αλήθεια , δε με πιστεύετε .
43008046	Ποιος από σας μπορεί να αποδείξει πως έκανα κάποια αμαρτία ; Αν , λοιπόν , σας λέω την αλήθεια , γιατί δε με πιστεύετε ;
43008047	Εκείνος που κατάγεται από το Θεό καταλαβαίνει τα λόγια του Θεού · γι ’ αυτό εσείς δεν καταλαβαίνετε , γιατί δεν κατάγεστε από το Θεό » .
43008048	Του είπαν τότε οι Ιουδαίοι : « Καλά το λέμε εμείς πως είσαι Σαμαρείτης και δαιμονισμένος ! »
43008049	« Εγώ δεν είμαι δαιμονισμένος » , αποκρίθηκε ο Ιησούς , « αλλά με ό , τι κάνω τιμώ τον Πατέρα μου , ενώ εσείς με περιφρονείτε .
43008050	Εγώ όμως δεν επιζητώ δόξα για τον εαυτό μου . Κάποιος άλλος τη ζητάει , κι αυτός είναι ο Κριτής .
43008051	Σας βεβαιώνω πως αν κάποιος τηρήσει το λόγο μου , ποτέ δε θ ’ αντικρύσει το θάνατο » .
43008052	Τότε του είπαν οι Ιουδαίοι : « Τώρα είμαστε βέβαιοι πως είσαι δαιμονισμένος . Ο Αβραάμ πέθανε όπως και οι προφήτες , κι εσύ λες , “ αν κάποιος δεχτεί το λόγο μου δε θα γευτεί ποτέ το θάνατο ” ;
43008053	Μήπως εσύ είσαι ανώτερος απ ’ τον πατέρα μας τον Αβραάμ που πέθανε ; και οι προφήτες πέθαναν · εσύ ποιος νομίζεις πως είσαι ; »
43008054	Απάντησε ο Ιησούς : « Αν εγώ αποδώσω δόξα στον εαυτό μου , η δόξα μου δεν είναι τίποτα · υπάρχει αυτός που με δοξάζει , ο Πατέρας μου , εκείνος για τον οποίο εσείς λέτε , ότι είναι Θεός σας .
43008055	Αλλά δεν τον γνωρίσατε , ενώ εγώ τον γνωρίζω . Αν πω ότι δεν τον γνωρίζω , θα είμαι ψεύτης , όπως εσείς . Τον γνωρίζω όμως και τηρώ το λόγο του .
43008056	Ο πατέρας σας ο Αβραάμ αναγάλλιασε στη σκέψη πως μπορεί να δει τις δικές μου τις ημέρες · τις είδε και χάρηκε » .
43008057	Του είπαν τότε οι Ιουδαίοι : « Ούτε πενήντα χρονών δεν είσαι ακόμα κι έχεις δει τον Αβραάμ ; »
43008058	Κι ο Ιησούς τούς αποκρίθηκε : « Σας βεβαιώνω πως πριν να γεννηθεί ο Αβραάμ , εγώ υπάρχω » .
43008059	Σήκωσαν τότε πέτρες να τον λιθοβολήσουν . Ο Ιησούς όμως κρύφτηκε και βγήκε από το ναό , περνώντας απ ’ ανάμεσά τους · έτσι έφυγε .
43009001	Καθώς πήγαινε στο δρόμο του ο Ιησούς , είδε έναν άνθρωπο που είχε γεννηθεί τυφλός .
43009002	Τον ρώτησαν , λοιπόν , οι μαθητές του : « Διδάσκαλε , ποιος αμάρτησε και γεννήθηκε αυτός τυφλός , ο ίδιος ή οι γονείς του ; »
43009003	Ο Ιησούς απάντησε : « Ούτε αυτός αμάρτησε ούτε οι γονείς του , αλλά γεννήθηκε τυφλός για να φανερωθεί η δύναμη των έργων του Θεού πάνω σ ’ αυτόν .
43009004	Όσο διαρκεί η μέρα , πρέπει να εκτελώ τα έργα εκείνου που μ ’ έστειλε . Έρχεται η νύχτα , οπότε κανένας δεν μπορεί να εργάζεται .
43009005	Όσο είμαι σ ’ αυτόν τον κόσμο , είμαι το φως για τον κόσμο » .
43009006	Όταν τα είπε αυτά ο Ιησούς , έφτυσε κάτω , έφτιαξε πηλό από το φτύμα , άλειψε με τον πηλό τα μάτια του τυφλού ,
43009007	και του είπε : « Πήγαινε να νιφτείς στην κολυμβήθρα του Σιλωάμ » — που σημαίνει « απεσταλμένος από το Θεό » . Ξεκίνησε , λοιπόν , ο άνθρωπος , πήγε και νίφτηκε και , όταν γύρισε πίσω , έβλεπε .
43009008	Τότε οι γείτονες κι όσοι τον έβλεπαν προηγουμένως ότι ήταν τυφλός , έλεγαν : « Αυτός δεν είναι ο άνθρωπος που καθόταν εδώ και ζητιάνευε ; »
43009009	Μερικοί έλεγαν : « Αυτός είναι » , ενώ άλλοι έλεγαν : « Είναι κάποιος που του μοιάζει » . Ο ίδιος όμως έλεγε : « Εγώ είμαι » .
43009010	Τότε τον ρωτούσαν : « Πώς , λοιπόν , άνοιξαν τα μάτια σου ; »
43009011	Εκείνος απάντησε : « Ένας άνθρωπος που τον λένε Ιησού έκανε πηλό , μου άλειψε τα μάτια και μου είπε : “ πήγαινε στην κολυμβήθρα του Σιλωάμ και νίψου ” · πήγα λοιπόν εκεί , νίφτηκα και βρήκα το φως μου » .
43009012	Τον ρώτησαν , λοιπόν : « Πού είναι ο άνθρωπος εκείνος ; » « Δεν ξέρω » , τους απάντησε .
43009013	Τον έφεραν τότε στους Φαρισαίους , τον άνθρωπο που ήταν άλλοτε τυφλός .
43009014	Η μέρα που έφτιαξε ο Ιησούς τον πηλό και του άνοιξε τα μάτια ήταν Σάββατο .
43009015	Άρχισαν λοιπόν και οι Φαρισαίοι να τον ρωτούν πάλι πώς απέκτησε το φως του . Αυτός τους απάντησε : « Έβαλε πάνω στα μάτια μου πηλό , νίφτηκα και βλέπω » .
43009016	Μερικοί από τους Φαρισαίους έλεγαν : « Αυτός ο άνθρωπος δεν μπορεί να είναι σταλμένος από το Θεό , γιατί δεν τηρεί την αργία του Σαββάτου » . Άλλοι όμως έλεγαν : « Πώς μπορεί ένας αμαρτωλός άνθρωπος να κάνει τέτοια σημεία ; » Και υπήρχε διχογνωμία ανάμεσά τους .
43009017	Ρωτούν λοιπόν πάλι τον τυφλό : « Εσύ τι λες γι ’ αυτόν ; πώς εξηγείς ότι σου άνοιξε τα μάτια ; » Κι εκείνος τους απάντησε : « Είναι προφήτης » .
43009018	Οι Ιουδαίοι όμως δεν εννοούσαν να πιστέψουν πως αυτός ήταν τυφλός κι απέκτησε το φως του , ώσπου κάλεσαν τους γονείς του ανθρώπου
43009019	και τους ρώτησαν : « Αυτός είναι ο γιος σας που λέτε ότι γεννήθηκε τυφλός ; Πώς , λοιπόν , τώρα βλέπει ; »
43009020	Οι γονείς του τότε αποκρίθηκαν : « Ξέρουμε πως αυτός είναι ο γιος μας κι ότι γεννήθηκε τυφλός ·
43009021	πώς όμως τώρα βλέπει , δεν το ξέρουμε , ή ποιος του άνοιξε τα μάτια , εμείς δεν το ξέρουμε . Ρωτήστε τον ίδιο · ενήλικος είναι , αυτός μπορεί να μιλήσει για τον εαυτό του » .
43009022	Αυτά είπαν οι γονείς του , από φόβο προς τους Ιουδαίους . Γιατί , οι Ιουδαίοι άρχοντες είχαν κιόλας συμφωνήσει να αφορίζεται από τη συναγωγή όποιος παραδεχτεί πως ο Ιησούς είναι ο Μεσσίας .
43009023	Γι ’ αυτό είπαν οι γονείς του , « ενήλικος είναι , ρωτήστε τον ίδιο » .
43009024	Κάλεσαν , λοιπόν , για δεύτερη φορά τον άνθρωπο που ήταν πριν τυφλός και του είπαν : « Πες την αλήθεια ενώπιον του Θεού · εμείς ξέρουμε ότι ο άνθρωπος αυτός είναι αμαρτωλός » .
43009025	Εκείνος τότε τους απάντησε : « Αν είναι αμαρτωλός , δεν το ξέρω · ένα ξέρω : πως , ενώ ήμουν τυφλός , τώρα βλέπω » .
43009026	Τον ρώτησαν πάλι : « Τι σου έκανε ; Πώς σου άνοιξε τα μάτια ; »
43009027	« Σας το είπα κιόλας » , τους αποκρίθηκε , « αλλά δεν πειστήκατε · γιατί θέλετε να το ξανακούσετε ; Μήπως θέλετε κι εσείς να γίνετε μαθητές του ; »
43009028	Τον περιγέλασαν τότε και του είπαν : « Εσύ είσαι μαθητής εκείνου · εμείς είμαστε μαθητές του Μωυσή ·
43009029	εμείς ξέρουμε πως ο Θεός μίλησε στο Μωυσή , ενώ γι ’ αυτόν δεν ξέρουμε την προέλευσή του » .
43009030	Τότε απάντησε ο άνθρωπος και τους είπε : « Εδώ είναι το παράξενο , πως εσείς δεν ξέρετε από πού είναι ο άνθρωπος , κι όμως αυτός μου άνοιξε τα μάτια .
43009031	Ξέρουμε πως ο Θεός τούς αμαρτωλούς δεν τους ακούει , αλλά αν κάποιος τον σέβεται και κάνει το θέλημά του , αυτόν τον ακούει .
43009032	Από τότε που έγινε ο κόσμος δεν ακούστηκε ν ’ ανοίξει κανείς τα μάτια ενός γεννημένου τυφλού .
43009033	Αν αυτός δεν ήταν από το Θεό δε θα μπορούσε να κάνει τίποτα » .
43009034	« Εσύ είσαι βουτηγμένος στην αμαρτία από τότε που γεννήθηκες » , του αποκρίθηκαν , « και κάνεις το δάσκαλο σ ’ εμάς ; » Και τον πέταξαν έξω .
43009035	Ο Ιησούς έμαθε ότι τον πέταξαν έξω και , όταν τον βρήκε , του είπε : « Εσύ πιστεύεις στον Υιό του Θεού ; »
43009036	Εκείνος αποκρίθηκε : « Και ποιος είναι αυτός , κύριε , για να πιστέψω σ ’ αυτόν ; »
43009037	« Μα τον έχεις κιόλας δει » , του είπε ο Ιησούς . « Αυτός που μιλάει τώρα μαζί σου , αυτός είναι » .
43009038	Τότε εκείνος είπε : « Πιστεύω Κύριε » , και τον προσκύνησε .
43009039	Κι ο Ιησούς είπε : « Ήρθα για να φέρω σε κρίση τον κόσμο , έτσι ώστε αυτοί που δε βλέπουν να βρουν το φως τους , κι εκείνοι που βλέπουν ν ’ αποδειχθούν τυφλοί » .
43009040	Μερικοί Φαρισαίοι που ήταν εκεί μαζί του , άκουσαν τα λόγια αυτά και του είπαν : « Μήπως είμαστε κι εμείς τυφλοί ; »
43009041	« Αν ήσασταν τυφλοί » , τους απάντησε ο Ιησούς , « δε θα ήσασταν ένοχοι · τώρα όμως λέτε με βεβαιότητα ότι βλέπετε · η ενοχή σας λοιπόν παραμένει » .
43010001	« Σας βεβαιώνω : εκείνος που δεν μπαίνει από την πόρτα στη μάντρα των προβάτων , αλλά πηδάει μέσα απ ’ αλλού , είναι κλέφτης και ληστής .
43010002	Αυτός όμως που μπαίνει από την πόρτα είναι ο βοσκός των προβάτων .
43010003	Ο φύλακας του ανοίγει και τα πρόβατα αναγνωρίζουν τη φωνή του · τα φωνάζει το καθένα με τ ’ όνομά του και τα οδηγεί έξω .
43010004	Όταν βγάλει έξω τα πρόβατά του , μπαίνει αυτός μπροστά κι εκείνα τον ακολουθούν , γιατί αναγνωρίζουν τη φωνή του .
43010005	Έναν ξένο δεν θα τον ακολουθήσουν , αλλά θα φύγουν μακριά του , γιατί δεν αναγνωρίζουν τη φωνή των ξένων » .
43010006	Αυτή την παραβολή τούς είπε ο Ιησούς · εκείνοι όμως δεν κατάλαβαν για ποιο πράγμα τους μιλούσε .
43010007	Τους είπε λοιπόν πάλι ο Ιησούς : « Σας βεβαιώνω πως εγώ είμαι η θύρα για τα πρόβατα .
43010008	Όλοι όσοι ήρθαν πριν από μένα ήταν κλέφτες και ληστές · έτσι , τα πρόβατα δεν τους αναγνώρισαν .
43010009	Εγώ είμαι η θύρα · όποιος περάσει από μένα θα βρει σωτηρία · και θα μπαίνει και θα βγαίνει και θα βρίσκει βοσκή .
43010010	Ο κλέφτης δεν έρχεται , παρά μόνο για να κλέψει , να σφάξει και να εξολοθρέψει · εγώ όμως ήρθα για να έχουν τα πρόβατά μου ζωή , και μάλιστα ζωή περίσσια .
43010011	» Εγώ είμαι ο καλός ποιμένας · ο καλός ποιμένας θυσιάζει τη ζωή του για χάρη των προβάτων .
43010012	Ο μισθωτός όμως , που δεν είναι ο βοσκός και δεν είναι δικά του τα πρόβατα , όταν βλέπει το λύκο να έρχεται , αφήνει τα πρόβατα και φεύγει . Έτσι ο λύκος τ ’ αρπάζει και τα διασκορπίζει .
43010013	Ο μισθωτός φεύγει , γιατί είναι μισθωτός και τα πρόβατα δεν είναι δικά του .
43010014	Εγώ είμαι ο καλός βοσκός . Όπως ο Πατέρας αναγνωρίζει εμένα κι εγώ αυτόν , έτσι κι εγώ αναγνωρίζω τα δικά μου πρόβατα κι εκείνα αναγνωρίζουν εμένα · και θυσιάζω τη ζωή μου για χάρη των προβάτων .
43010015	
43010016	Έχω κι άλλα πρόβατα , που δεν ανήκουν σ ’ αυτή την μάντρα · πρέπει κι εκείνα να τα οδηγήσω . Θα γνωρίσουν τη φωνή μου και θα γίνουν ένα ποίμνιο με έναν ποιμένα .
43010017	Γι ’ αυτό ο Πατέρας με αγαπάει , γιατί εγώ θυσιάζω τη ζωή μου , ώστε να την ξαναπάρω πίσω .
43010018	Κανείς δε μου την παίρνει · εγώ από μόνος μου την προσφέρω . Από μένα εξαρτάται να την προσφέρω κι από μένα εξαρτάται να την ξαναπάρω πίσω . Αυτήν την εντολή έλαβα από τον Πατέρα μου » .
43010019	Εξαιτίας αυτών των λόγων διχάστηκαν πάλι οι Ιουδαίοι .
43010020	Και πολλοί απ ’ αυτούς έλεγαν : « Είναι δαιμονισμένος και τρελός · τι τον ακούτε ; »
43010021	Άλλοι όμως έλεγαν : « Αυτά τα λόγια δεν είναι λόγια δαιμονισμένου · μήπως μπορεί το πονηρό πνεύμα ν ’ ανοίγει μάτια τυφλών ; »
43010022	Ήταν χειμώνας , και στα Ιεροσόλυμα τελούσαν τη γιορτή των Εγκαινίων .
43010023	Ο Ιησούς περπατούσε στο ναό , στη στοά του Σολομώντα .
43010024	Τον περικύκλωσαν τότε οι Ιουδαίοι και του έλεγαν : « Ως πότε θα μας κρατάς σε αγωνία ; Αν εσύ είσαι ο Μεσσίας πες το μας καθαρά » .
43010025	Τους αποκρίθηκε ο Ιησούς : « Σας το είπα , αλλά δε θέλετε να πιστέψετε . Τα έργα που κάνω στο όνομα του Πατέρα μου , αυτά μαρτυρούν για μένα ·
43010026	εσείς όμως δε θέλετε να πιστέψετε , γιατί δεν είστε από τα δικά μου πρόβατα , όπως σας είπα .
43010027	Τα δικά μου τα πρόβατα αναγνωρίζουν τη φωνή μου , κι εγώ τα αναγνωρίζω και με ακολουθούν ·
43010028	εγώ τους δίνω αιώνια ζωή και δε θα χαθούν ποτέ , γιατί κανείς δε θα μπορέσει να τ ’ αρπάξει από την εξουσία μου .
43010029	Ο Πατέρας μου , που μου τα έχει δώσει όλα , είναι ισχυρότερος απ ’ όλους . Κανείς δεν μπορεί ν ’ αρπάξει ό , τι βρίσκεται στα χέρια του Πατέρα μου .
43010030	Εγώ κι ο Πατέρας είμαστε ένα » .
43010031	Οι Ιουδαίοι πήραν πάλι πέτρες για να τον λιθοβολήσουν .
43010032	Ο Ιησούς τους είπε : « Πολλά καλά έργα έκανα μπροστά σας με εντολή του Πατέρα μου · για ποιο απ ’ αυτά θέλετε να με λιθοβολήσετε ; »
43010033	Του απάντησαν οι Ιουδαίοι : « Δε θέλουμε να σε λιθοβολήσουμε για κάποιο καλό έργο , αλλά επειδή βλασφημείς · ενώ είσαι άνθρωπος , παρουσιάζεις τον εαυτό σου για Θεό » .
43010034	Ο Ιησούς τους είπε : « Μήπως δεν είναι γραμμένο στο νόμο σας , εγώ είπα είστε θεοί ;
43010035	Στη Γραφή ονομάζονται θεοί εκείνοι στους οποίους απευθύνθηκε ο λόγος του Θεού . Και ό , τι είναι γραμμένο στη Γραφή δεν μπορεί να καταλυθεί .
43010036	Πώς , λοιπόν , εσείς λέτε ότι βλασφημώ , επειδή είπα ότι είμαι Υιός του Θεού , εγώ , που ο Πατέρας με ξεχώρισε και με έστειλε στον κόσμο ;
43010037	Αν δεν κάνω τα έργα του Πατέρα μου , μη με πιστεύετε .
43010038	Αν όμως αυτά κάνω , ακόμα κι αν δεν πιστεύετε σ ’ εμένα , πιστέψτε τουλάχιστον στα έργα . Έτσι θα μάθετε και θα αναγνωρίσετε ότι ο Πατέρας ζει μέσα σ ’ εμένα , κι εγώ ζω μέσα στον Πατέρα » .
43010039	Τότε ζητούσαν πάλι να τον πιάσουν , ο Ιησούς όμως γλίτωσε από τα χέρια τους .
43010040	Γύρισε πίσω πάλι , πέρα από τον Ιορδάνη , στον τόπο όπου αρχικά βάφτιζε ο Ιωάννης , κι έμεινε εκεί .
43010041	Πολλοί άνθρωποι ήρθαν κοντά του κι έλεγαν : « Ο Ιωάννης δεν έκανε κανένα σημείο , όλα όμως όσα είπε για τον Ιησού ήταν αληθινά » .
43010042	Και πολλοί εκεί πίστεψαν σ ’ αυτόν .
43011001	Κάποιος που ονομαζόταν Λάζαρος αρρώστησε . Ήταν από τη Βηθανία , το χωριό όπου κατοικούσαν η Μαρία και η αδερφή της η Μάρθα .
43011002	Η Μαρία ήταν εκείνη που αργότερα άλειψε τον Κύριο με μύρο και σκούπισε τα πόδια του με τα μαλλιά της . Ο Λάζαρος που αρρώστησε , ήταν αδερφός της .
43011003	Έστειλαν , λοιπόν , οι αδερφές του μήνυμα στον Ιησού , και του έλεγαν : « Κύριε , ο αγαπημένος σου φίλος είναι άρρωστος » .
43011004	Ο Ιησούς , όταν το έμαθε , είπε : « Αυτή η αρρώστια δεν είναι για να φέρει το θάνατο , αλλά για να φανεί η δύναμη του Θεού , για να φανερωθεί μέσω αυτής η δόξα του Υιού του Θεού » .
43011005	Ο Ιησούς αγαπούσε τη Μάρθα και την αδερφή της , καθώς και το Λάζαρο .
43011006	Κι όμως , όταν έμαθε πως είναι άρρωστος , έμεινε στον τόπο όπου βρισκόταν δυο μέρες ακόμα .
43011007	Έπειτα , αφού πέρασαν αυτές οι δυο μέρες , λέει στους μαθητές : « Ας ξαναγυρίσουμε στην Ιουδαία » .
43011008	Του λένε τότε οι μαθητές : « Διδάσκαλε , μόλις τώρα οι Ιουδαίοι ζητούσαν να σε λιθοβολήσουν , κι εσύ θες να πας πάλι εκεί ; »
43011009	Ο Ιησούς αποκρίθηκε : « Δώδεκα ώρες δεν έχει η μέρα ; Αν περπατάει κανείς τη μέρα δε σκοντάφτει , γιατί βλέπει το φως αυτού του κόσμου .
43011010	Αν όμως περπατάει κανείς τη νύχτα , σκοντάφτει , γιατί , βέβαια , το φως δεν είναι μέσα του » .
43011011	Αυτά είπε , κι αμέσως ύστερα τους λέει : « Ο Λάζαρος ο φίλος μας κοιμήθηκε , πηγαίνω όμως να τον ξυπνήσω » .
43011012	Του είπαν τότε οι μαθητές : « Κύριε , αν κοιμήθηκε , θα γίνει καλά » .
43011013	Ο Ιησούς όμως είχε μιλήσει για το θάνατό του , ενώ εκείνοι νόμισαν πως μιλάει για το συνηθισμένο ύπνο .
43011014	Τότε λοιπόν ο Ιησούς τους μίλησε καθαρά : « Ο Λάζαρος πέθανε » , τους λέει ,
43011015	« και χαίρομαι για σας , για να πιστέψετε , επειδή δεν ήμουν εκεί όταν πέθανε · ας πάμε όμως κοντά του » .
43011016	Τότε ο Θωμάς , που λεγόταν Δίδυμος , είπε στους άλλους μαθητές : « Πάμε κι εμείς , να πεθάνουμε μαζί του » .
43011017	Όταν λοιπόν έφτασε ο Ιησούς , ο Λάζαρος βρισκόταν κιόλας τέσσερις μέρες στο μνήμα .
43011018	Η Βηθανία ήταν κοντά στα Ιεροσόλυμα , σε απόσταση δεκαπέντε περίπου στάδια .
43011019	Πολλοί από τους Ιουδαίους της πόλης είχαν έρθει στη Μάρθα και τη Μαρία , να τις παρηγορήσουν για το θάνατο του αδερφού τους .
43011020	Όταν όμως η Μάρθα έμαθε ότι έρχεται ο Ιησούς , πήγε να τον προϋπαντήσει , ενώ η Μαρία έμεινε στο σπίτι .
43011021	Είπε τότε η Μάρθα στον Ιησού : « Κύριε , αν ήσουν εδώ , δε θα πέθαινε ο αδερφός μου .
43011022	Ξέρω όμως πως και τώρα , ό , τι κι αν ζητήσεις από το Θεό , αυτός θα σου το δώσει .
43011023	« Ο αδερφός σου θ ’ αναστηθεί » , της λέει ο Ιησούς .
43011024	« Το ξέρω πως θ ’ αναστηθεί , όταν θα γίνει η ανάσταση στην έσχατη ημέρα » , του απάντησε η Μάρθα .
43011025	Τότε ο Ιησούς της είπε : « Εγώ είμαι η ανάσταση και η ζωή ·
43011026	εκείνος που πιστεύει σ ’ εμένα , και αν πεθάνει , θα ζήσει · και καθένας που ζει κι εμπιστεύεται σ ’ εμένα δε θα πεθάνει ποτέ . Το πιστεύεις αυτό ; »
43011027	« Ναι , Κύριε » , του λέει , « εγώ έχω πιστέψει πως εσύ είσαι ο Χριστός , ο Υιός του Θεού , που περιμέναμε να ’ ρθεί στον κόσμο » .
43011028	Αφού τα είπε αυτά , έφυγε και ειδοποίησε κρυφά την αδερφή της τη Μαρία , λέγοντας : « Ο Διδάσκαλος έφτασε και σε ζητάει » .
43011029	Εκείνη , μόλις το άκουσε , σηκώθηκε γρήγορα κι έτρεξε να πάει κοντά του ,
43011030	γιατί ο Ιησούς δεν είχε φτάσει ακόμα στο χωριό , αλλά βρισκόταν στον τόπο όπου τον συνάντησε η Μάρθα .
43011031	Οι Ιουδαίοι , λοιπόν , που ήταν στο σπίτι και την παρηγορούσαν , όταν είδαν τη Μαρία να σηκώνεται βιαστικά και να βγαίνει από το σπίτι , την ακολούθησαν , νομίζοντας πως πηγαίνει στο μνήμα για να κλάψει εκεί .
43011032	Η Μαρία όμως , όταν ήρθε εκεί που ήταν ο Ιησούς , καθώς τον αντίκρυσε , έπεσε στα πόδια του και του έλεγε : « Κύριε , αν ήσουν εδώ , δε θα πέθαινε ο αδερφός μου » .
43011033	Ο Ιησούς , όταν την είδε να κλαίει , να κλαίνε κι οι Ιουδαίοι που είχαν έρθει μαζί της , λυπήθηκε βαθιά και ταράχτηκε .
43011034	« Πού τον έχετε βάλει ; » τους ρώτησε . Του λένε : « Κύριε , έλα και δες » .
43011035	Τότε ο Ιησούς δάκρυσε .
43011036	« Δες πόσο τον αγαπούσε ! » έλεγαν οι Ιουδαίοι .
43011037	« Δε θα μπορούσε αυτός , που άνοιξε τα μάτια του τυφλού , να κάνει κάτι , ώστε κι αυτός εδώ να μην πεθάνει ; » έλεγαν μερικοί απ ’ αυτούς .
43011038	Ο Ιησούς , ταραγμένος πάλι και θλιμμένος μέσα του , έρχεται στο μνήμα . Αυτό ήταν μια σπηλιά , που την είσοδό της την έφραζε μια μεγάλη πέτρα .
43011039	« Βγάλτε την πέτρα » , λέει ο Ιησούς . Του λέει η Μάρθα , η αδερφή του νεκρού : « Κύριε , τώρα πια θα μυρίζει άσχημα , γιατί είναι τέσσερις μέρες στο μνήμα » .
43011040	Της λέει ο Ιησούς : « Δε σου είπα πως , αν πιστέψεις , θα δεις τη δύναμη του Θεού ; »
43011041	Έβγαλαν , λοιπόν , την πέτρα από το μνήμα του νεκρού . Τότε ο Ιησούς σήκωσε τα μάτια ψηλά και είπε : « Πατέρα , σ ’ ευχαριστώ που με άκουσες .
43011042	Εγώ το ήξερα ότι πάντα με ακούς · το είπα όμως για χάρη του πλήθους που στέκει εδώ γύρω , για να πιστέψουν πως εσύ με έστειλες » .
43011043	Κι όταν τα είπε αυτά , κραύγασε με φωνή δυνατή : « Λάζαρε , έλα έξω ! »
43011044	Βγήκε ο νεκρός με δεμένα τα πόδια και τα χέρια σε πάνινες λουρίδες , και το πρόσωπό του περιτυλιγμένο με το σουδάριο . Τους λέει τότε ο Ιησούς : « Λύστε τον κι αφήστε τον να περπατήσει » .
43011045	Πολλοί , λοιπόν , από τους Ιουδαίους , αυτοί που είχαν έρθει να επισκεφθούν τη Μαρία , και είδαν τι έκανε ο Ιησούς , πίστεψαν σ ’ αυτόν .
43011046	Μερικοί όμως απ ’ αυτούς έφυγαν και πήγαν στους Φαρισαίους και τους είπαν αυτά που έκανε ο Ιησούς .
43011047	Συγκάλεσαν τότε οι αρχιερείς και οι Φαρισαίοι συμβούλιο και έλεγαν : « Τι θα κάνουμε ; Πολλά σημεία κάνει αυτός ο άνθρωπος .
43011048	Αν τον αφήσουμε να συνεχίσει έτσι , όλοι θα πιστέψουν σ ’ αυτόν , και τότε θα επέμβουν οι Ρωμαίοι και θα καταστρέψουν και το ναό μας και το έθνος μας » .
43011049	Τότε ένας απ ’ αυτούς , ο Καϊάφας , που ήταν αρχιερέας για κείνη τη χρονιά , τους είπε : « Μιλάτε σαν να μην καταλαβαίνετε τίποτα .
43011050	Και δε σκέφτεστε πως είναι συμφέρον μας να πεθάνει ένας άνθρωπος για χάρη του λαού , για να μην αφανιστεί ολόκληρο το έθνος » .
43011051	Αυτό , βέβαια , δεν το είπε από μόνος του , αλλά ως αρχιερέας εκείνης της χρονιάς , προφήτεψε πως ο Ιησούς θα πέθαινε για χάρη του έθνους ·
43011052	κι όχι μόνο για χάρη του έθνους , αλλά για να συνάξει σε μια ενότητα και τα διασκορπισμένα παιδιά του Θεού .
43011053	Από εκείνη λοιπόν την ημέρα αποφάσισαν να τον θανατώσουν .
43011054	Γι ’ αυτό ο Ιησούς δεν κυκλοφορούσε πια ελεύθερα ανάμεσα στους Ιουδαίους , αλλά έφυγε από ’ κει και πήγε στην περιοχή κοντά στην έρημο , σε μια πόλη που λεγόταν Εφραίμ . Εκεί έμενε μαζί με τους μαθητές του .
43011055	Πλησίαζε όμως το Πάσχα των Ιουδαίων . Και πολλοί απ ’ όλη τη χώρα ανέβηκαν στα Ιεροσόλυμα πριν από το Πάσχα , για να τελέσουν τους καθορισμένους καθαρμούς .
43011056	Αναζητούσαν , λοιπόν , τον Ιησού , κι εκεί που στέκονταν , στο χώρο του ναού , έλεγαν μεταξύ τους : « Τι νομίζετε , δε θα ’ ρθει στη γιορτή ; »
43011057	Μάλιστα οι αρχιερείς και οι Φαρισαίοι είχαν δώσει εντολές , αν μάθει κανείς πού είναι , να ειδοποιήσει για να τον συλλάβουν .
43012001	Έξι μέρες πριν από το Πάσχα , ήρθε ο Ιησούς στη Βηθανία , όπου έμενε ο Λάζαρος , που είχε πεθάνει και ο Ιησούς τον ανέστησε από τους νεκρούς .
43012002	Ετοίμασαν , λοιπόν , εκεί για χάρη του δείπνο , και η Μάρθα υπηρετούσε , ενώ ο Λάζαρος ήταν ένας απ ’ αυτούς που παρακάθονταν μαζί με τον Ιησού στο δείπνο .
43012003	Τότε η Μαρία πήρε μια φιάλη από το πιο ακριβό άρωμα της νάρδου κι άλειψε τα πόδια του Ιησού . Έπειτα σκούπισε με τα μαλλιά της τα πόδια του , κι όλο το σπίτι γέμισε με την ευωδιά του μύρου .
43012004	Λέει τότε ο Ιούδας ο Ισκαριώτης , ένας από τους μαθητές του , αυτός που σκόπευε να τον προδώσει :
43012005	« Γιατί να μην πουληθεί αυτό το μύρο για τριακόσια αργυρά νομίσματα , και τα χρήματα να διανεμηθούν στους φτωχούς ; »
43012006	Αυτό το είπε όχι γιατί νοιαζόταν για τους φτωχούς , αλλά γιατί ήταν κλέφτης και , καθώς διαχειριζόταν το κοινό ταμείο , συχνά κρατούσε για τον εαυτό του από τα χρήματα που έβαζαν σ ’ αυτό .
43012007	Είπε τότε ο Ιησούς : « Άφησέ την ήσυχη · αυτό που κάνει είναι για την ημέρα του ενταφιασμού μου .
43012008	Οι φτωχοί πάντοτε θα υπάρχουν κοντά σας , εμένα όμως δε θα με έχετε πάντοτε » .
43012009	Πλήθος πολύ από τους Ιουδαίους της πόλεως έμαθαν ότι ο Ιησούς βρίσκεται εκεί και ήρθαν για να δουν όχι μόνο αυτόν αλλά και το Λάζαρο , που τον είχε αναστήσει από τους νεκρούς .
43012010	Γι ’ αυτό οι αρχιερείς αποφάσισαν να σκοτώσουν και το Λάζαρο ,
43012011	επειδή εξαιτίας του πολλοί Ιουδαίοι εγκατέλειπαν αυτούς και πίστευαν στον Ιησού .
43012012	Την άλλη μέρα , το μεγάλο πλήθος που είχε έρθει για τη γιορτή του Πάσχα , όταν άκουσαν ότι έρχεται ο Ιησούς στα Ιεροσόλυμα ,
43012013	πήραν κλαδιά φοινικιάς , και βγήκαν από την πόλη να τον προϋπαντήσουν κραυγάζοντας : Δόξα στο Θεό ! Ευλογημένος αυτός που έρχεται σταλμένος από τον Κύριο ! Ευλογημένος ο βασιλιάς του Ισραήλ !
43012014	 Ο Ιησούς είχε βρει ένα γαϊδουράκι και κάθισε πάνω του , όπως λέει η Γραφή :
43012015	Μη φοβάσαι θυγατέρα μου , πόλη της Σιών · να που έρχεται σ ’ εσένα ο βασιλιάς σου , σε γαϊδουράκι πάνω καθισμένος .
43012016	 Αυτά στην αρχή δεν τα κατάλαβαν οι μαθητές του · όταν όμως ο Ιησούς ανυψώθηκε στη θεία δόξα , τότε τα θυμήθηκαν . Ό,τι είχε γράψει για κείνον η Γραφή , αυτά και του έκαναν .
43012017	 Όλοι , λοιπόν , εκείνοι που ήταν μαζί με τον Ιησού , όταν φώναξε το Λάζαρο από τον τάφο και τον ανέστησε από τους νεκρούς , διηγούνταν αυτά που είχαν δει .
43012018	 Γι ’ αυτό ήρθε το πλήθος να τον προϋπαντήσει , επειδή έμαθαν ότι αυτός είχε κάνει το θαυμαστό αυτό σημείο .
43012019	 Οι Φαρισαίοι τότε είπαν μεταξύ τους : « Βλέπετε πως η αναβολή δεν ωφελεί · να που όλος ο κόσμος έχει τρέξει πίσω του » .
43012020	Ανάμεσα σ ’ αυτούς που ανέβηκαν να προσκυνήσουν στη γιορτή ήταν και μερικοί Έλληνες .
43012021	Αυτοί , λοιπόν , πήγαν στο Φίλιππο , που καταγόταν από τη Βηθσαϊδά της Γαλιλαίας , και τον παρακαλούσαν μ ’ αυτά τα λόγια : « Κύριε , θέλουμε να δούμε τον Ιησού » .
43012022	Πηγαίνει ο Φίλιππος και το λέει στον Ανδρέα . Έπειτα έρχονται ο Ανδρέας κι ο Φίλιππος και το λένε στον Ιησού .
43012023	Ο Ιησούς τότε τους απάντησε : « Ήρθε πια η ώρα να δοξαστεί ο Υιός του Ανθρώπου .
43012024	Αλήθεια σας λέω : Αν του σιταριού ο σπόρος πέσει στη γη αλλά δεν πεθάνει , μένει ένας μονάχος σπόρος · αν όμως πεθάνει , κάνει άφθονον καρπό .
43012025	Αυτός που αγαπάει τη ζωή του , θα τη χάσει · αυτός όμως που τη ζωή του δεν τη λογαριάζει όσο κρατάει αυτός ο κόσμος , θα τη φυλάξει για την αιώνια ζωή .
43012026	Όποιος θέλει να με υπηρετεί ας ακολουθεί το δικό μου δρόμο , κι όπου είμαι εγώ , εκεί θα είναι κι ο δικός μου υπηρέτης . Κι ο Πατέρας μου θα τιμήσει όποιον με υπηρετεί » .
43012027	« Νιώθω τώρα ταραχή μέσα μου . Αλλά τι να πω ; Να πω “ Πατέρα , γλίτωσέ με απ ’ ό , τι θα συμβεί αυτή την ώρα ” ; Μα εγώ γι ’ αυτό ακριβώς ήρθα , για να περάσω αυτή την ώρα της οδύνης .
43012028	Θα πω , “ Πατέρα , κάνε αυτό που θα δοξάσει το όνομά σου ” » . Τότε ήρθε μια φωνή από τον ουρανό : « Το όνομά μου το δόξασα και θα το δοξάσω και πάλι » .
43012029	Το πλήθος των ανθρώπων που βρίσκονταν εκεί και άκουσαν τη φωνή , έλεγαν πως έγινε βροντή . Άλλοι έλεγαν : « Άγγελος του μίλησε » .
43012030	Ο Ιησούς τους αποκρίθηκε : « Αυτή η φωνή δεν ακούστηκε για μένα αλλά για σας .
43012031	Έφτασε η ώρα που ο κόσμος αυτός θα κριθεί · έφτασε η ώρα που ο άρχοντας αυτού του κόσμου θα διωχτεί έξω από τον κόσμο .
43012032	Εγώ , όταν θα υψωθώ από τη γη , όλους τους ανθρώπους θα τους τραβήξω κοντά μου » .
43012033	Λέγοντας αυτό , υποδήλωνε με τι είδος θάνατο θα πέθαινε .
43012034	Τότε το πλήθος τού αποκρίθηκε : « Εμείς μάθαμε από το νόμο πως ο Μεσσίας θα ζήσει αιώνια · πώς εσύ λες ότι πρέπει να υψωθεί από τη γη ο Υιός του Ανθρώπου ; Ποιος είναι αυτός ο Υιός του Ανθρώπου ; »
43012035	Τότε ο Ιησούς τους είπε : « Λίγον καιρό ακόμα το φως θα είναι ανάμεσά σας . Περπατάτε όσο έχετε το φως , για να μη σας πιάσει το σκοτάδι · κι αυτός που περπατάει στο σκοτάδι δεν ξέρει πού πάει .
43012036	Όσο έχετε το φως πιστεύετε στο φως , για να γίνετε παιδιά του φωτός » . Αυτά είπε ο Ιησούς , κι έφυγε και κρύφτηκε μακριά τους .
43012037	Και μολονότι είχε κάνει τόσα θαύματα μπροστά στα μάτια τους , εκείνοι δεν πίστευαν σ ’ αυτόν ,
43012038	έτσι ώστε να επαληθευτούν τα λόγια που είχε πει ο προφήτης Ησαΐας : Κύριε , ποιος πίστεψε στο μήνυμά μας ; Σε ποιον φανέρωσε ο Κύριος τη δύναμή του ;
43012039	 Ο Ησαΐας είχε πει επίσης για ποιο λόγο αυτοί δεν μπορούσαν να πιστέψουν :
43012040	Ο Θεός τύφλωσε τα μάτια τους και σκότισε το νου τους , έτσι που να μη δούνε με τα μάτια τους , και με το νου τους να μην καταλάβουν , κι επιστρέψουν σ ’ εμένα και τους γιατρέψω .
43012041	 Αυτά τα είχε πει ο Ησαΐας για τον Ιησού · κι είχε μιλήσει έτσι γι ’ αυτόν , όταν είδε τη δόξα του .
43012042	 Πολλοί ωστόσο κι από τους άρχοντες πίστεψαν σ ’ αυτόν , αλλά δεν ομολογούσαν την πίστη τους εξαιτίας των Φαρισαίων , για να μην τους διώξουν από τη συναγωγή .
43012043	 Προτίμησαν τον έπαινο των ανθρώπων παρά τον έπαινο του Θεού .
43012044	Ο Ιησούς φώναξε δυνατά και είπε : « Αυτός που πιστεύει σ ’ εμένα , δεν πιστεύει μόνο σ ’ εμένα , αλλά και σ ’ εκείνον που μ ’ έστειλε ·
43012045	κι αυτός που βλέπει εμένα , βλέπει και εκείνον που μ ’ έστειλε .
43012046	Εγώ ήρθα στον κόσμο σαν το φως , έτσι ώστε όποιος πιστεύει σ ’ εμένα να μη μείνει στο σκοτάδι .
43012047	Όποιος ακούσει τα λόγια μου και δεν τα δεχτεί , αυτόν δεν θα τον κρίνω εγώ , γιατί δεν ήρθα για να καταδικάσω τον κόσμο , αλλά για να τον σώσω .
43012048	Αυτός που με απορρίπτει και δε δέχεται τα λόγια μου , σ ’ αυτά θα βρει εκείνον που θα τον δικάσει · ο λόγος που κήρυξα , αυτός θα τον κρίνει την έσχατη ημέρα .
43012049	Γιατί , εγώ δε δίδαξα από μόνος μου , αλλά ο Πατέρας που μ ’ έστειλε , εκείνος μου όρισε τι να πω και τι να κηρύξω .
43012050	Και ξέρω πως ό , τι ορίζει εκείνος , οδηγεί στην αιώνια ζωή . Αυτά , λοιπόν , που κηρύττω εγώ , τα κηρύττω έτσι όπως μου τα έχει πει ο Πατέρας » .
43013001	Πριν από τη γιορτή του Πάσχα , ξέροντας ο Ιησούς πως ήρθε η καθορισμένη γι ’ αυτόν ώρα να φύγει από τούτο τον κόσμο , και να πάει στον Πατέρα , έδειξε την αγάπη του ως το τέλος σ ’ αυτούς που , μέσα σ ’ αυτόν τον κόσμο τού ανήκαν και τους αγαπούσε .
43013002	Βρίσκονταν στο δείπνο , κι ο διάβολος είχε βάλει κιόλας στην καρδιά του Ιούδα του Ισκαριώτη , γιου του Σίμωνα , τη σκέψη να παραδώσει τον Ιησού στους εχθρούς του .
43013003	Ο Ιησούς ήξερε ότι ο Πατέρας τού είχε δώσει απεριόριστη εξουσία , κι ότι από τον Πατέρα ήρθε και στον Πατέρα επιστρέφει .
43013004	Σηκώνεται , λοιπόν , από το τραπέζι που δειπνούσαν , βγάζει το ιμάτιό του , παίρνει μια πετσέτα και τη ζώνεται ·
43013005	έπειτα βάζει νερό στη λεκάνη κι αρχίζει να πλένει τα πόδια των μαθητών και να τα σκουπίζει με την πετσέτα που είχε ζωστεί .
43013006	Φτάνει λοιπόν και στο Σίμωνα Πέτρο · αυτός του λέει : « Εσύ , Κύριε , θα μου πλύνεις τα πόδια ; »
43013007	« Αυτό που κάνω εγώ » , του αποκρίθηκε ο Ιησούς , « εσύ δεν το καταλαβαίνεις τώρα · θα το καταλάβεις όμως αργότερα » .
43013008	Του λέει ο Πέτρος : « Ποτέ δε θα σ ’ αφήσω να μου πλύνεις τα πόδια » . « Αν δεν σε πλύνω » , του αποκρίθηκε ο Ιησούς , « δεν έχεις θέση κοντά μου » .
43013009	Του λέει τότε ο Σίμων Πέτρος : « Αν είναι έτσι , Κύριε , όχι μόνο τα πόδια να μου πλύνεις αλλά και τα χέρια και το κεφάλι » .
43013010	« Αυτός που έχει κάνει λουτρό » , του λέει ο Ιησούς , « είναι ολόκληρος καθαρός και δεν έχει ανάγκη να πλύνει παρά μόνο τα πόδια του . Εσείς είστε καθαροί , όχι όμως όλοι » .
43013011	Ο Ιησούς ήξερε αυτόν που θα τον παραδώσει · γι ’ αυτό είπε « δεν είστε όλοι καθαροί » .
43013012	Όταν τους έπλυνε τα πόδια , φόρεσε το ιμάτιό του , πήρε πάλι τη θέση του στο τραπέζι και τους είπε : « Καταλαβαίνετε τι έκανα σ ’ εσάς ;
43013013	Εσείς με φωνάζετε “ Διδάσκαλε ” και “ Κύριε ” , και σωστά το λέτε , γιατί είμαι .
43013014	Αν , λοιπόν , εγώ ο Κύριος κι ο Διδάσκαλος σας έπλυνα τα πόδια , έχετε κι εσείς την υποχρέωση να πλένετε ο ένας τα πόδια του άλλου .
43013015	Σας έδωσα το παράδειγμα , για να κάνετε κι εσείς όπως έκανα εγώ .
43013016	Η αλήθεια είναι πως δεν υπάρχει δούλος ανώτερος από τον κύριό του , ούτε απεσταλμένος ανώτερος από κείνον που τον έστειλε .
43013017	Εάν τα μάθατε αυτά , θα είστε μακάριοι αν τα εφαρμόζετε κιόλας .
43013018	» Δε μιλάω για όλους σας . Εγώ ξέρω ποιους διάλεξα · πρέπει όμως να εκπληρωθεί αυτό που είπε η Γραφή : Εκείνος , που μοιράζεται μαζί μου το ψωμί , στράφηκε εναντίον μου .
43013019	Σας τα λέω από τώρα πριν γίνουν , ώστε , όταν γίνουν , να πιστέψετε ότι εγώ είμαι αυτός , στον οποίο αναφέρονται αυτά .
43013020	Σας βεβαιώνω ότι όποιος δέχεται αυτόν που στέλνω εγώ , εμένα δέχεται · κι όποιος δέχεται εμένα , δέχεται εκείνον που με έστειλε » .
43013021	Όταν τα είπε αυτά ο Ιησούς , ταράχτηκε μέσα του βαθιά , μίλησε ανοιχτά και είπε : « Αλήθεια σας λέω , ένας από σας θα με προδώσει στους εχθρούς μου » .
43013022	Οι μαθητές κοίταζαν ο ένας τον άλλο με απορία , μην ξέροντας για ποιον μιλάει .
43013023	Ένας από τους μαθητές του , που ο Ιησούς τον αγαπούσε , ήταν γερμένος στο τραπέζι κοντά στο στήθος του .
43013024	Κάνει , λοιπόν , νόημα σ ’ αυτόν ο Σίμων Πέτρος να μάθει ποιος ήταν αυτός για τον οποίο μιλούσε .
43013025	Έγειρε τότε εκείνος ο μαθητής στο στήθος του Ιησού και τον ρώτησε : « Ποιος είναι , Κύριε ; »
43013026	Ο Ιησούς αποκρίθηκε : « Είναι εκείνος , στον οποίο θα δώσω ένα κομμάτι ψωμί , αφού το βουτήξω στο πιάτο » . Παίρνει τότε ένα κομμάτι ψωμί , το βουτάει στο πιάτο και το δίνει στον Ιούδα τον Ισκαριώτη , γιο του Σίμωνα .
43013027	Όταν ο Ιούδας πήρε το ψωμί , μπήκε ο σατανάς μέσα του . Του λέει , λοιπόν , ο Ιησούς : « Ό , τι έχεις να κάνεις κάνε το γρήγορα » .
43013028	Αυτό κανείς απ ’ όσους έτρωγαν εκεί μαζί δεν κατάλαβε γιατί του το είπε ·
43013029	επειδή μάλιστα ο Ιούδας κρατούσε το ταμείο , μερικοί νόμιζαν πως ο Ιησούς του είπε , « αγόρασε ό , τι μας χρειάζεται για τη γιορτή » , ή να δώσει κάτι στους φτωχούς .
43013030	Εκείνος , αφού πήρε το ψωμί , βγήκε αμέσως έξω . Ήταν νύχτα .
43013031	Όταν εκείνος έφυγε , λέει ο Ιησούς : « Ήρθε τώρα η ώρα να φανερωθεί η δόξα του Υιού του Ανθρώπου κι ο Θεός να δοξαστεί εξαιτίας του ·
43013032	κι αν ο Θεός δοξαστεί δι ’ αυτού , τότε κι ο Θεός θα τον δοξάσει κοντά του , κι αυτό μάλιστα θα γίνει πολύ γρήγορα .
43013033	Παιδιά μου , για πολύ λίγο θα είμαι ακόμη μαζί σας · θα με αναζητήσετε , και αυτό που είπα στους Ιουδαίους , πως δηλαδή εκεί που πηγαίνω εγώ εσείς δεν μπορείτε να ’ ρθείτε , το λέω και σ ’ εσάς τώρα .
43013034	Σας δίνω μια νέα εντολή , να αγαπάτε ο ένας τον άλλο . Όπως σας αγάπησα εγώ , να αγαπάτε κι εσείς ο ένας τον άλλο .
43013035	Έτσι θα σας ξεχωρίζουν όλοι πως είστε μαθητές μου , αν έχετε αγάπη ο ένας για τον άλλο » .
43013036	Του λέει τότε ο Σίμων Πέτρος : « Πού πηγαίνεις , Κύριε ; » Του αποκρίθηκε ο Ιησούς : « Εκεί που πηγαίνω εγώ , δεν μπορείς εσύ να με ακολουθήσεις τώρα · θα με ακολουθήσεις όμως αργότερα » .
43013037	Του λέει ο Πέτρος : « Κύριε , γιατί δεν μπορώ να σε ακολουθήσω τώρα ; Εγώ και τη ζωή μου θα θυσιάσω για σένα » .
43013038	Του αποκρίνεται ο Ιησούς : « Τη ζωή σου θα θυσιάσεις για μένα ; Σε βεβαιώνω ότι πριν λαλήσει απόψε ο πετεινός , θα αρνηθείς τρεις φορές πως με ξέρεις » .
43014001	« Μην ταράζεται η καρδιά σας · να ’ χετε πίστη στο Θεό , να ’ χετε πίστη και σ ’ εμένα .
43014002	Στο σπίτι του Πατέρα μου υπάρχουν πολλοί τόποι διαμονής · αν δεν υπήρχαν , θα σας το ’ λεγα . Εγώ πηγαίνω να σας ετοιμάσω τόπο .
43014003	Κι όταν πάω και σας ετοιμάσω τόπο , πάλι θα ’ ρθώ και θα σας πάρω κοντά μου , ώστε όπου είμαι εγώ να είστε κι εσείς .
43014004	Ξέρετε , βέβαια , και πού πηγαίνω και την οδό που οδηγεί εκεί » .
43014005	« Κύριε » , του λέει ο Θωμάς , « δεν ξέρουμε πού πηγαίνεις · πώς λοιπόν μπορούμε να ξέρουμε την οδό που οδηγεί εκεί ; »
43014006	Ο Ιησούς του απάντησε : « Εγώ είμαι η οδός , η αλήθεια και η ζωή · κανείς δεν πηγαίνει στον Πατέρα παρά μόνο αν περάσει από μένα .
43014007	Αν με είχατε γνωρίσει , θα είχατε γνωρίσει και τον Πατέρα μου . Αλλά κι από τώρα τον γνωρίζετε και τον έχετε δει » .
43014008	« Κύριε » , του λέει ο Φίλιππος , « δείξε μας τον Πατέρα , κι αυτό μας αρκεί » .
43014009	Του λέει ο Ιησούς : « Τόσον καιρό είμαι μαζί σας , Φίλιππε , και δε μ ’ έχεις γνωρίσει ; Αυτός που έχει δει εμένα , έχει δει τον Πατέρα . Πώς μπορείς εσύ να λες “ δείξε μας τον Πατέρα ” ;
43014010	Δεν πιστεύεις πως εγώ είμαι αχώριστος από τον Πατέρα , κι ο Πατέρας από μένα ; Τα λόγια που σας λέω εγώ , δεν τα λέω από μόνος μου · κι ο Πατέρας , που είναι ένα μ ’ εμένα , αυτός πραγματοποιεί τα έργα .
43014011	Πιστέψτε με ότι εγώ είμαι αχώριστος από τον Πατέρα , κι ο Πατέρας από μένα · αν πάλι δεν πιστεύετε στο λόγο μου , πιστέψτε εξαιτίας των ίδιων των έργων .
43014012	» Σας βεβαιώνω πως αυτός που πιστεύει σ ’ εμένα , θα κάνει κι εκείνος τα ίδια έργα που κάνω εγώ και μάλιστα ακόμη μεγαλύτερα απ ’ αυτά , γιατί εγώ πηγαίνω κοντά στον Πατέρα .
43014013	Κι ό , τι ζητήσετε στο όνομά μου , θα το κάνω , ώστε η δόξα του Πατέρα να φανερωθεί μέσω του Υιού .
43014014	Αν ζητήσετε κάτι στο όνομά μου , εγώ θα το πραγματοποιήσω » .
43014015	« Αν με αγαπάτε , τηρήστε τις εντολές μου .
43014016	Κι εγώ θα παρακαλέσω τον Πατέρα να σας δώσει άλλον Παράκλητο , το Πνεύμα της Αλήθειας , ώστε να είναι για πάντα μαζί σας .
43014017	Το Πνεύμα αυτό δεν μπορεί να το δεχτεί ο κόσμος , γιατί ούτε το διακρίνει ούτε το γνωρίζει · εσείς το γνωρίζετε , γιατί μένει κοντά σας και θα υπάρχει μέσα σας .
43014018	Δε θα σας αφήσω ορφανούς · θα ξανάρθω κοντά σας .
43014019	Σε λίγο ο κόσμος δεν θα με βλέπει πια , εσείς όμως θα με βλέπετε , γιατί εγώ εξακολουθώ να ζω · το ίδιο κι εσείς θα ζείτε .
43014020	Όταν έρθει εκείνη η μέρα , θα το καταλάβετε ότι εγώ είμαι αχώριστος από τον Πατέρα , κι εσείς από μένα , κι εγώ από σας .
43014021	Εκείνος που κρατάει τις εντολές μου και τις εκτελεί , αυτός με αγαπάει · κι αυτός που με αγαπάει θ ’ αγαπηθεί από τον Πατέρα μου , κι εγώ θα τον αγαπήσω και θα του φανερώσω τον εαυτό μου » .
43014022	« Κύριε » , του λέει ο Ιούδας , όχι ο Ισκαριώτης , « γιατί θα φανερώσεις τον εαυτό σου σ ’ εμάς κι όχι στον κόσμο ; »
43014023	« Όποιος με αγαπάει » , του αποκρίθηκε ο Ιησούς , « θα τηρήσει το λόγο μου . Κι ο Πατέρας μου θα τον αγαπήσει , και θα έρθουμε σ ’ αυτόν και θα κατοικήσουμε μαζί του .
43014024	Αυτός που δε με αγαπάει δεν ακολουθεί τα λόγια μου . Τα λόγια όμως που ακούτε δεν προέρχονται από μένα , αλλά από τον Πατέρα που μ ’ έστειλε .
43014025	» Αυτά σας τα δίδαξα όλον αυτό τον καιρό που βρίσκομαι κοντά σας .
43014026	Αλλά το Πνεύμα το Άγιο , ο Παράκλητος , που θα στείλει ο Πατέρας στο όνομά μου , εκείνος θα σας διδάξει τα πάντα και θα φέρει στη μνήμη σας όλα όσα σας έχω πει εγώ » .
43014027	« Φεύγω και σας αφήνω την ειρήνη . Τη δική μου ειρήνη σας δίνω . Δε σας τη δίνω όπως τη δίνει ο κόσμος . Μην ανησυχείτε και μη δειλιάζετε .
43014028	Ακούσατε αυτό που σας είπα : “ φεύγω , αλλά θα ξανάρθω κοντά σας ” . Αν με αγαπούσατε , θα χαιρόσασταν που σας είπα ότι πηγαίνω στον Πατέρα , γιατί ο Πατέρας είναι ανώτερος από μένα .
43014029	Σας τα είπα αυτά τώρα , πριν γίνουν , ώστε , όταν τα δείτε να γίνονται , να πιστέψετε .
43014030	Δε θα μιλήσω πια για πολύ μαζί σας , γιατί ο κυρίαρχος αυτού του κόσμου έρχεται να με θανατώσει , αν και δεν έχει πάνω μου καμιά εξουσία .
43014031	Ο κόσμος όμως πρέπει ν ’ αναγνωρίσει ότι αγαπώ τον Πατέρα και πεθαίνοντας κάνω αυτό που ήταν η εντολή του . » Και τώρα σηκωθείτε . Ας φύγουμε από ’ δω » .
43015001	« Εγώ είμαι το αληθινό κλήμα , κι ο Πατέρας μου είναι ο αμπελουργός .
43015002	Κάθε κληματόβεργα πάνω μου που δεν κάνει καρπό την κόβει · και κάθε κληματόβεργα που κάνει καρπό την κλαδεύει , για να καρποφορήσει περισσότερο .
43015003	Εσείς είστε κιόλας κλαδεμένοι και καθαροί εξαιτίας των όσων σας έχω διδάξει .
43015004	Μείνετε ενωμένοι μαζί μου · τότε θα ’ μαι κι εγώ ενωμένος μαζί σας . Όπως η κληματόβεργα δεν μπορεί να καρποφορήσει από μόνη της , αν δεν είναι ενωμένη με το κλήμα , το ίδιο κι εσείς αν δε μείνετε ενωμένοι μαζί μου .
43015005	Εγώ είμαι το κλήμα , εσείς οι κληματόβεργες . Εκείνος που μένει ενωμένος μαζί μου κι εγώ μαζί του , αυτός δίνει άφθονο καρπό , γιατί χωρίς εμένα δεν μπορείτε να κάνετε τίποτε .
43015006	Αν κάποιος δεν μένει ενωμένος μαζί μου , θα τον πετάξουν έξω σαν την κληματόβεργα , και θα ξεραθεί . Τις βέργες αυτές τις μαζεύουν , τις ρίχνουν στη φωτιά , και καίγονται .
43015007	Αν μείνετε ενωμένοι μαζί μου και τα λόγια μου μείνουν ζωντανά μέσα σας , ό , τι θελήσετε ζητήστε το και θα σας δοθεί .
43015008	Μ ’ αυτόν τον τρόπο φανερώνεται η δόξα του Πατέρα μου : Όταν εσείς δώσετε άφθονο καρπό κι αποδειχθείτε έτσι μαθητές μου » .
43015009	« Όπως με αγάπησε ο Πατέρας , έτσι σας αγάπησα κι εγώ · μείνετε πιστοί στην αγάπη μου .
43015010	Και θα μείνετε πιστοί στην αγάπη μου , αν τηρήσετε τις εντολές μου , όπως εγώ τήρησα τις εντολές του Πατέρα μου και γι ’ αυτό μένω πιστός στην αγάπη του .
43015011	» Σας τα είπα αυτά , ώστε η χαρά η δική μου να είναι μέσα σας , κι η χαρά σας να είναι ολοκληρωμένη .
43015012	Αυτή είναι η δική μου εντολή : να αγαπάτε ο ένας τον άλλο , όπως εγώ σας αγάπησα .
43015013	Κανείς δεν έχει μεγαλύτερη αγάπη , από κείνον που θυσιάζει τη ζωή του για χάρη των φίλων του .
43015014	Εσείς είστε φίλοι μου , αν κάνετε αυτά που εγώ σας παραγγέλλω .
43015015	Δε σας ονομάζω πια δούλους , γιατί ο δούλος δεν ξέρει τι κάνει ο κύριός του . Σας ονομάζω φίλους , γιατί σας έκανα γνωστά όλα όσα άκουσα από τον Πατέρα μου .
43015016	Δε με διαλέξατε εσείς , αλλά εγώ σας διάλεξα και σας όρισα να πάτε και να καρποφορήσετε , κι ο καρπός σας να είναι μόνιμος . Ώστε ό , τι ζητήσετε από τον Πατέρα στο όνομά μου , να σας το δώσει .
43015017	Αυτή την εντολή σας δίνω : να αγαπάτε ο ένας τον άλλο » .
43015018	« Αν σας μισεί ο κόσμος , να ξέρετε πως πριν από σας εμένα έχει μισήσει .
43015019	Αν ανήκατε στον κόσμο , τότε ο κόσμος θα σας αγαπούσε σαν κάτι δικό του . Επειδή όμως δεν ανήκετε στον κόσμο , αφού εγώ σας διάλεξα και σας ξεχώρισα από τον κόσμο , γι ’ αυτό σας μισεί ο κόσμος .
43015020	Να θυμάστε το λόγο που σας είπα : δεν υπάρχει δούλος ανώτερος από τον κύριό του . Αν εμένα καταδίωξαν , θα καταδιώξουν κι εσάς · αν εφάρμοσαν τα λόγια μου , θα εφαρμόσουν και τα δικά σας .
43015021	Αλλά θα σας τα κάνουν όλα αυτά εξαιτίας μου , γιατί δεν ξέρουν αυτόν που με έστειλε .
43015022	Αν δεν είχα έρθει και δεν τους είχα κηρύξει , δε θα είχαν αμαρτία . Τώρα όμως δεν έχουν καμιά δικαιολογία για την αμαρτία που διαπράττουν .
43015023	Αυτός που μισεί εμένα , μισεί και τον Πατέρα μου .
43015024	Αν δεν είχα κάνει ανάμεσά τους τα έργα που κανείς άλλος δεν έκανε , δε θα είχαν αμαρτία . Τώρα όμως και τα έργα έχουν δει , και μας έχουν μισήσει κι εμένα και τον Πατέρα μου .
43015025	Αλλά αυτό γίνεται για να εκπληρωθεί ο λόγος που είναι γραμμένος στο νόμο τους : με μίσησαν χωρίς καμιά αιτία .
43015026	» Όταν έρθει ο Παράκλητος , που θα σας τον στείλω εγώ από τον Πατέρα , το Πνεύμα της Αλήθειας , που εκπορεύεται από τον Πατέρα , αυτός θα ερμηνεύσει την αποστολή μου .
43015027	Αλλά κι εσείς θα δώσετε μαρτυρία για μένα , γιατί εξαρχής είστε μαζί μου » .
43016001	« Αυτά σας τα είπα για να μην κλονιστεί η πίστη σας .
43016002	Θα σας διώξουν απ ’ τις συναγωγές . Θα έρθει μάλιστα ο καιρός που όποιος σας θανατώσει θα νομίζει πως έτσι υπηρετεί το Θεό .
43016003	Αυτά θα τα πράξουν γιατί δε γνώρισαν τον Πατέρα ούτε εμένα .
43016004	Αλλά σας τα είπα αυτά , ώστε , όταν έρθει η ώρα τους να γίνουν , να το θυμηθείτε πως εγώ σας τα είχα πει πιο μπροστά . Δε σας τα είπα , βέβαια , εξαρχής , επειδή ήμουν μαζί σας » .
43016005	« Τώρα όμως εγώ πηγαίνω σ ’ εκείνον πού μ ’ έστειλε , και κανένας σας δε με ρωτάει πού πηγαίνω .
43016006	Μόνο που η λύπη έχει γεμίσει την καρδιά σας , επειδή σας τα είπα αυτά .
43016007	Κι όμως , εγώ σας λέω την αλήθεια · σας συμφέρει να φύγω εγώ . Γιατί , αν εγώ δεν φύγω , δε θα έρθει σ ’ εσάς ο Παράκλητος · ενώ αν πάω εκεί , θα τον στείλω σ ’ εσάς .
43016008	Κι όταν έρθει εκείνος , θα ελέγξει τους ανθρώπους ως προς την αμαρτία , ως προς τη δικαιοσύνη και ως προς την κρίση του Θεού .
43016009	Ως προς την αμαρτία , επειδή δεν πιστεύουν σ ’ εμένα .
43016010	Ως προς τη δικαιοσύνη , επειδή εγώ πηγαίνω δικαιωμένος στον Πατέρα , και δε θα με βλέπετε πια .
43016011	Και ως προς την κρίση , επειδή ο κυρίαρχος αυτού του κόσμου είναι κιόλας καταδικασμένος .
43016012	» Πολλά έχω ακόμη να σας πω , αλλά δεν μπορείτε τώρα να σηκώσετε μεγαλύτερο βάρος .
43016013	Όταν όμως θα έρθει εκείνος , το Πνεύμα της Αλήθειας , θα σας οδηγήσει σε όλη την αλήθεια . Γιατί δε θα μιλήσει από μόνος του , αλλά θα πει όσα θα ακούσει , και θα σας αναγγείλει αυτά που μέλλουν να συμβούν .
43016014	Εκείνος θα φανερώσει τη δική μου δόξα , γιατί θα πάρει από αυτά που εγώ έχω και θα σας τα αναγγείλει .
43016015	Όλα όσα ανήκουν στον Πατέρα είναι δικά μου · γι ’ αυτό σας είπα πως το Πνεύμα θα πάρει από αυτά που έχω εγώ και θα σας τα αναγγείλλει » .
43016016	« Σε λίγο δεν θα με βλέπετε πια , αλλά και πάλι σε λίγο θα με δείτε , γιατί εγώ πηγαίνω στον Πατέρα » .
43016017	Είπαν τότε μερικοί μαθητές του μεταξύ τους : « Τι σημαίνει αυτό που μας λέει , “ σε λίγο δεν θα με βλέπετε , αλλά και πάλι σε λίγο θα με δείτε ” ; Και τι σημαίνει , “ πηγαίνω στον Πατέρα ” ; »
43016018	Συζητούσαν λοιπόν : « Τι να σημαίνει αυτό το “ σε λίγο ” που λέει ; Δεν καταλαβαίνουμε τι θέλει να πει » .
43016019	Ο Ιησούς κατάλαβε πως ήθελαν να τον ρωτήσουν και τους είπε : « Συζητάτε μεταξύ σας γι ’ αυτό που σας είπα , “ σε λίγο δεν θα με βλέπετε , και πάλι σε λίγο θα με δείτε ” ;
43016020	Σας βεβαιώνω πως εσείς θα κλάψετε και θα θρηνήσετε , ενώ ο κόσμος θα χαρεί . Εσείς θα λυπηθείτε , η λύπη σας όμως θα μετατραπεί σε χαρά .
43016021	Όταν η γυναίκα είναι να γεννήσει , υποφέρει πολύ , γιατί ήρθε η ώρα των πόνων της · όταν όμως γεννήσει το παιδί , ξεχνάει πια τους πόνους , από τη χαρά της που έφερε έναν άνθρωπο στον κόσμο .
43016022	Κι εσείς , λοιπόν , τώρα λυπόσαστε · αλλά θα σας ξαναδώ και θα χαρεί η καρδιά σας , και τη χαρά σας κανείς δε θα μπορέσει να σας την αφαιρέσει .
43016023	» Όταν έρθει εκείνη η μέρα , τίποτα δε θα έχετε να με ρωτήσετε . Σας βεβαιώνω πως αν ζητήσετε κάτι από τον Πατέρα στο όνομά μου , αυτός θα σας το δώσει .
43016024	Ως τώρα δε ζητήσατε τίποτα στο όνομά μου · να ζητάτε και θα παίρνετε , κι έτσι η χαρά σας θα είναι πλήρης » .
43016025	« Όλα αυτά σας τα είπα χρησιμοποιώντας εικόνες . Πλησιάζει ο καιρός που δε θα σας μιλάω πια με εικόνες , αλλά θα σας μιλήσω καθαρά για τον Πατέρα .
43016026	Όταν έρθει εκείνη η μέρα , θα του απευθύνετε τα αιτήματά σας στο όνομά μου . Και δε σας λέω πως εγώ θα παρακαλέσω τον Πατέρα για χάρη σας ,
43016027	γιατί ο ίδιος ο Πατέρας σάς αγαπάει , επειδή εσείς έχετε αγαπήσει εμένα κι έχετε πιστέψει πως εγώ ήρθα απ ’ το Θεό .
43016028	Προέρχομαι από τον Πατέρα και ήρθα στον κόσμο · τώρα αφήνω πάλι τον κόσμο και πηγαίνω στον Πατέρα » .
43016029	Λένε τότε οι μαθητές του : « Να που τώρα μας μιλάς καθαρά και δε λες τίποτα με παραβολές .
43016030	Τώρα καταλαβαίνουμε ότι τα ξέρεις όλα . Ξέρεις από πριν τι θα σε ρωτούσε κάποιος . Γι ’ αυτό πιστεύουμε ότι προήλθες από το Θεό » .
43016031	Τους αποκρίθηκε ο Ιησούς : « Τώρα πιστεύετε ;
43016032	Έρχεται η ώρα , έφτασε κιόλας , να σκορπιστείτε ο καθένας στο σπίτι του κι εμένα να μ ’ αφήσετε μόνον . Δεν είμαι όμως μόνος , γιατί είναι μαζί μου ο Πατέρας .
43016033	Αυτά σας τα είπα , ώστε ενωμένοι μαζί μου να έχετε ειρήνη . Ο κόσμος θα σας κάνει να υποφέρετε · αλλά εσείς να ’ χετε θάρρος , γιατί εγώ τον έχω νικήσει τον κόσμο » .
43017001	Αφού τα είπε αυτά ο Ιησούς , σήκωσε τα μάτια του στον ουρανό και είπε : « Πατέρα , έφτασε η ώρα · φανέρωσε τη δόξα του Υιού σου , ώστε κι ο Υιός σου να φανερώσει τη δική σου δόξα .
43017002	Εσύ του έδωσες εξουσία πάνω σε όλους τους ανθρώπους · έτσι κι αυτός θα δώσει την αιώνια ζωή σε όλους αυτούς που του εμπιστεύτηκες .
43017003	Και να ποια είναι η αιώνια ζωή : Ν ’ αναγνωρίζουν οι άνθρωποι εσένα ως τον μόνο αληθινό Θεό , καθώς κι εκείνον που έστειλες , τον Ιησού Χριστό .
43017004	Εγώ φανέρωσα τη δόξα σου πάνω στη γη , αφού ολοκλήρωσα το έργο που μου ανέθεσες να κάνω .
43017005	Τώρα λοιπόν εσύ , Πατέρα , δόξασέ με κοντά σ ’ εσένα με τη δόξα που είχα κοντά σου προτού να γίνει ο κόσμος .
43017006	» Εγώ σε έκανα γνωστό στους ανθρώπους που τους πήρες μέσα από τον κόσμο και μου τους εμπιστεύτηκες . Ανήκαν σ ’ εσένα , κι εσύ τους έδωσες σ ’ εμένα , κι έχουν δεχτεί το λόγο σου .
43017007	Αυτοί τώρα ξέρουν πως όλα όσα μου έδωσες προέρχονται από σένα ·
43017008	γιατί τις διδαχές που μου έδωσες , εγώ τις έδωσα σ ’ αυτούς , κι αυτοί τις δέχτηκαν και αναγνώρισαν πως πραγματικά από σένα προέρχομαι , και πίστεψαν πως εσύ με έστειλες στον κόσμο .
43017009	» Εγώ γι ’ αυτούς παρακαλώ . Δεν παρακαλώ για τον κόσμο αλλά γι ’ αυτούς που μου έδωσες , γιατί ανήκουν σ ’ εσένα .
43017010	Κι όλα όσα είναι δικά μου είναι και δικά σου , και τα δικά σου είναι και δικά μου , και δι ’ αυτών θα φανερωθεί η δόξα μου .
43017011	Τώρα δεν είμαι πια μέσα στον κόσμο · ενώ αυτοί μένουν μέσα στον κόσμο , κι εγώ έρχομαι σ ’ εσένα . Άγιε Πατέρα , διατήρησέ τους στην πίστη με τη δύναμη του ονόματός σου που μου χάρισες , για να μείνουν ενωμένοι όπως εμείς .
43017012	Όταν ήμουν μαζί τους στον κόσμο , εγώ τους διατηρούσα στην πίστη με τη δύναμη του ονόματός σου . Αυτούς που μου έδωσες τους φύλαξα , και κανένας απ ’ αυτούς δε χάθηκε , παρά μόνο ο άνθρωπος της απώλειας , για να εκπληρωθούν τα λόγια της Γραφής .
43017013	Τώρα όμως εγώ έρχομαι σ ’ εσένα , και τα λέω αυτά όσο είμαι ακόμα στον κόσμο , ώστε να έχουν τη δική μου τη χαρά μέσα τους σ ’ όλη την πληρότητά της .
43017014	Εγώ τους έδωσα το δικό σου μήνυμα · ο κόσμος όμως τους μίσησε γιατί δεν ανήκουν στον κόσμο , όπως και εγώ δεν προέρχομαι από τον κόσμο .
43017015	Σε παρακαλώ , όχι να τους πάρεις από τον κόσμο , αλλά να τους προστατέψεις από το διάβολο .
43017016	Δεν προέρχονται από τον πονηρό κόσμο , όπως και εγώ δεν προέρχομαι απ ’ αυτόν τον κόσμο .
43017017	Με την αλήθεια σου ξεχώρισέ τους από τον κόσμο · ο δικός σου ο λόγος είναι αλήθεια .
43017018	Όπως εσύ έστειλες εμένα στον κόσμο , έτσι κι εγώ έστειλα στον κόσμο αυτούς ·
43017019	και για χάρη τους αφιερώνω και προσφέρω τον εαυτό μου σ ’ εσένα , ώστε κι αυτοί , με τη βοήθεια της αλήθειας , να είναι αφιερωμένοι σ ’ εσένα .
43017020	» Δεν προσεύχομαι μόνο γι ’ αυτούς αλλά και για κείνους που με το κήρυγμα αυτών θα πιστεύουν σ ’ εμένα ,
43017021	ώστε να είναι όλοι ένα , όπως εσύ , Πατέρα , είσαι ενωμένος μ ’ εμένα κι εγώ μ ’ εσένα . Να είναι κι αυτοί ενωμένοι μ ’ εμάς , κι έτσι ο κόσμος να πιστέψει ότι μ ’ έστειλες εσύ .
43017022	Εγώ τη δόξα που μου έδωσες την έδωσα σ ’ αυτούς , για να είναι ένα μεταξύ τους , όπως εμείς είμαστε ένα :
43017023	Εγώ ενωμένος μαζί τους κι εσύ ενωμένος μαζί μου , ώστε ν ’ αποτελούν μια τέλεια ενότητα , κι έτσι ο κόσμος να καταλαβαίνει ότι μ ’ έστειλες εσύ κι ότι αγάπησες κι αυτούς όπως αγάπησες εμένα .
43017024	» Πατέρα , θέλω αυτοί που μου έδωσες να είναι μαζί μου όπου είμαι κι εγώ , για να μπορούν να βλέπουν τη δόξα μου , τη δόξα που μου χάρισες , γιατί με αγάπησες προτού να γίνει ο κόσμος .
43017025	Πατέρα , δίκαιε κριτή , ο κόσμος δε σε γνώρισε , ενώ εγώ σε γνώρισα , κι αυτοί εδώ έχουν αναγνωρίσει πως μ ’ έστειλες εσύ .
43017026	Τους έμαθα ποιος είσαι και θα συνεχίσω να τους το μαθαίνω , ώστε να είναι μέσα τους η αγάπη με την οποία με αγάπησες , όπως κι εγώ θα είμαι μέσα τους » .
43018001	Όταν τέλειωσε την προσευχή του ο Ιησούς , βγήκε μαζί με τους μαθητές του και πήγαν στην απέναντι πλευρά του χειμάρρου των Κέδρων . Εκεί ήταν ένας κήπος , όπου μπήκε ο Ιησούς και οι μαθητές του .
43018002	Αυτόν τον τόπο τον ήξερε κι ο Ιούδας , αυτός που τον πρόδωσε , γιατί πολλές φορές πήγαινε εκεί ο Ιησούς με τους μαθητές του .
43018003	Έρχεται , λοιπόν , εκεί ο Ιούδας με Ρωμαίους στρατιώτες και φρουρούς του ναού , που του έδωσαν οι αρχιερείς και οι Φαρισαίοι . Ήταν οπλισμένοι και κρατούσαν δαυλούς και λυχνάρια στα χέρια τους .
43018004	Ο Ιησούς τα ήξερε όλα όσα τον περίμεναν · προχώρησε λοιπόν προς το μέρος τους και τους ρωτάει : « Ποιον γυρεύετε ; »
43018005	« Τον Ιησού από τη Ναζαρέτ » , του αποκρίνονται . Τους λέει ο Ιησούς : « Εγώ είμαι » . Ο Ιούδας που τον είχε προδώσει στεκόταν κι αυτός εκεί ανάμεσά τους .
43018006	Μόλις , λοιπόν , τους είπε ο Ιησούς « εγώ είμαι » , πισωδρόμησαν κι έπεσαν καταγής .
43018007	Τότε τους ρώτησε πάλι : « Ποιον γυρεύετε ; » Κι αυτοί είπαν : « Τον Ιησού από τη Ναζαρέτ » .
43018008	« Σας είπα ότι εγώ είμαι » , τους αποκρίθηκε ο Ιησούς · « αν , λοιπόν , γυρεύετε εμένα , αφήστε τους αυτούς να φύγουν » .
43018009	Έτσι εκπληρώθηκε ο λόγος που είχε πει : « Δεν άφησα να χαθεί ούτε ένας απ ’ αυτούς που μου εμπιστεύτηκες » .
43018010	Ο Σίμων Πέτρος είχε ένα μαχαίρι · το τραβάει , χτυπάει το δούλο του αρχιερέα και του κόβει το δεξί αυτί . Το όνομα του δούλου ήταν Μάλχος .
43018011	Τότε ο Ιησούς είπε στον Πέτρο : « Βάλε το μαχαίρι στη θήκη . Θέλεις να μην πιω το ποτήρι που όρισε ο Πατέρας για μένα ; »
43018012	Οι στρατιώτες με το χιλίαρχο και οι Ιουδαίοι φρουροί συνέλαβαν τότε τον Ιησού , τον έδεσαν
43018013	και τον έφεραν πρώτα στον Άννα . Αυτός ήταν πεθερός του Καϊάφα , που είχε για κείνη τη χρονιά το αξίωμα του αρχιερέα .
43018014	Ο Καϊάφας ήταν εκείνος που είχε δώσει τη συμβουλή στους Ιουδαίους άρχοντες , ότι συμφέρει να πεθάνει ένας άνθρωπος για το καλό ολόκληρου του λαού .
43018015	Ο Σίμων Πέτρος κι ένας άλλος μαθητής ακολουθούσαν τον Ιησού . Αυτός ο άλλος μαθητής ήταν γνωστός του αρχιερέα κι έτσι μπήκε μαζί με τον Ιησού στην αυλή του αρχιερέα .
43018016	Ο Πέτρος όμως στεκόταν απ ’ έξω , κοντά στην πόρτα . Βγήκε , λοιπόν , εκείνος ο άλλος μαθητής ο γνωστός του αρχιερέα , μίλησε στη θυρωρό , κι εκείνη άφησε τον Πέτρο να μπει .
43018017	Ρωτάει τότε τον Πέτρο η νεαρή υπηρέτρια , η θυρωρός : « Μήπως είσαι κι εσύ από τους μαθητές αυτού του ανθρώπου ; » Λέει εκείνος : « Όχι , δεν είμαι » .
43018018	Εκεί στέκονταν οι δούλοι και οι φρουροί και , επειδή έκανε κρύο , είχαν ανάψει φωτιά και ζεσταίνονταν . Ήταν κι ο Πέτρος μαζί τους · στεκόταν κι αυτός και ζεσταινόταν .
43018019	Ο αρχιερέας έκανε ερωτήσεις στον Ιησού για τους μαθητές του και για τη διδασκαλία του .
43018020	Ο Ιησούς του απάντησε : « Εγώ μίλησα φανερά στον κόσμο . Μιλούσα πάντοτε στις συναγωγές και στο ναό , όπου μαζεύονταν πάντοτε οι Ιουδαίοι · κρυφά δε δίδαξα τίποτε .
43018021	Τι ρωτάς εμένα ; Ρώτησε αυτούς που άκουσαν τι τους είπα . Αυτοί ξέρουν εγώ τι είπα » .
43018022	Μόλις είπε αυτά τα λόγια , ένας από τους φρουρούς , που ήταν εκεί κοντά , έδωσε ένα ράπισμα στον Ιησού και του είπε : « Έτσι απαντάς στον αρχιερέα ; »
43018023	« Αν είπα κάτι κακό » , του απάντησε ο Ιησούς , « πες ποιο ήταν αυτό · αν όμως μίλησα σωστά , γιατί με χτυπάς ; »
43018024	Τότε ο Άννας έστειλε τον Ιησού δεμένο στον αρχιερέα Καϊάφα .
43018025	Εκεί , λοιπόν , που ο Σίμων Πέτρος στεκόταν και ζεσταινόταν , του λένε : « Μήπως είσαι κι εσύ από τους μαθητές εκείνου ; »
43018026	Αυτός αρνήθηκε και είπε : « Δεν είμαι » . Λέει ένας από τους δούλους του αρχιερέα , συγγενής εκείνου που του έκοψε ο Πέτρος το αυτί : « Δε σε είδα εγώ στον κήπο μαζί του ; »
43018027	Ο Πέτρος πάλι αρνήθηκε , κι αμέσως τότε λάλησε ένας πετεινός .
43018028	Μετά οδήγησαν τον Ιησού από το σπίτι του Καϊάφα στο πραιτώριο . Ήταν νωρίς το πρωί . Οι Ιουδαίοι όμως δεν μπήκαν στο πραιτώριο για να μη βεβηλωθούν , αλλά να φάνε το Πάσχα καθαροί .
43018029	Ο Πιλάτος βγήκε έξω και τους λέει : « Για ποιο αδίκημα κατηγορείτε αυτόν τον άνθρωπο ; »
43018030	Του αποκρίθηκαν : « Αν δεν ήταν κακοποιός , δε θα τον παραδίναμε σ ’ εσένα » .
43018031	Τους λέει τότε ο Πιλάτος : « Πάρτε τον εσείς και δικάστε τον σύμφωνα με το νόμο σας » . Του λένε οι Ιουδαίοι : « Σ ’ εμάς δεν επιτρέπεται να επιβάλουμε ποινή θανάτου σε κανέναν » .
43018032	Έτσι εκπληρώθηκε ο λόγος που είχε πει ο Ιησούς , δηλώνοντας με τι είδους θάνατο θα πέθαινε .
43018033	Ο Πιλάτος μπήκε πάλι μέσα στο πραιτώριο , διέταξε να φέρουν τον Ιησού και τον ρώτησε : « Εσύ είσαι ο βασιλιάς των Ιουδαίων ; »
43018034	Ο Ιησούς αποκρίθηκε : « Το ρωτάς αυτό από μόνος σου ή σου έχουν μιλήσει άλλοι για μένα ; »
43018035	« Μήπως εγώ είμαι Ιουδαίος ; » του απάντησε ο Πιλάτος · « ο λαός ο δικός σου και οι αρχιερείς σε παρέδωσαν σ ’ εμένα · τι έκανες , λοιπόν ; »
43018036	Ο Ιησούς απάντησε : « Η δική μου βασιλεία δεν προέρχεται απ ’ αυτόν τον κόσμο · αν η βασιλεία μου προερχόταν απ ’ αυτόν τον κόσμο , οι στρατιώτες μου θα αγωνίζονταν να μην πέσω στα χέρια των Ιουδαίων αρχόντων . Αλλά η δική μου βασιλεία δεν προέρχεται από ’ δω » .
43018037	Του λέει τότε ο Πιλάτος : « Είσαι , λοιπόν , βασιλιάς ; » « Ναι , είμαι βασιλιάς , όπως το λες » , αποκρίθηκε ο Ιησούς . « Εγώ γι ’ αυτό γεννήθηκα και γι ’ αυτό ήρθα στον κόσμο , για να φανερώσω την αλήθεια · όποιος αγαπάει την αλήθεια καταλαβαίνει τα λόγια μου » .
43018038	Του λέει ο Πιλάτος : « Και τι είναι αλήθεια ; » Όταν το είπε αυτό , βγήκε πάλι έξω στους Ιουδαίους και τους λέει : « Εγώ δεν βρίσκω κανένα λόγο για να τον καταδικάσω .
43018039	Άλλωστε , υπάρχει μια συνήθεια σ ’ εσάς , να ελευθερώνω για χάρη σας έναν υπόδικο στη γιορτή του Πάσχα . Θέλετε , λοιπόν , να σας ελευθερώσω το βασιλιά των Ιουδαίων ; »
43018040	Όλοι όμως άρχισαν να φωνάζουν πάλι και να λένε : « Όχι αυτόν ! Το Βαραββά ! » Κι ήταν ο Βαραββάς ληστής .
43019001	Τότε διέταξε ο Πιλάτος και πήραν τον Ιησού και τον μαστίγωσαν .
43019002	Οι στρατιώτες έπλεξαν ένα στεφάνι από αγκάθια και το έβαλαν στο κεφάλι του , τον τύλιξαν μ ’ έναν κατακόκκινο μανδύα
43019003	και του έλεγαν : « Ζήτω ο βασιλιάς των Ιουδαίων ! » και τον χτυπούσαν στο πρόσωπο .
43019004	Ο Πιλάτος βγήκε πάλι έξω προς τους Ιουδαίους και τους λέει : « Κοιτάξτε , σας τον φέρνω εδώ έξω για να δείτε κι εσείς πως δεν μπόρεσα να του βρω καμία αιτία για να τον καταδικάσω » .
43019005	Έφεραν , λοιπόν , έξω τον Ιησού , που φορούσε το αγκάθινο στεφάνι και τον κατακόκκινο μανδύα . Τους λέει ο Πιλάτος :
43019006	« Ιδού ο άνθρωπος ! » Όταν όμως τον είδαν έτσι οι αρχιερείς και οι φρουροί του ναού , άρχισαν να φωνάζουν και να λένε : « Σταύρωσέ τον , σταύρωσέ τον ! » Τους λέει ο Πιλάτος : « Πάρτε τον εσείς και σταυρώστε τον · εγώ δεν του βρίσκω καμιά αιτία καταδίκης » .
43019007	Του απάντησαν οι Ιουδαίοι : « Εμείς έχουμε νόμο , και σύμφωνα με το νόμο μας πρέπει να πεθάνει , γιατί ισχυρίστηκε πως είναι Υιός Θεού » .
43019008	Ο Πιλάτος , όταν άκουσε αυτόν το λόγο , φοβήθηκε ακόμη περισσότερο .
43019009	Μπήκε πάλι μέσα στο πραιτώριο και λέει στον Ιησού : « Από πού είσαι εσύ ; » Αλλά ο Ιησούς δεν του ’ δωσε απόκριση .
43019010	Του λέει τότε ο Πιλάτος : « Σ ’ εμένα δεν αποκρίνεσαι ; Δεν ξέρεις πως έχω εξουσία να σε σταυρώσω , όπως έχω και εξουσία να σε αφήσω ελεύθερο ; »
43019011	Ο Ιησούς του αποκρίθηκε : « Δε θα είχες καμία εξουσία πάνω μου , αν δε σου είχε δοθεί από το Θεό · γι ’ αυτό , εκείνος που με παρέδωσε σ ’ εσένα έχει μεγαλύτερο κρίμα από το δικό σου » .
43019012	Ο Πιλάτος , ακούγοντας αυτά τα λόγια , προσπάθησε για άλλη μια φορά να βρει τρόπο να τον αφήσει ελεύθερο · οι Ιουδαίοι όμως κραύγαζαν κι έλεγαν : « Αν ελευθερώσεις αυτόν , δεν μπορείς να είσαι φίλος του αυτοκράτορα · όποιος κάνει τον εαυτό του βασιλιά , είναι εχθρός του αυτοκράτορα » .
43019013	Ο Πιλάτος , όταν άκουσε αυτά τα λόγια , διέταξε να φέρουν έξω τον Ιησού κι ο ίδιος κάθισε στην έδρα του δικαστή , στον τόπο που ονομάζεται Λιθόστρωτο — στα εβραϊκά « Γαββαθά » .
43019014	Ήταν σχεδόν μεσημέρι , παραμονή του Πάσχα . Λέει λοιπόν ο Πιλάτος στους Ιουδαίους : « Να ο βασιλιάς σας ! »
43019015	Τότε εκείνοι άρχισαν να φωνάζουν με κραυγές : « Θάνατος , θάνατος , σταύρωσέ τον ! » Τους λέει ο Πιλάτος : « Το βασιλιά σας να σταυρώσω ; » Αποκρίθηκαν οι αρχιερείς : « Δεν έχουμε άλλον βασιλιά , εκτός από τον αυτοκράτορα » .
43019016	Τότε κι ο Πιλάτος τούς τον παρέδωσε για να σταυρωθεί . Οι στρατιώτες , λοιπόν , παρέλαβαν τον Ιησού και ξεκίνησαν .
43019017	Και βγήκε αυτός από την πόλη σηκώνοντας στους ώμους του το σταυρό , μέχρι τον λεγόμενο « Τόπο του Κρανίου » — στα εβραϊκά λέγεται « Γολγοθά » .
43019018	Εκεί σταύρωσαν τον Ιησού . Μαζί του σταύρωσαν άλλους δύο , τον ένα από τη μια μεριά και τον άλλο από την άλλη , και στη μέση τον Ιησού .
43019019	Ο Πιλάτος διέταξε επίσης κι έγραψαν μια επιγραφή , και την τοποθέτησαν πάνω στο σταυρό . Κι έγραφε : « Ιησούς ο Ναζωραίος , Βασιλιάς των Ιουδαίων » .
43019020	Αυτή την επιγραφή τη διάβασαν πολλοί από τους Ιουδαίους , γιατί ο τόπος όπου σταυρώθηκε ο Ιησούς ήταν κοντά στην πόλη , και η επιγραφή ήταν γραμμένη εβραϊκά , ελληνικά και λατινικά .
43019021	Διαμαρτύρονταν , λοιπόν , οι αρχιερείς των Ιουδαίων στον Πιλάτο : « Μη γράφεις “ Βασιλιάς των Ιουδαίων ” , αλλά ότι “ εκείνος είπε , Είμαι βασιλιάς των Ιουδαίων ” » .
43019022	Τότε ο Πιλάτος αποκρίθηκε : « Ό , τι έγραψα , έγραψα » .
43019023	Όταν , λοιπόν , οι στρατιώτες σταύρωσαν τον Ιησού , πήραν τα ρούχα του και τα μοίρασαν σε τέσσερα μερίδια , ένα μερίδιο για κάθε στρατιώτη . Πήραν επίσης και το χιτώνα , που ήταν χωρίς καμιά ραφή , υφαντός ολόκληρος από πάνω μέχρι κάτω .
43019024	Είπαν τότε μεταξύ τους : « Ας μην τον σκίσουμε , αλλά να ρίξουμε κλήρο για να δούμε ποιος θα τον πάρει » . Έτσι εκπληρώθηκε η Γραφή , που έλεγε : Τα ρούχα μου μοιράσαν μεταξύ τους και το ιμάτιό μου το ’ βαλαν στον κλήρο . Κοντά στο σταυρό του Ιησού στέκονταν η μητέρα του , η αδερφή της η Μαρία , γυναίκα του Κλωπά , και η Μαρία η Μαγδαληνή .
43019025	 Αυτά έκαναν οι στρατιώτες . Κοντά στο σταυρό του Ιησού στέκονταν η μητέρα του , η αδερφή της η Μαρία , γυναίκα του Κλωπά , και η Μαρία η Μαγδαληνή .
43019026	Ο Ιησούς , όταν είδε τη μητέρα του και το μαθητή που αγαπούσε , να στέκεται πλάι της , λέει στη μητέρα του : « Αυτός τώρα είναι ο γιος σου » .
43019027	Ύστερα λέει στο μαθητή : « Αυτή τώρα είναι η μητέρα σου » . Από κείνη την ώρα ο μαθητής την πήρε στο σπίτι του .
43019028	Μετά απ ’ αυτό , ο Ιησούς γνωρίζοντας πως όλα είχαν φτάσει πια στο καθορισμένο τέλος , για να εκπληρωθεί η προφητεία της Γραφής , λέει : « Διψώ » .
43019029	Εκεί κοντά , βρισκόταν ένα σκεύος γεμάτο ξίδι . Οι στρατιώτες βούτηξαν ένα σφουγγάρι στο ξίδι , το στήριξαν στην άκρη ενός κλαδιού από ύσσωπο και το ’ φεραν στο στόμα του Ιησού .
43019030	Εκείνος όταν γεύτηκε το ξίδι είπε : « Τετέλεσται » . Έγειρε το κεφάλι και παρέδωσε το πνεύμα .
43019031	Ήταν παραμονή του Πάσχα , και οι Ιουδαίοι δεν ήθελαν να μείνουν τα σώματα των σταυρωμένων πάνω στο σταυρό την ημέρα του Σαββάτου , γιατί η μέρα εκείνη ήταν πολύ μεγάλη γιορτή . Γι ’ αυτό παρακάλεσαν τον Πιλάτο να διατάξει να σπάσουν τα σκέλη τους και να τους πάρουν από ’ κει .
43019032	Έτσι , οι στρατιώτες ήρθαν κι έσπασαν τα σκέλη του πρώτου , έπειτα του άλλου , που είχαν σταυρωθεί μαζί με τον Ιησού ·
43019033	όταν όμως ήρθαν στον Ιησού , δεν του έσπασαν τα σκέλη , γιατί τον βρήκαν ήδη νεκρό .
43019034	Ένας από τους στρατιώτες τού τρύπησε την πλευρά με τη λόγχη , κι αμέσως βγήκε από την πληγή αίμα και νερό .
43019035	Αυτός που αναφέρει το γεγονός , το είδε με τα μάτια του , κι αυτό που αναφέρει είναι αληθινό . Ξέρει κι ο ίδιος πως λέει την αλήθεια , ώστε κι εσείς να το πιστέψετε .
43019036	Μ ’ αυτά που έγιναν εκπληρώθηκε ο λόγος της Γραφής : Κανένα κόκαλό του δεν θα συντριφθεί .
43019037	Κι ένας άλλος λόγος της Γραφής λέει : Θα στρέψουν τα μάτια τους σ ’ εκείνον που τον κέντησαν με τη λόγχη .
43019038	Αφού έγιναν αυτά , ο Ιωσήφ από την πόλη Αριμαθαία παρακάλεσε τον Πιλάτο να του επιτρέψει να πάρει από το σταυρό το σώμα του Ιησού . Ο Ιωσήφ ήταν μαθητής του Ιησού , κρυφός όμως , γιατί φοβόταν τους Ιουδαίους . Ο Πιλάτος έδωσε την άδεια . Ήρθε , λοιπόν , ο Ιωσήφ και κατέβασε το σώμα του Ιησού .
43019039	Ήρθε επίσης και ο Νικόδημος , αυτός που την πρώτη φορά είχε πάει νύχτα να συναντήσει τον Ιησού · αυτός έφερε ένα μίγμα από σμύρνα κι αλόη , εκατό περίπου λίτρες .
43019040	Πήραν το σώμα του Ιησού και το έδεσαν με πάνινες λουρίδες , βάζοντας και τα αρώματα , όπως συνηθίζουν οι Ιουδαίοι να ετοιμάζουν το σώμα για την ταφή .
43019041	Στο μέρος όπου σταυρώθηκε ο Ιησούς ήταν ένας κήπος , και μέσα στον κήπο ένα καινούριο μνήμα , όπου κανένας δεν είχε ακόμη ταφεί .
43019042	Επειδή , λοιπόν , ήταν παραμονή της γιορτής των Ιουδαίων και το μνήμα ήταν κοντά , ενταφίασαν τον Ιησού εκεί .
43020001	Την πρώτη μέρα μετά το Σάββατο , το πρωί , κι ενώ ήταν ακόμη σκοτεινά , έρχεται η Μαρία η Μαγδαληνή στο μνήμα και βλέπει την πέτρα μετατοπισμένη από την είσοδο του μνήματος .
43020002	Τρέχει , λοιπόν , και πηγαίνει στο Σίμωνα Πέτρο και στον άλλο μαθητή που ο Ιησούς τον αγαπούσε , και τους λέει : « Πήραν τον Κύριο από το μνήμα και δεν ξέρουμε πού τον έβαλαν » .
43020003	Βγήκαν τότε έξω ο Πέτρος κι ο άλλος μαθητής κι έρχονταν στο μνήμα .
43020004	Έτρεχαν κι οι δυο μαζί . Ο άλλος μαθητής όμως έτρεξε γρηγορότερα από τον Πέτρο κι έφτασε πρώτος στο μνήμα .
43020005	Σκύβει μέσα για να δει και βλέπει τις πάνινες λουρίδες στο έδαφος , δεν μπήκε όμως μέσα .
43020006	Έφτασε μετά κι ο Σίμων Πέτρος , που ερχόταν πίσω του , και μπήκε μέσα στο μνήμα . Εκεί βλέπει στο έδαφος τις πάνινες λουρίδες κάτω ,
43020007	και το σουδάριο με το οποίο είχαν δέσει το κεφάλι του Ιησού να μην είναι μαζί με τις λουρίδες , αλλά σε μια μεριά τυλιγμένο χωριστά .
43020008	Εκείνη τη στιγμή , μπήκε μέσα κι ο άλλος μαθητής , που είχε έρθει πρώτος στο μνήμα , τα είδε αυτά και πίστεψε .
43020009	Γιατί , ως τότε δεν είχαν καταλάβει τη Γραφή , που λέει ότι σύμφωνα με το σχέδιο του Θεού ο Μεσσίας θ ’ ανασταινόταν από τους νεκρούς .
43020010	Οι μαθητές έφυγαν τότε και γύρισαν πάλι στο σπίτι τους .
43020011	Η Μαρία όμως στεκόταν έξω κοντά στον τάφο κι έκλαιγε .
43020012	Εκεί που έκλαιγε , σκύβει να δει μέσα στο μνήμα , και βλέπει δυο αγγέλους ντυμένους στα λευκά , να κάθονται εκεί που βρισκόταν πριν το σώμα του Ιησού , ο ένας προς το μέρος του κεφαλιού κι ο άλλος προς το μέρος των ποδιών .
43020013	Της λένε τότε εκείνοι : « Γυναίκα , γιατί κλαις ; » « Πήραν τον Κύριό μου » , τους λέει αυτή , « και δεν ξέρω πού τον έβαλαν » .
43020014	Αφού τα είπε αυτά , γύρισε προς τα πίσω και βλέπει τον Ιησού να στέκεται όρθιος , δεν κατάλαβε όμως πως ήταν ο Ιησούς .
43020015	Της λέει τότε εκείνος : « Γυναίκα , γιατί κλαις ; Ποιον ζητάς ; » Εκείνη νόμισε πως ήταν ο κηπουρός και του λέει : « Κύριε , αν τον πήρες εσύ , πες μου πού τον έβαλες , κι εγώ θα τον πάρω από ’ κει » .
43020016	Της λέει ο Ιησούς : « Μαρία ! » Γυρίζει εκείνη και του λέει : « Ραββουνί ! » — που σημαίνει « Διδάσκαλε » .
43020017	« Μη μ ’ αγγίζεις » , της λέει ο Ιησούς , « γιατί δεν ανέβηκα ακόμα προς τον Πατέρα μου · πήγαινε όμως στους αδερφούς μου και πες τους : “ ανεβαίνω σ ’ εκείνον που είναι δικός μου και δικός σας Πατέρας , δικός μου και δικός σας Θεός ” » .
43020018	Πηγαίνει τότε η Μαρία η Μαγδαληνή στους μαθητές και τους αναγγέλλει : « Είδα τον Κύριο ! » Και διηγήθηκε αυτά που της είχε πει .
43020019	Την ίδια εκείνη μέρα , δηλαδή την πρώτη μέρα μετά το Σάββατο , όταν βράδιασε κι ενώ οι μαθητές ήταν συγκεντρωμένοι κάπου με κλειστές τις πόρτες , επειδή φοβούνταν τις ιουδαϊκές αρχές , ήρθε ο Ιησούς , στάθηκε στη μέση και τους λέει : « Ειρήνη σ ’ εσάς » .
43020020	Κι όταν το είπε αυτό , τους έδειξε τα χέρια και την πλευρά του . Οι μαθητές χάρηκαν που είδαν τον Κύριο .
43020021	Ο Ιησούς τους είπε πάλι : « Ειρήνη σ ’ εσάς ! Όπως ο Πατέρας έστειλε εμένα , έτσι στέλνω κι εγώ εσάς » .
43020022	Έπειτα από τα λόγια αυτά , φύσηξε στα πρόσωπά τους και τους λέει : « Λάβετε Πνεύμα Άγιο .
43020023	Σε όποιους συγχωρήσετε τις αμαρτίες , θα τους είναι συγχωρημένες · σε όποιους τις κρατήσετε ασυγχώρητες , θα κρατηθούν έτσι » .
43020024	Ο Θωμάς όμως , ένας από τους δώδεκα μαθητές , που λεγόταν Δίδυμος , δεν ήταν μαζί τους όταν ήρθε ο Ιησούς .
43020025	Του έλεγαν λοιπόν οι άλλοι μαθητές : « Είδαμε τον Κύριο με τα μάτια μας » . Αυτός όμως τους είπε : « Εγώ αν δεν δω στα χέρια του τα σημάδια από τα καρφιά , κι αν δε βάλω το δάχτυλό μου στα σημάδια από τα καρφιά , και δε βάλω το χέρι μου στη λογχισμένη πλευρά του , δε θα πιστέψω » .
43020026	Οχτώ μέρες αργότερα οι μαθητές ήταν πάλι μέσα στο σπίτι , μαζί τους κι ο Θωμάς . Έρχεται λοιπόν ο Ιησούς , ενώ οι πόρτες ήταν κλειστές , στάθηκε στη μέση και είπε : « Ειρήνη σ ’ εσάς » .
43020027	Έπειτα λέει στο Θωμά : « Φέρε εσύ το δάχτυλό σου εδώ και δες τα χέρια μου , φέρε και το χέρι σου και βάλ ’ το στην πλευρά μου . Μην αμφιβάλλεις και πίστεψε » .
43020028	Ο Θωμάς τότε του αποκρίθηκε : « Είσαι ο Κύριός μου και ο Θεός μου » .
43020029	Του λέει τότε ο Ιησούς : « Πείστηκες επειδή με είδες με τα μάτια σου · μακάριοι εκείνοι που πιστεύουν χωρίς να μ ’ έχουν δει ! »
43020030	Ο Ιησούς έκανε βέβαια και πολλά άλλα θαύματα μπροστά στους μαθητές του , που δεν είναι γραμμένα σ ’ αυτό εδώ το βιβλίο .
43020031	Αυτά όμως γράφτηκαν για να πιστέψετε πως ο Ιησούς είναι ο Χριστός ο Υιός του Θεού , και πιστεύοντας να έχετε δι ’ αυτού τη ζωή .
43021001	Αργότερα ο Ιησούς εμφανίστηκε πάλι στους μαθητές στην όχθη της λίμνης της Τιβεριάδας . Και να πώς εμφανίστηκε :
43021002	Ήταν μαζί ο Σίμων Πέτρος , ο Θωμάς που λεγόταν Δίδυμος , ο Ναθαναήλ , που καταγόταν από την Κανά της Γαλιλαίας , οι δύο γιοι του Ζεβεδαίου κι άλλοι δύο από τους μαθητές του .
43021003	Τους λέει ο Σίμων Πέτρος : « Πηγαίνω να ψαρέψω » . « Ερχόμαστε κι εμείς μαζί σου » , του λένε εκείνοι . Βγήκαν έξω κι αμέσως ανέβηκαν στο πλοίο , αλλά όλη εκείνη τη νύχτα δεν έπιασαν τίποτα .
43021004	Όταν πια ξημέρωσε , στάθηκε ο Ιησούς στο γιαλό · οι μαθητές όμως δεν ήξεραν ότι ήταν ο Ιησούς .
43021005	Τους λέει τότε ο Ιησούς : « Παιδιά , μήπως έχετε κάτι για προσφάγι ; » « Όχι » , του αποκρίθηκαν .
43021006	Εκείνος τότε τους λέει : « Ρίξτε το δίχτυ στη δεξιά μεριά του πλοίου και θα βρείτε ψάρια » . Πραγματικά , έριξαν το δίχτυ , και τα ψάρια ήταν τόσα πολλά , που δεν μπορούσαν να τραβήξουν το δίχτυ .
43021007	Λέει τότε στον Πέτρο ο μαθητής εκείνος που ο Ιησούς τον αγαπούσε : « Ο Κύριος είναι ! » Μόλις άκουσε ο Σίμων Πέτρος πως είναι ο Κύριος , ζώστηκε το ιμάτιό του , επειδή ήταν γυμνός , και ρίχτηκε στο νερό .
43021008	Οι άλλοι μαθητές ήρθαν με το πλοιάριο , σέρνοντας το δίχτυ με τα ψάρια , γιατί δεν απείχαν από τη στεριά παρά εκατό περίπου μέτρα .
43021009	Όταν αποβιβάστηκαν στη στεριά , βλέπουν εκεί αναμμένη μια ανθρακιά κι ένα ψάρι πάνω στη φωτιά , και ψωμί .
43021010	Τους λέει ο Ιησούς : « Φέρτε από τα ψάρια που πιάσατε τώρα » .
43021011	Ανέβηκε τότε στο πλοίο ο Σίμων Πέτρος και τράβηξε το δίχτυ στη στεριά , γεμάτο μεγάλα ψάρια , για την ακρίβεια εκατόν πενήντα τρία . Κι ενώ ήταν τόσα πολλά ψάρια , το δίχτυ δεν είχε σκιστεί .
43021012	« Ελάτε να φάτε » , τους λέει ο Ιησούς . Και κανείς από τους μαθητές δεν τολμούσε να τον ρωτήσει , « εσύ ποιος είσαι ; » γιατί ήξεραν πως είναι ο Κύριος .
43021013	Έρχεται ο Ιησούς , παίρνει το ψωμί και τους το μοιράζει . Το ίδιο έκανε και με το ψάρι .
43021014	Αυτή ήταν η τρίτη εμφάνιση του Ιησού στους μαθητές μετά την ανάστασή του .
43021015	Όταν , λοιπόν , έφαγαν , λέει ο Ιησούς στο Σίμωνα Πέτρο : « Σίμων , γιε του Ιωνά , μ ’ αγαπάς περισσότερο απ ’ όσο αυτοί εδώ ; » « Ναι , Κύριε » , του απαντάει ο Πέτρος , « εσύ ξέρεις πως σ ’ αγαπώ » . Του λέει τότε : « Βόσκε τ ’ αρνιά μου » .
43021016	Τον ρωτάει πάλι για δεύτερη φορά : « Σίμων , γιε του Ιωνά , μ ’ αγαπάς ; » « Ναι , Κύριε » , του αποκρίνεται εκείνος , « εσύ ξέρεις ότι σ ’ αγαπώ » . Του λέει τότε : « Ποίμαινε τα πρόβατά μου » .
43021017	Τον ρωτάει για τρίτη φορά : « Σίμων , γιε του Ιωνά , μ ’ αγαπάς ; » Στενοχωρήθηκε ο Πέτρος που τον ρώτησε για τρίτη φορά « μ ’ αγαπάς ; » και του απαντάει : « Κύριε , εσύ τα ξέρεις όλα · εσύ ξέρεις ότι σ ’ αγαπώ » . Του λέει τότε ο Ιησούς : « Βόσκε τα πρόβατά μου .
43021018	Όταν ήσουν νεότερος , έδενες τη ζώνη στη μέση σου και πήγαινες όπου ήθελες εσύ · όταν όμως γεράσεις , σε βεβαιώνω πως θ ’ απλώσεις τα χέρια σου , και κάποιος άλλος θα σε ζώσει και θα σε πάει εκεί που δε θέλεις » .
43021019	Αυτό το είπε για να δείξει με ποιον θάνατο θα δόξαζε το Θεό . Κι αφού το είπε αυτό , του λέει : « Ακολούθησέ με » .
43021020	Γυρίζει τότε ο Πέτρος και βλέπει να ακολουθεί κι ο μαθητής που ο Ιησούς τον αγαπούσε , εκείνος που στο δείπνο είχε γείρει στο στήθος του και του είχε πει : « Κύριε , ποιος είναι αυτός που θα σε παραδώσει ; »
43021021	Όταν λοιπόν τον είδε ο Πέτρος , λέει στον Ιησού : « Κύριε , και μ ’ αυτόν τι θα γίνει ; »
43021022	Ο Ιησούς του λέει : « Κι αν εγώ θέλω αυτός να με περιμένει ώσπου να ξανάρθω , τι έχει να κάνει αυτό μ ’ εσένα ; Εσύ ακολούθησέ με » .
43021023	Διαδόθηκε , λοιπόν , αυτός ο λόγος στους αδερφούς , ότι δηλαδή ο μαθητής εκείνος δε θα πεθάνει . Ενώ ο Ιησούς δεν του είπε πως δε θα πεθάνει , αλλά « κι αν εγώ θέλω αυτός να με περιμένει ώσπου να ξανάρθω , τι έχει να κάνει αυτό μ ’ εσένα ; »
43021024	Αυτός είναι ο μαθητής που επιβεβαιώνει αυτά τα γεγονότα και που τα έγραψε . Κι εμείς ξέρουμε πως λέει την αλήθεια .
43021025	Υπάρχουν κι άλλα πολλά που έκανε ο Ιησούς , που , αν γραφτούν ένα προς ένα , ούτε ο κόσμος ολόκληρος δε θα χωρούσε , νομίζω , τα βιβλία που θα ’ πρεπε να γραφτούν . Αμήν .
44001001	Στο πρώτο μου βιβλίο , Θεόφιλε , διηγήθηκα όλα όσα ο Ιησούς έκανε και δίδαξε , από την αρχή
44001002	ως την ημέρα που αναλήφθηκε , αφού πρώτα έδωσε εντολές , με τη δύναμη του Αγίου Πνεύματος , στους αποστόλους που είχε διαλέξει ο ίδιος .
44001003	Μετά το θάνατό του παρουσιάστηκε σ ’ αυτούς ζωντανός με πολλές αποδείξεις · για σαράντα μέρες τούς εμφανιζόταν και τους μιλούσε σχετικά με τη βασιλεία του Θεού .
44001004	Ενόσω ήταν μαζί τους κι έτρωγε , τους παρήγγειλε : « Μην απομακρυνθείτε από τα Ιεροσόλυμα , αλλά να περιμένετε από τον Πατέρα την εκπλήρωση της υποσχέσεως για την οποία σας μίλησα ·
44001005	ότι , δηλαδή , ενώ ο Ιωάννης βάφτιζε με νερό , εσείς θα βαφτιστείτε σε λίγες μέρες με το Άγιο Πνεύμα » .
44001006	Οι μαθητές , λοιπόν , συγκεντρώθηκαν μια μέρα και τον ρωτούσαν : « Κύριε , έφτασε άραγε η ώρα να αποκαταστήσεις τη βασιλεία στον Ισραήλ ; »
44001007	Κι αυτός τους απάντησε : « Εσείς δεν μπορείτε να γνωρίζετε τον ακριβή χρόνο · αυτόν τον κρατάει ο Πατέρας στην αποκλειστική του εξουσία .
44001008	Θα λάβετε όμως δύναμη όταν θα ’ ρθει το Άγιο Πνεύμα σ ’ εσάς , και θα γίνετε μάρτυρες δικοί μου , στην Ιερουσαλήμ , σε όλη την Ιουδαία και στη Σαμάρεια και ως τα πέρατα της γης » .
44001009	Μόλις τα είπε αυτά , κι ενώ εκείνοι τον κοίταζαν , ανυψώθηκε προς τον ουρανό , και μια νεφέλη τον έκρυψε από τα μάτια τους .
44001010	Και καθώς κοίταζαν που ανέβαινε προς τον ουρανό , ξαφνικά δυο άντρες εμφανίστηκαν μπροστά τους με άσπρα ενδύματα ,
44001011	και τους είπαν : « Γαλιλαίοι , τι σταθήκατε και κοιτάτε στον ουρανό ; Αυτός ο Ιησούς , που αναλήφθηκε από ανάμεσά σας στον ουρανό , έτσι θα ’ ρθει πάλι , με τον ίδιο τρόπο που τον είδατε να πηγαίνει εκεί » .
44001012	Τότε αυτοί γύρισαν στην Ιερουσαλήμ από το όρος των Ελαιών , που ήταν κοντά στην Ιερουσαλήμ και απείχε περίπου ένα χιλιόμετρο .
44001013	Όταν μπήκαν στην πόλη , ανέβηκαν στο ανώγι όπου έμεναν : ο Πέτρος , ο Ιάκωβος ο Ιωάννης και ο Ανδρέας , ο Φίλιππος και ο Θωμάς , ο Βαρθολομαίος και ο Ματθαίος , ο Ιάκωβος του Αλφαίου , ο Σίμων ο Ζηλωτής και ο Ιούδας του Ιακώβου .
44001014	Όλοι αυτοί , με μια ψυχή ήταν αφοσιωμένοι στην προσευχή και τη δέηση προς το Θεό . Μαζί τους ήταν και γυναίκες , καθώς και η Μαρία , μητέρα του Ιησού , και τα αδέρφια του .
44001015	Μια από κείνες τις μέρες , σηκώθηκε ο Πέτρος , στάθηκε ανάμεσα στους μαθητές — είχαν συγκεντρωθεί περίπου εκατόν είκοσι πρόσωπα — και είπε :
44001016	« Αδερφοί μου , δεν μπορούσε παρά να πραγματοποιηθούν αυτά τα λόγια της Γραφής . Τα είχε πει από παλιά το Άγιο Πνεύμα με το στόμα του Δαβίδ σχετικά με τον Ιούδα , που έγινε οδηγός εκείνων που συνέλαβαν τον Ιησού .
44001017	Ήταν κι αυτός ένας από μας και είχε αξιωθεί να λάβει το ίδιο λειτούργημα με το δικό μας .
44001018	Ο άνθρωπος αυτός , λοιπόν , με τα λεφτά που πήρε ως αμοιβή για το έγκλημά του , αγόρασε ένα χωράφι . Έπεσε όμως με το πρόσωπο στη γη , σκίστηκε η κοιλιά του και χύθηκαν έξω όλα του τα σπλάχνα .
44001019	Αυτό μαθεύτηκε σ ’ όλους τους κατοίκους της Ιερουσαλήμ , και γι ’ αυτό εκείνο το χωράφι ονομάστηκε στη δική τους γλώσσα Ακελδαμά , δηλαδή “ Χωράφι Αίματος ” .
44001020	Σχετικά έχει γραφτεί στο βιβλίο των Ψαλμών : Το σπίτι του να ερημωθεί , και να μην κατοικήσει κανείς σ ’ αυτό , και : Την αποστολή του να την πάρει άλλος .
44001021	» Πρέπει , λοιπόν , ένας από τους άντρες που ήταν μαζί μας όλον τον καιρό που ο Κύριος , ο Ιησούς , συναναστράφηκε μ ’ εμάς , αρχίζοντας από τότε που βαφτίστηκε από τον Ιωάννη , ως την ημέρα που αναλήφθηκε από ανάμεσά μας , να γίνει μάρτυρας μαζί μ ’ εμάς ότι ο Ιησούς αναστήθηκε » .
44001022	
44001023	Πρότειναν , λοιπόν , δύο : τον Ιωσήφ , που τον έλεγαν Βαρσαββά και που πήρε και το όνομα Ιούστος , και το Ματθία .
44001024	Ύστερα προσευχήθηκαν και είπαν : » Εσύ , Κύριε , που ξέρεις τις καρδιές όλων , δείξε μας ποιον από τους δύο αυτούς διάλεξες
44001025	να αναλάβει τη θέση στο λειτούργημα αυτό και στην αποστολή που εγκατέλειψε ο Ιούδας και πήγε στη θέση που του άξιζε » .
44001026	Ύστερα έβαλαν κλήρους με τα ονόματά τους , κι ο κλήρος έπεσε στο Ματθία , ο οποίος και προστέθηκε στους έντεκα αποστόλους .
44002001	Όταν έφτασε η ημέρα της Πεντηκοστής , ήταν όλοι μαζί συγκεντρωμένοι με ομοψυχία στο ίδιο μέρος .
44002002	Ξαφνικά ήρθε από τον ουρανό μια βουή σαν να φυσούσε δυνατός άνεμος , και γέμισε όλο το σπίτι όπου έμεναν .
44002003	Επίσης τους παρουσιάστηκαν γλώσσες σαν φλόγες φωτιάς , που μοιράστηκαν και κάθισαν από μία στον καθένα απ ’ αυτούς .
44002004	Όλοι τότε πλημμύρισαν από Πνεύμα Άγιο και άρχισαν να μιλούν σε άλλες γλώσσες , ανάλογα με την ικανότητα που τους έδινε το Πνεύμα .
44002005	Στην Ιερουσαλήμ βρίσκονταν τότε ευσεβείς Ιουδαίοι από όλα τα μέρη του κόσμου .
44002006	Όταν ακούστηκε αυτή η βουή , συγκεντρώθηκε πλήθος απ ’ αυτούς και ήταν κατάπληκτοι , γιατί ο καθένας τους άκουγε τους αποστόλους να μιλάνε στη δική του γλώσσα .
44002007	Είχαν μείνει όλοι εκστατικοί και με απορία έλεγαν μεταξύ τους : « Μα αυτοί όλοι που μιλάνε δεν είναι Γαλιλαίοι ;
44002008	Πώς , λοιπόν , εμείς τους ακούμε να μιλάνε στη δική μας μητρική γλώσσα ;
44002009	Πάρθοι , Μήδοι και Ελαμίτες , κάτοικοι της Μεσοποταμίας , της Ιουδαίας και της Καππαδοκίας , του Πόντου και της Ασίας ,
44002010	της Φρυγίας και της Παμφυλίας , της Αιγύπτου , και από τα μέρη της λιβυκής Κυρήνης , Ρωμαίοι που είναι εγκατεστημένοι εδώ ,
44002011	Κρητικοί και Άραβες , όλοι εμείς , είτε ιουδαϊκής καταγωγής είτε προσήλυτοι , τους ακούμε να μιλούν στις γλώσσες μας για τα θαυμαστά έργα του Θεού » .
44002012	Όλοι , λοιπόν , εκστατικοί κι απορημένοι έλεγαν ο ένας στον άλλο : « Τι να σημαίνει άραγε αυτό ; »
44002013	Άλλοι πάλι χλεύαζαν και έλεγαν : « Ετούτοι πρέπει να ’ ναι πολύ μεθυσμένοι » .
44002014	Τότε σηκώθηκε ο Πέτρος μαζί με τους άλλους έντεκα αποστόλους και με δυνατή φωνή τούς είπε : « Ιουδαίοι κι όλοι εσείς που βρίσκεστε στην Ιερουσαλήμ ! Θα σας εξηγήσω τι συμβαίνει , κι ακούστε καλά τα λόγια μου :
44002015	Αυτοί δεν είναι μεθυσμένοι , όπως εσείς νομίζετε · αφού η ώρα είναι ακόμη εννιά το πρωί .
44002016	Αυτό που βλέπετε είναι εκείνο που είπε ο Θεός μέσω του προφήτη Ιωήλ :
44002017	Αυτό θα συμβεί στις έσχατες ημέρες , λέει ο Θεός : Θα χαρίσω πλουσιοπάροχα το Πνεύμα μου σε κάθε άνθρωπο · έτσι , οι γιοι σας κι οι θυγατέρες σας θα κηρύξουν την αλήθεια · οι νέοι σας θα δουν οράματα κι οι γέροντές σας θα ονειρευτούν όνειρα θεϊκά .
44002018	Και σ ’ αυτούς που μου ανήκουν , άντρες και γυναίκες , θα χαρίσω , τις ημέρες εκείνες , πλουσιοπάροχα το Πνεύμα μου , κι αυτοί θα κηρύξουν την αλήθεια του Θεού .
44002019	Θα δείξω θαυμαστά σημάδια πάνω , στον ουρανό και κάτω , στη γη : αίμα και φωτιά και σύννεφο καπνού .
44002020	Ο ήλιος θα μεταβληθεί σε σκοτάδι και το φεγγάρι θα γίνει κόκκινο σαν αίμα πριν έρθει η ημέρα του Κυρίου η μεγάλη και λαμπρή .
44002021	Όποιος τότε επικαλεστεί το όνομα του Κυρίου , θα σωθεί . Βλέπω τον Κύριο πάντοτε μπροστά μου · είναι στα δεξιά μου για να με προστατέψει .
44002022	 Ισραηλίτες , ακούστε αυτά που θα σας πω : Ποιος ήταν ο Ιησούς ο Ναζωραίος σάς το απέδειξε ο Θεός με τα θαύματα και τα καταπληκτικά έργα που έκανε μέσω αυτού ανάμεσά σας . Αυτά τα ξέρετε εσείς οι ίδιοι πολύ καλά .
44002023	 Κι όμως εσείς τον Ιησού τον θανατώσατε , βάζοντας ανθρώπους που δεν έχουν το νόμο του Θεού να τον καρφώσουν στο σταυρό . Βέβαια , σας παραδόθηκε , γιατί έτσι είχε ορίσει ο Θεός , που το θέλησε και το γνώριζε .
44002024	 Ο Θεός όμως τον ανέστησε , ελευθερώνοντάς τον από τα δεσμά του θανάτου , γιατί ήταν αδύνατο να τον κρατήσει πια ο θάνατος .
44002025	 Πραγματικά , ο Δαβίδ λέει γι ’ αυτόν : Βλέπω τον Κύριο πάντοτε μπροστά μου · είναι στα δεξιά μου για να με προστατέψει .
44002026	Γι ’ αυτό χαίρεται η καρδιά μου και τραγουδάει η γλώσσα μου · κι όταν το σώμα μου πάει στον τάφο , θα έχει την ελπίδα συντροφιά .
44002027	Δε θα εγκαταλείψεις την ψυχή μου στον άδη , ούτε θ ’ αφήσεις τον άγιό σου να γνωρίσει τη φθορά .
44002028	Μου ’ δειξες το δρόμο προς τη ζωή . Θα με γεμίσεις ευφροσύνη , όταν θα είμαι κοντά σου .
44002029	 Αδερφοί , μπορώ να σας πω ελεύθερα για τον προπάτορα , το βασιλιά Δαβίδ , ότι και πέθανε και θάφτηκε και το μνήμα του υπάρχει εδώ μέχρι σήμερα .
44002030	 Επειδή όμως ήταν προφήτης και γνώριζε ότι ο Θεός τού υποσχέθηκε με όρκο πως από έναν απόγονό του θα αναδείξει το Χριστό ως άνθρωπο για να καθίσει στο θρόνο του ,
44002031	 μίλησε προφητικά για την ανάσταση του Χριστού , ο οποίος , ούτε εγκαταλείφθηκε στον άδη , ούτε στο σώμα του γνώρισε φθορά .
44002032	» Αυτόν τον Ιησού τον ανέστησε ο Θεός , και για το γεγονός αυτό όλοι εμείς είμαστε μάρτυρες .
44002033	Αφού , λοιπόν , ανέβηκε με τη δύναμη του Θεού στον ουρανό και έλαβε από τον Πατέρα το Άγιο Πνεύμα που του το είχε υποσχεθεί , το μοίρασε πλούσια σ ’ εμάς , αυτό που τις ενέργειές του εσείς τώρα βλέπετε και ακούτε .
44002034	Ο Δαβίδ , βέβαια , δεν ανέβηκε στον ουρανό , κι όμως λέει ο ίδιος : Είπε ο Κύριος στον Κύριό μου : κάθισε στα δεξιά μου ,
44002035	ώσπου να υποτάξω τους εχθρούς σου κάτω απ ’ τα πόδια σου .
44002036	 Ας γνωρίζει , λοιπόν , με βεβαιότητα ο κάθε Ισραηλίτης ότι αυτόν τον Ιησού , που εσείς τον σταυρώσατε , ο Θεός τον ανέδειξε Κύριο και Μεσσία ! »
44002037	Όταν τ ’ άκουσαν αυτά , ένιωσαν , βαθιά συντριβή και είπαν στον Πέτρο και στους άλλους αποστόλους : « Τι να κάνουμε , αδερφοί ; »
44002038	Κι ο Πέτρος τους απάντησε : « Να μετανοήσετε , και να βαφτιστεί ο καθένας σας στο όνομα του Ιησού Χριστού , για να συγχωρηθούν οι αμαρτίες σας , κι έτσι θα λάβετε τη δωρεά του Αγίου Πνεύματος .
44002039	Αυτά που υποσχέθηκε ο Θεός είναι για σας και για τα παιδιά σας και για όλους που βρίσκονται μακριά , όσους θα προσκαλέσει ο Κύριος , ο Θεός μας » .
44002040	Και με πολλά άλλα λόγια ακόμα ο Πέτρος τους θερμοπαρακαλούσε και τους παρότρυνε λέγοντας : « Σωθείτε από την καταστροφή , που έρχεται πάνω στη διεστραμμένη αυτή γενιά ! »
44002041	Τότε όσοι δέχτηκαν με χαρά το λόγο του βαφτίστηκαν , και προστέθηκαν στην εκκλησία την ημέρα εκείνη περίπου τρεις χιλιάδες άνθρωποι .
44002042	Όλοι αυτοί ήταν αφοσιωμένοι στη διδασκαλία των αποστόλων και στη μεταξύ τους κοινωνία , στην τέλεση της θείας Ευχαριστίας και στις προσευχές .
44002043	Ένα δέος τούς κατείχε όλους όσοι έβλεπαν πολλά εκπληκτικά θαύματα να γίνονται μέσω των αποστόλων .
44002044	Όλοι οι πιστοί ζούσαν σε έναν τόπο και είχαν τα πάντα κοινά ·
44002045	πουλούσαν ακόμα και τα κτήματα και τα υπάρχοντά τους , και μοίραζαν τα χρήματα σε όλους , ανάλογα με τις ανάγκες του καθενός .
44002046	Κάθε μέρα συγκεντρώνονταν με ομοψυχία στο ναό , τελούσαν τη θεία Ευχαριστία σε σπίτια , τρώγοντας την τροφή τους γεμάτοι χαρά και με απλότητα στην καρδιά .
44002047	Δοξολογούσαν το Θεό , κι όλος ο λαός τούς εκτιμούσε . Και ο Κύριος πρόσθετε κάθε μέρα στην εκκλησία αυτούς που σώζονταν .
44003001	Κάποια μέρα , ανέβαιναν μαζί ο Πέτρος κι ο Ιωάννης στο ναό , στις τρεις το απόγευμα , την ώρα της προσευχής .
44003002	Μπροστά στην πύλη του ναού , που λέγεται Ωραία , έφερναν έναν άνθρωπο χωλό εκ γενετής και τον έβαζαν κάθε μέρα εκεί για να ζητάει ελεημοσύνη απ ’ αυτούς που έμπαιναν στο ναό .
44003003	Μόλις αυτός είδε τον Πέτρο και τον Ιωάννη που ήταν έτοιμοι να μπουν στο ναό , τούς παρακάλεσε να του δώσουν ελεημοσύνη .
44003004	Ο Πέτρος έστρεψε το βλέμμα του σ ’ αυτόν , όπως κι ο Ιωάννης και του είπε : « Κοίταξέ μας » .
44003005	Αυτός τους κοίταξε με προσοχή περιμένοντας κάτι να πάρει απ ’ αυτούς .
44003006	Αλλά ο Πέτρος είπε : « Χρήματα ασημένια και χρυσά δεν έχω · αυτό όμως που έχω , αυτό σου δίνω : στο όνομα του Ιησού Χριστού του Ναζωραίου , σήκω πάνω και περπάτα ! »
44003007	Και πιάνοντάς τον από το δεξί χέρι τον σήκωσε . Αμέσως στερεώθηκαν τα πόδια του και οι αστράγαλοί του ,
44003008	και μ ’ ένα πήδημα στάθηκε όρθιος κι άρχισε να περπατάει . Ύστερα μπήκε μαζί τους στο ναό περπατώντας και πηδώντας και δοξολογώντας το Θεό .
44003009	Και τον είδαν όλοι να περπατάει και να δοξάζει το Θεό .
44003010	Τον αναγνώρισαν λοιπόν , ότι αυτός ήταν που καθόταν και ζητιάνευε στην Ωραία πύλη του ναού . Γέμισαν τότε με θαυμασμό και κατάπληξη γι ’ αυτό που του συνέβη .
44003011	Ενώ ο χωλός που θεραπεύτηκε ακολουθούσε από κοντά τον Πέτρο και τον Ιωάννη , μαζεύτηκαν γύρω τους κατάπληκτοι όλοι οι άνθρωποι στη στοά που λεγόταν « του Σολομώντα » .
44003012	Όταν τους είδε ο Πέτρος είπε στον κόσμο : « Ισραηλίτες , γιατί θαυμάζετε γι ’ αυτό , και τι μας κοιτάτε έτσι , σαν να ήταν με δική μας δύναμη ή με δική μας ευσέβεια που τον κάναμε αυτόν εδώ να περπατάει ;
44003013	Ο Θεός του Αβραάμ , του Ισαάκ και του Ιακώβ , ο Θεός των προπατόρων μας , έδειξε τη δόξα του Ιησού του δούλου του , που εσείς τον παραδώσατε να σταυρωθεί και τον αρνηθήκατε μπροστά στον Πιλάτο , όταν εκείνος είχε αποφασίσει να τον αφήσει ελεύθερο .
44003014	Εσείς αρνηθήκατε τον άγιο και δίκαιο , και ζητήσατε να ελευθερωθεί για χάρη σας ένας φονιάς .
44003015	Και σκοτώσατε αυτόν που έφερε τη ζωή . Ο Θεός όμως τον ανέστησε από τους νεκρούς και αυτού του γεγονότος εμείς είμαστε μάρτυρες .
44003016	Και τούτον εδώ , που τον βλέπετε και τον γνωρίζετε , τον στερέωσε στα πόδια του το όνομα του Ιησού και η πίστη σ ’ αυτόν . Η πίστη που δίνει ο Ιησούς τον έκανε σωματικά ακέραιο , όπως όλοι το βλέπετε μπροστά σας .
44003017	» Και τώρα , αδέρφια , ξέρω πως ό , τι κάνατε το κάνατε από άγνοια , όπως και οι άρχοντές σας .
44003018	Έτσι πραγματοποίησε ο Θεός αυτά που είχε προαναγγείλει με το στόμα όλων των προφητών ότι θα πάθει ο Μεσσίας του .
44003019	Μετανοήστε , λοιπόν και επιστρέψτε στο Θεό , για να εξαλειφθούν οι αμαρτίες σας ,
44003020	ώστε να ’ ρθεί ο καιρός που ο Κύριος θα σας ανακουφίσει από τα δεινά , στέλνοντας τον Ιησού , που τον έχει χρίσει για σας Μεσσία .
44003021	Αυτός είναι καθορισμένος να μείνει στον ουρανό ώσπου να πραγματοποιηθούν όλα όσα είπε ο Θεός με το στόμα όλων των άγιων προφητών του από πολύ παλιά .
44003022	Ο Μωυσής είπε στους προγόνους μας : Έναν προφήτη σαν κι εμένα θα σας στείλει ο Κύριος ο Θεός σας μέσα από το λαό σας . Αυτόν να ακούτε σε όλα όσα θα σας πει .
44003023	Κι όποιος δεν ακούσει τον προφήτη αυτόν , θα αποκοπεί από το λαό και θα εξολοθρευτεί .
44003024	Τα ίδια είπαν και όλοι οι προφήτες από το Σαμουήλ και έπειτα , όσοι κήρυξαν και προανάγγειλαν τις μέρες αυτές .
44003025	Εσείς είστε τα παιδιά των προφητών και οι κληρονόμοι της διαθήκης που έδωσε ο Θεός στους προγόνους μας , όταν έλεγε στον Αβραάμ : Ο απόγονός σου θα φέρει ευλογία σ ’ όλους τους λαούς της γης .
44003026	Έτσι ο Θεός φανέρωσε το δούλο του , τον Ιησού , και τον έστειλε πρώτα σ ’ εσάς για να σας ευλογήσει , απομακρύνοντας τον καθένα σας από το στραβό σας δρόμο » .
44004001	Ενώ αυτοί μιλούσαν στο λαό , τους πλησίασαν οι ιερείς και ο διοικητής της φρουράς του ναού και οι Σαδδουκαίοι ,
44004002	αγανακτισμένοι , γιατί δίδασκαν το λαό και κήρυτταν ότι η ανάσταση του Ιησού αποδεικνύει την ανάσταση των νεκρών .
44004003	Τους συνέλαβαν , λοιπόν , και τους έβαλαν στη φυλακή ως την επόμενη μέρα , γιατί ήταν κιόλας βράδυ .
44004004	Πολλοί όμως απ ’ αυτούς που άκουσαν το λόγο του Πέτρου πίστεψαν , κι ο αριθμός των αντρών στην εκκλησία έφτασε τις πέντε χιλιάδες .
44004005	Την άλλη μέρα μαζεύτηκαν στα Ιεροσόλυμα οι άρχοντες των Ιουδαίων , οι πρεσβύτεροι και οι γραμματείς ,
44004006	καθώς και ο Άννας ο αρχιερέας , ο Καϊάφας , ο Ιωάννης , ο Αλέξανδρος και όσοι άλλοι κατάγονταν από οικογένεια αρχιερατική .
44004007	Τους έβαλαν να σταθούν στη μέση και τους ρώτησαν : « Με ποια δύναμη ή στο όνομα τίνος το κάνατε αυτό εσείς ; »
44004008	Τότε ο Πέτρος , γεμάτος από το φωτισμό του Αγίου Πνεύματος , τους είπε : « Άρχοντες του λαού και πρεσβύτεροι ,
44004009	σήμερα μας δικάζετε γιατί ευεργετήσαμε έναν άρρωστο άνθρωπο και μας ρωτάτε πώς σώθηκε .
44004010	Μάθετέ το , λοιπόν , όλοι σας και όλος ο λαός του Ισραήλ : Με τη δύναμη του ονόματος του Ιησού Χριστού του Ναζωραίου , που εσείς σταυρώσατε , κι ο Θεός τον ανέστησε από τον τάφο , μ ’ αυτή τη δύναμη στέκεται αυτός μπροστά σας υγιής .
44004011	Αυτός είναι ο λίθος που περιφρονήθηκε από σας τους οικοδόμους και που έγινε το πιο βασικό αγκωνάρι .
44004012	Από κανέναν άλλο δεν μπορεί να προέλθει η σωτηρία ούτε υπάρχει άλλο πρόσωπο κάτω από τον ουρανό δοσμένο στους ανθρώπους με το οποίο να μπορούμε να σωθούμε » .
44004013	Όταν είδαν το θάρρος του Πέτρου και του Ιωάννη και ξέροντας ότι είναι άνθρωποι αγράμματοι κι απλοϊκοί , έμειναν κατάπληκτοι . Τους ήξεραν ότι αυτοί ήταν μαζί με τον Ιησού .
44004014	Βλέποντας όμως και τον άνθρωπο που θεραπεύτηκε να είναι μαζί τους , δεν μπορούσαν να φέρουν καμιά αντίρρηση .
44004015	Τους διέταξαν , λοιπόν , να βγουν έξω από την αίθουσα του συνεδρίου και έκαναν συμβούλιο :
44004016	« Τι να κάνουμε με τους ανθρώπους αυτούς ; » έλεγαν . « Σ ’ όλους τους κατοίκους της Ιερουσαλήμ είναι φανερό πως μέσω αυτών έγινε ένα σπουδαίο θαύμα , και δεν μπορούμε να το αρνηθούμε .
44004017	Αλλά για να μη διαδοθεί περισσότερο στο λαό , να τους απειλήσουμε να μην ξαναμιλήσουν πια για το πρόσωπο αυτό σε κανέναν » .
44004018	Τους κάλεσαν , λοιπόν , και τους έδωσαν εντολή να μη μιλούν καθόλου ούτε να διδάσκουν για τον Ιησού .
44004019	Τότε ο Πέτρος και ο Ιωάννης τους αποκρίθηκαν : « Αποφασίστε μόνοι σας αν είναι σωστό ενώπιον του Θεού , ν ’ ακούμε περισσότερο εσάς παρά το Θεό .
44004020	Εμείς πάντως δεν μπορούμε να μη μιλάμε γι ’ αυτά που είδαμε και ακούσαμε » .
44004021	Τότε εκείνοι τους απείλησαν πάλι και ύστερα τους άφησαν ελεύθερους , επειδή δεν εύρισκαν δικαιολογία να τους τιμωρήσουν . Φοβούνταν το λαό , γιατί όλοι δόξαζαν το Θεό γι ’ αυτό που είχε γίνει ,
44004022	αφού ο άνθρωπος , στον οποίον έγινε το θαύμα αυτό της θεραπείας , ήταν πάνω από σαράντα ετών .
44004023	Όταν οι δύο απόστολοι απολύθηκαν , πήγαν στους αδερφούς και τους ανακοίνωσαν όσα τους είπαν οι αρχιερείς και οι πρεσβύτεροι .
44004024	Αυτοί , όταν τ ’ άκουσαν , προσευχήθηκαν όλοι μαζί στο Θεό και είπαν : « Κύριε , εσύ δημιούργησες τον ουρανό , τη γη , τη θάλασσα και όλα όσα βρίσκονται σ ’ αυτά .
44004025	Εσύ είπες με το στόμα του Δαβίδ , του δούλου σου : Γιατί φρύαξαν τα έθνη ; Γιατί οι λαοί μηχανεύτηκαν ανώφελα σχέδια ;
44004026	Παρατάχθηκαν για πόλεμο οι βασιλιάδες της γης και οι άρχοντες συγκεντρώθηκαν σ ’ έναν τόπο , εναντίον του Κυρίου και του Μεσσία του .
44004027	» Πραγματικά , εναντίον του άγιου δούλου σου , του Ιησού , που εσύ τον έχρισες Μεσσία , συγκεντρώθηκαν ο Ηρώδης και ο Πόντιος Πιλάτος μαζί με πλήθος εθνικών και Ιουδαίων ,
44004028	για να κάνουν όσα είχε ορίσει προηγουμένως η δύναμή σου και η σοφία σου να γίνουν .
44004029	Και τώρα , Κύριε , κοίταξε τις απειλές τους ! Δώσε δύναμη στους δούλους σου να κηρύττουν το λόγο σου με θάρρος .
44004030	Άπλωσε το χέρι σου , για να γίνονται θεραπείες και θαυματουργικές αποδείξεις της δύναμής σου , στο όνομα του άγιου δούλου σου , του Ιησού » .
44004031	Όταν τελείωσαν την προσευχή , σείστηκε ο τόπος όπου ήταν συγκεντρωμένοι · όλοι πλημμύρισαν από το Άγιο Πνεύμα και κήρυτταν το λόγο του Θεού με θάρρος .
44004032	Όλοι όσοι πίστεψαν είχαν μία καρδιά και μία ψυχή . Κανείς δεν θεωρούσε ότι κάτι από τα υπάρχοντά του ήταν δικό του , αλλά όλα τα είχαν κοινά .
44004033	Οι απόστολοι κήρυτταν και βεβαίωναν με μεγάλη πειστικότητα ότι ο Κύριος Ιησούς αναστήθηκε . Κι ο Θεός έδινε σε όλους πλούσια τη χάρη του .
44004034	Δεν υπήρχε κανείς ανάμεσά τους που να στερείται τα απαραίτητα . Γιατί όσοι είχαν χωράφια ή σπίτια τα πουλούσαν , κι έφερναν το αντίτιμο αυτών που πουλούσαν ,
44004035	και το έθεταν στη διάθεση των αποστόλων . Απ ’ αυτό δινόταν στον καθένα ανάλογα με τις ανάγκες του .
44004036	Έτσι έκανε κι ο Ιωσής , ένας λευίτης από την Κύπρο , που οι απόστολοι τον ονόμασαν Βαρνάβα , όνομα που μεταφράζεται « ο άνθρωπος της παρηγοριάς » .
44004037	Αυτός είχε ένα χωράφι , το πούλησε κι έφερε τα χρήματα και τα έθεσε στη διάθεση των αποστόλων .
44005001	Το αντίθετο έγινε με κάποιον που τον έλεγαν Ανανία . Αυτός , μαζί με τη γυναίκα του τη Σαπφείρα , πούλησε ένα κτήμα ,
44005002	και με τη συγκατάθεση της γυναίκας του κράτησε ένα μέρος από το αντίτιμο για τον εαυτό του · το υπόλοιπο το έφερε και το έθεσε στη διάθεση των αποστόλων .
44005003	Τότε ο Πέτρος του είπε : « Ανανία , γιατί άφησες το σατανά να κυριέψει την καρδιά σου ; Γιατί είπες ψέματα στο Άγιο Πνεύμα και κράτησες για τον εαυτό σου ένα μέρος από το αντίτιμο του κτήματος ;
44005004	Όσο ήταν απούλητο δεν ήταν δικό σου ; Κι όταν πουλήθηκε , πάλι στο χέρι σου δεν ήταν να κρατήσεις το αντίτιμο ; Γιατί σκέφτηκες να κάνεις αυτό το πράγμα ; Δεν είπες ψέματα σε ανθρώπους , αλλά στο Θεό » .
44005005	Ακούγοντας ο Ανανίας τα λόγια αυτά έπεσε κάτω και ξεψύχησε · κι όλοι όσοι τα έμαθαν αυτά , φοβήθηκαν πολύ .
44005006	Μερικοί νέοι πήγαν και τον ετοίμασαν για την ταφή , τον έβγαλαν έξω και τον έθαψαν .
44005007	Είχαν περάσει περίπου τρεις ώρες , όταν μπήκε μέσα η γυναίκα του , μη γνωρίζοντας τι είχε συμβεί .
44005008	Ο Πέτρος τη ρώτησε : « Πες μου , τόσο πουλήσατε το κτήμα ; » Κι αυτή είπε : « Ναι , τόσο » .
44005009	Ο Πέτρος τότε της λέει : « Γιατί συμφωνήσατε να προκαλέσετε το Πνεύμα του Κυρίου ; Κοίτα , αυτή τη στιγμή βρίσκονται στην πόρτα εκείνοι που έθαψαν τον άντρα σου · αυτοί θα βγάλουν κι εσένα » .
44005010	Την ίδια στιγμή , αυτή έπεσε μπρος στα πόδια του και ξεψύχησε . Μπήκαν μέσα οι νέοι και τη βρήκαν νεκρή · την έβγαλαν κι αυτήν και την έθαψαν δίπλα στον άντρα της .
44005011	Όλη η εκκλησία και όλοι όσοι τ ’ άκουσαν αυτά , φοβήθηκαν πολύ .
44005012	Μέσω των αποστόλων γίνονταν πολλά εκπληκτικά θαύματα στο λαό . Οι πιστοί συνήθιζαν να συγκεντρώνονται όλοι μαζί στη Στοά του Σολομώντα .
44005013	Από τους άλλους που ήταν στο ναό κανείς δεν τολμούσε να προσκολληθεί σ ’ αυτούς , όμως ο λαός τούς είχε σε μεγάλη υπόληψη .
44005014	Όλο και περισσότερα πλήθη από άντρες και γυναίκες πίστευαν στον Κύριο και γίνονταν μέλη της εκκλησίας .
44005015	Ακόμη και στις πλατείες έφερναν τους ασθενείς και τους ξάπλωναν σε κρεβάτια και σε φορεία , για να πέσει πάνω σε κάποιον απ ’ αυτούς έστω και η σκιά του Πέτρου όταν αυτός ερχόταν .
44005016	Κι από τις πόλεις που ήταν γύρω στην Ιερουσαλήμ συνέρρεε το πλήθος , φέρνοντας αρρώστους κι άλλους που τους βασάνιζαν πνεύματα πονηρά · κι όλοι αυτοί γιατρεύονταν .
44005017	Τότε ο αρχιερέας και όλοι όσοι ήταν μαζί του , δηλαδή αυτοί που ανήκαν στο κόμμα των Σαδδουκαίων , γεμάτοι φθόνο
44005018	έπιασαν τους αποστόλους και τους έβαλαν στη φυλακή .
44005019	Αλλά , τη νύχτα , ένας άγγελος Κυρίου άνοιξε τις πόρτες της φυλακής , τους έβγαλε έξω και τους είπε .
44005020	« Πηγαίνετε στο ναό και κηρύξτε στο λαό το μήνυμα γι ’ αυτή την καινούρια ζωή » .
44005021	Αυτοί υπάκουσαν · πήγαν πολύ πρωί στο ναό και δίδασκαν . Στο μεταξύ , έφτασε ο αρχιερέας και οι δικοί του , συγκάλεσαν το συνέδριο και όλη τη γερουσία των Ισραηλιτών , και έστειλαν στη φυλακή να φέρουν τους αποστόλους .
44005022	Όταν όμως πήγαν οι φύλακες , δεν τους βρήκαν στη φυλακή . Γύρισαν λοιπόν και ανάφεραν :
44005023	« Τη φυλακή τη βρήκαμε κλεισμένη και καλά ασφαλισμένη · οι φύλακες στέκονταν μπροστά στις πόρτες · όταν όμως ανοίξαμε , δε βρήκαμε κανέναν μέσα » .
44005024	Μόλις άκουσαν τα λόγια αυτά , ο ιερέας και ο διοικητής της φρουράς του ναού και οι αρχιερείς απορούσαν κι έλεγαν τι να συνέβη με τους αποστόλους .
44005025	Τότε έφτασε κάποιος και τους ανάγγειλε : « Οι άνθρωποι που βάλατε στη φυλακή , βρίσκονται στο ναό και διδάσκουν το λαό » .
44005026	Τότε ο διοικητής πήγε μαζί με τη φρουρά και τους έφερε , όχι με τη βία , γιατί φοβούνταν μη λιθοβοληθούν από το λαό .
44005027	Τους έφεραν λοιπόν και τους έβαλαν να σταθούν μπροστά στο συνέδριο . Ο αρχιερέας τούς ρώτησε :
44005028	« Δε σας διατάξαμε να μη διδάσκετε για τον άνθρωπο αυτόν ; Εσείς γεμίσατε την Ιερουσαλήμ με τη διδασκαλία σας , και θέλετε να ρίξετε πάνω μας το κρίμα για το θάνατο αυτού του ανθρώπου ! »
44005029	Ο Πέτρος όμως και οι άλλοι απόστολοι είπαν : « Πιο πολύ πρέπει να υπακούμε στο Θεό παρά στους ανθρώπους .
44005030	Ο Θεός των προγόνων μας ανέστησε τον Ιησού , που εσείς τον σκοτώσατε κρεμώντας τον στο ξύλο του σταυρού .
44005031	Αυτόν ο Θεός τον ανύψωσε με την κραταιά δύναμή του στη θέση του αρχηγού και του σωτήρα , για να δώσει στους Ισραηλίτες την ευκαιρία να μετανοήσουν και να λάβουν συγχώρηση για τις αμαρτίες τους .
44005032	Μάρτυρες ότι είναι αλήθεια αυτά που λέμε είμαστε εμείς και το Άγιο Πνεύμα , που ο Θεός το έδωσε σ ’ όσους του είναι υπάκουοι » .
44005033	Τα μέλη του συνεδρίου , όταν τ ’ άκουσαν αυτά , έγιναν έξαλλοι και σκέφτονταν να τους σκοτώσουν .
44005034	Τότε πήρε το λόγο ένας Φαρισαίος που ήταν μέλος του συνεδρίου και τον έλεγαν Γαμαλιήλ . Αυτός ήταν δάσκαλος του νόμου , και τον εκτιμούσε όλος ο λαός . Διέταξε να βγάλουν για λίγο έξω τους αποστόλους
44005035	και είπε στο συνέδριο : « Ισραηλίτες , σκεφτείτε καλά τι θα κάνετε με τους ανθρώπους αυτούς .
44005036	Γιατί πριν από λίγον καιρό ξεσηκώθηκε ο Θευδάς κι έκανε τον σπουδαίο , και πήγαν μαζί του περίπου τετρακόσιοι άντρες . Ο ίδιος σκοτώθηκε , όμως , διαλύθηκαν όλοι οι οπαδοί του και το κίνημα έσβησε .
44005037	Ύστερα απ ’ αυτόν ξεσηκώθηκε ο Ιούδας ο Γαλιλαίος , τον καιρό της απογραφής , και παρέσυρε στην επανάστασή του πολύ κόσμο . Το ίδιο κι εκείνος σκοτώθηκε , και όλοι οι οπαδοί του διασκορπίστηκαν .
44005038	Γι ’ αυτό και στην περίπτωση αυτή σας λέω : μην ασχολείστε μ ’ αυτούς τους ανθρώπους και ελευθερώστε τους . Γιατί , αν αυτό που σκέφτονται ή αυτό που κάνουν προέρχεται από ανθρώπινη δύναμη , θα διαλυθεί μόνο του .
44005039	Αν όμως προέρχεται από το Θεό , δε θα μπορέσετε να το διαλύσετε — για να μη σας πω ότι μπορεί να βρεθείτε τελικά και θεομάχοι » . Τα μέλη του συνεδρίου πείστηκαν από τα λόγια του ,
44005040	προσκάλεσαν τους αποστόλους και αφού τους έδειραν , τους διέταξαν να μην κηρύττουν για τον Ιησού · ύστερα τους απέλυσαν .
44005041	Οι απόστολοι έφυγαν από το συνέδριο χαρούμενοι , γιατί ο Θεός τούς είχε αξιώσει να κακοποιηθούν για χάρη του Χριστού .
44005042	Και κάθε μέρα στο ναό και στα σπίτια δε σταματούσαν να διδάσκουν και να φέρνουν το χαρούμενο μήνυμα ότι ήρθε ο Μεσσίας , κι αυτός είναι ο Ιησούς .
44006001	Εκείνες τις μέρες , καθώς μεγάλωνε ο αριθμός των μαθητών , άρχισαν να παραπονιούνται οι ελληνόφωνοι πιστοί εναντίον των εβραιοφώνων , ότι στην καθημερινή διανομή των τροφίμων δεν φρόντιζαν τις ελληνόφωνες χήρες όσο έπρεπε .
44006002	Τότε οι δώδεκα απόστολοι σύναξαν όλους τους μαθητές και τους είπαν : « Δεν είναι σωστό εμείς ν ’ αφήσουμε το κήρυγμα του λόγου του Θεού και να ασχολούμαστε με διανομές τροφίμων .
44006003	Φροντίστε , λοιπόν , αδελφοί , να εκλέξετε απ ’ ανάμεσά σας εφτά άντρες με καλή φήμη , γεμάτους από τη σοφία του Αγίου Πνεύματος . Θα ορίσουμε αυτούς να κάνουν αυτό το έργο ,
44006004	κι εμείς θα αφιερωθούμε αποκλειστικά στην προσευχή και στο έργο του κηρύγματος » .
44006005	Μ ’ αυτά τα λόγια συμφώνησε όλη η κοινότητα . Έτσι διάλεξαν το Στέφανο , άνθρωπο γεμάτον πίστη και Άγιο Πνεύμα · επίσης το Φίλιππο , τον Πρόχορο , το Νικάνορα , τον Τίμωνα , τον Παρμενά και το Νικόλαο από την Αντιόχεια , ο οποίος προηγουμένως είχε προσχωρήσει στον Ιουδαϊσμό .
44006006	Η κοινότητα τους έφερε μπροστά στους αποστόλους , οι οποίοι προσευχήθηκαν κι έβαλαν τα χέρια πάνω στα κεφάλια αυτών των εφτά .
44006007	Στο μεταξύ ο λόγος του Θεού είχε μεγάλη διάδοση . Ο αριθμός των μαθητών στην Ιερουσαλήμ μεγάλωνε πολύ . Ακόμη και πάρα πολλοί Ιουδαίοι αποδέχονταν την πίστη .
44006008	Ο Στέφανος , εξάλλου , γεμάτος πίστη και δύναμη , έκανε μεγάλα και καταπληκτικά θαύματα ανάμεσα στο λαό .
44006009	Μερικοί από τη συναγωγή που λεγόταν « των Λιβερτίνων » , καθώς και μερικοί Κυρηναίοι και Αλεξανδρινοί , κι άλλοι από την Κιλικία κι από την επαρχία της Ασίας , άρχισαν να λογομαχούν με το Στέφανο .
44006010	Δεν μπορούσαν όμως ν ’ αντιμετωπίσουν τη σοφία και το Άγιο Πνεύμα που τον φώτιζε όταν αυτός μιλούσε .
44006011	Τότε έβαλαν ανθρώπους να πουν ότι τον άκουσαν να λέει λόγια βλάσφημα για το Μωυσή και για το Θεό .
44006012	Έτσι ξεσήκωσαν το λαό , τους πρεσβυτέρους και τους γραμματείς . Πήγαν , λοιπόν , και τον συνέλαβαν και τον έσυραν στο συνέδριο .
44006013	Εκεί παρουσίασαν ψευδομάρτυρες που έλεγαν : « Ο άνθρωπος αυτός συνεχώς λέει βλάσφημα λόγια εναντίον του αγίου ναού και εναντίον του νόμου .
44006014	Τον έχουμε ακούσει να λέει ότι αυτός ο Ιησούς ο Ναζωραίος θα γκρεμίσει το ναό και θ ’ αλλάξει τους θεσμούς που μας παρέδωσε ο Μωυσής » .
44006015	Όλα τα μέλη του συνεδρίου κοίταξαν το Στέφανο και είδαν ότι το πρόσωπό του έλαμπε σαν να ήταν πρόσωπο αγγέλου .
44007001	Τότε ρώτησε ο αρχιερέας το Στέφανο : « Έτσι έχουν τα πράγματα ; »
44007002	Ο Στέφανος αποκρίθηκε : « Αδερφοί και πατέρες , ακούστε : Ο δοξασμένος Θεός φανερώθηκε στον προπάτορά μας τον Αβραάμ όταν ήταν στη Μεσοποταμία , πριν έρθει να κατοικήσει στη Χαρράν ,
44007003	και του είπε : Φύγε από την πατρίδα σου κι από τους συγγενείς σου , και πήγαινε στη χώρα που θα σου δείξω .
44007004	Εκείνος τότε έφυγε από τη χώρα των Χαλδαίων και πήγε να κατοικήσει στη Χαρράν . Από ’ κει , όταν πέθανε ο πατέρας του , ο Θεός τον έφερε να κατοικήσει σ ’ ετούτη τη χώρα , που κι εσείς τώρα κατοικείτε .
44007005	Όμως δεν του έδωσε τότε ιδιοκτησία ούτε ένα μέτρο γης , αλλά του υποσχέθηκε να τη δώσει σ ’ αυτόν , και μετά το θάνατό του στους απογόνους του , αν και ο Αβραάμ δεν είχε ακόμη παιδί .
44007006	Ο Θεός δηλαδή του είπε : Οι απόγονοί σου θα ζήσουν σαν ξένοι σε ξένη χώρα · τετρακόσια χρόνια θα είναι υπόδουλοι και θα τους κακομεταχειριστούν .
44007007	Το έθνος που θα τους υποδουλώσει θα το τιμωρήσω εγώ , είπε ο Θεός · ύστερα θα φύγουν από ’ κει και θα με λατρέψουν σ ’ αυτόν εδώ τον τόπο .
44007008	Τότε ο Θεός έκανε μαζί του διαθήκη , που σημάδι της είναι η περιτομή . Έτσι όταν απέκτησε ύστερα ο Αβραάμ το γιο του τον Ισαάκ , του έκανε την όγδοη μέρα περιτομή · το ίδιο έκανε κι ο Ισαάκ στον Ιακώβ και ο Ιακώβ στους δώδεκα γιους του , τους προπάτορες των φυλών μας .
44007009	» Οι γιοι του Ιακώβ ζήλεψαν τον Ιωσήφ και τον πούλησαν στην Αίγυπτο .
44007010	Ο Θεός όμως ήταν μαζί του και τον γλίτωσε απ ’ όλα του τα δεινά . Του έδωσε χάρη και σοφία τόση που ο Φαραώ , ο βασιλιάς της Αιγύπτου , τον διόρισε διοικητή της χώρας και διαχειριστή όλης της βασιλικής περιουσίας .
44007011	Κατόπιν έπεσε φοβερή πείνα σ ’ όλη την Αίγυπτο και τη Χαναάν , και οι προπάτορές μας δεν έβρισκαν τίποτε να φάνε .
44007012	Όταν ο Ιακώβ άκουσε ότι στην Αίγυπτο υπήρχε σιτάρι , έστειλε τους προπάτορές μας εκεί . Πήγαν την πρώτη φορά ,
44007013	και τη δεύτερη φανερώθηκε ο Ιωσήφ στους αδερφούς του · έτσι έμαθε ο Φαραώ την καταγωγή του Ιωσήφ .
44007014	Έστειλε τότε ο Ιωσήφ και κάλεσε κοντά του τον πατέρα του τον Ιακώβ και όλους τους συγγενείς του , εβδομήντα πέντε άτομα .
44007015	Έτσι ο Ιακώβ κατέβηκε στην Αίγυπτο , όπου και πέθανε αυτός και οι προπάτορές μας .
44007016	Αργότερα τα οστά τους μεταφέρθηκαν στη Συχέμ , όπου και θάφτηκαν στο μνήμα που είχε αγοράσει ο Αβραάμ από τα παιδιά τού Εμμόρ του Συχεμίτη , πληρώνοντας το αντίτιμο σε ασήμι .
44007017	» Καθώς πλησίαζε ο καιρός να εκπληρωθεί η υπόσχεση που είχε δώσει με όρκο ο Θεός στον Αβραάμ , ο λαός Ισραήλ πλήθαινε στην Αίγυπτο και γίνονταν όλο και πιο πολυάριθμοι .
44007018	Τότε ανέλαβε την εξουσία στην Αίγυπτο ένας άλλος βασιλιάς , που δε γνώριζε τον Ιωσήφ .
44007019	Αυτός έβαλε κακό σχέδιο στο νου του και προσπάθησε να εξολοθρέψει το γένος μας , υποχρεώνοντας τους προπάτορές μας ν ’ αφήνουν έκθετα τα βρέφη τους , ώστε να μη ζουν .
44007020	Εκείνο τον καιρό γεννήθηκε ο Μωυσής και ήταν αρεστός στο Θεό · ανατράφηκε τρεις μήνες στο σπίτι του πατέρα του
44007021	και όταν τον άφησαν έκθετο , τον πήρε η θυγατέρα του Φαραώ και τον ανέθρεψε σαν δικό της γιο .
44007022	Ο Μωυσής μορφώθηκε με όλη τη σοφία των Αιγυπτίων και ήταν δυνατός στα λόγια και στα έργα .
44007023	» Όταν έγινε σαράντα ετών , του γεννήθηκε η επιθυμία να γνωρίσει τα αδέρφια του , τους Ισραηλίτες .
44007024	Τότε είδε κάποιον που τον κακοποιούσε αναίτια ένας Αιγύπτιος · πήρε το μέρος του και υπερασπίστηκε τον καταπιεζόμενο , σκοτώνοντας τον Αιγύπτιο .
44007025	Νόμιζε ότι οι συμπατριώτες του θα καταλάβαιναν πως ο Θεός ήθελε να τους δώσει την ελευθερία τους μέσω αυτού , εκείνοι όμως δεν το κατάλαβαν .
44007026	Την άλλη μέρα είδε δυο Ισραηλίτες να φιλονικούν και προσπαθούσε να τους συμφιλιώσει : Για ακούστε εδώ : τους έλεγε , εσείς είστε αδέρφια · γιατί μαλώνετε ; ”
44007027	Αυτός όμως που είχε το άδικο τον έσπρωξε και του είπε : Ποιος σε διόρισε άρχοντα και δικαστή μας ;
44007028	Μήπως θέλεις να με σκοτώσεις , όπως σκότωσες χτες τον Αιγύπτιο ;
44007029	Όταν άκουσε ο Μωυσής τα λόγια αυτά , έφυγε και εγκαταστάθηκε στη χώρα Μαδιάμ . Εκεί απέκτησε δύο παιδιά .
44007030	» Όταν συμπληρώθηκαν σαράντα χρόνια από τότε , του φανερώθηκε στην έρημο του όρους Σινά ένας άγγελος μέσα στην πύρινη φλόγα που έβγαινε από μια βάτο .
44007031	Όταν είδε το φαινόμενο αυτό ο Μωυσής , ξαφνιάστηκε . Κι ενώ πλησίαζε να δει τι συμβαίνει , ακούστηκε η φωνή του Κυρίου να του λέει :
44007032	Εγώ είμαι ο Θεός των προγόνων σου , ο Θεός του Αβραάμ , του Ισαάκ και του Ιακώβ . Ο Μωυσής τρόμαξε και δεν τολμούσε να κοιτάξει προς τα ’ κει .
44007033	Τότε ο Κύριος του είπε : Βγάλε τα υποδήματα από τα πόδια σου · γιατί ο τόπος όπου στέκεσαι είναι άγιος .
44007034	Ξέρω καλά τα βάσανα του λαού μου στην Αίγυπτο και άκουσα το στεναγμό τους , γι ’ αυτό κατέβηκα να τους γλιτώσω . Έλα λοιπόν τώρα , να σε στείλω στην Αίγυπτο .
44007035	» Αυτόν , λοιπόν , το Μωυσή που τον είχαν απαρνηθεί όταν του είπαν ποιος σε διόρισε άρχοντα και δικαστή , αυτόν ο Θεός τον έστειλε άρχοντα και ελευθερωτή μέσω του αγγέλου που του φανερώθηκε στη βάτο .
44007036	Αυτός τους οδήγησε στην ελευθερία , αφού έκανε καταπληκτικά θαύματα στην Αίγυπτο και στην Ερυθρά Θάλασσα , καθώς και στην έρημο σαράντα χρόνια .
44007037	Αυτός είναι ο Μωυσής που είπε στους Ισραηλίτες : Έναν προφήτη σαν κι εμένα θα αναδείξει για σας ο Θεός από σας τους ίδιους · αυτόν να ακούτε .
44007038	Αυτός , όταν συγκεντρώθηκε ο λαός στην έρημο , μεσολάβησε ανάμεσα στον άγγελο που του μιλούσε στο όρος Σινάκαι στους προγόνους μας , κι αυτός παρέλαβε λόγια που οδηγούν στη ζωή , για να μας τα μεταδώσει .
44007039	» Οι πρόγονοί μας τότε δε θέλησαν να υπακούσουν σ ’ αυτόν , αλλά τον παραμέρισαν και νοστάλγησαν την Αίγυπτο .
44007040	Γι ’ αυτό είπαν στον Ααρών : Φτιάξε μας θεούς για να πηγαίνουν μπροστά να μας δείχνουν το δρόμο · γιατί αυτός ο Μωυσής που μας έβγαλε από την Αίγυπτο δεν ξέρουμε τι απέγινε .
44007041	Τότε επίσης ήταν που κατασκεύασαν ένα μοσχάρι και πρόσφεραν θυσία σ ’ εκείνο το είδωλο · και γιόρταζαν για να τιμήσουν αυτό που είχαν φτιάξει με τα χέρια τους .
44007042	Έτσι κι ο Θεός τούς αποστράφηκε και τους άφησε να λατρεύουν τα αστέρια τ ’ ουρανού , όπως γράφει στο βιβλίο των προφητών : μήπως μου προσφέρατε σφαχτά και θυσίες σαράντα χρόνια στην έρημο , Ισραηλίτες ;
44007043	Όχι · αλλά περιφέρατε τη σκηνή του Μολόχ και το αστέρι του θεού σας Ρεμφάν , τα είδωλα που φτιάξατε για να τα προσκυνάτε . Γι ’ αυτό κι εγώ θα σας εξορίσω πέρα από τη Βαβυλώνα .
44007044	» Στην έρημο οι πρόγονοί μας είχαν τη σκηνή του Μαρτυρίου , που ο Θεός είχε διατάξει το Μωυσή να την κατασκευάσει σύμφωνα με το υπόδειγμα που του είχε φανερωθεί .
44007045	Τη σκηνή εκείνη την παρέλαβαν οι πρόγονοί μας της επόμενης γενιάς και την έφεραν μαζί τους στη χώρα που κατέλαβαν με τον Ιησού του Ναυή , καθώς ο Θεός έδιωχνε από μπροστά τους όλα τα έθνη που κατοικούσαν εκεί . Και τη διατήρησαν ως την εποχή του Δαβίδ .
44007046	Αυτός απέκτησε την εύνοια του Θεού και ζήτησε την άδεια να χτίσει κατοικία για το Θεό τού Ιακώβ .
44007047	Την κατοικία αυτή την έχτισε για το Θεό ο Σολομών .
44007048	Ο Ύψιστος όμως δεν κατοικεί σε χειροποίητους ναούς . Όπως λέει ο προφήτης :
44007049	Ο ουρανός είναι ο θρόνος μου , κι η γη είναι το στήριγμα για ν ’ ακουμπούν τα πόδια μου . Τι σπίτι θα μου χτίσετε ; λέει ο Κύριος , και ποιος μπορεί να είναι ο τόπος της κατοικίας μου ;
44007050	Εγώ δεν τα ’ φτιαξα όλα αυτά ;
44007051	 Σκληροτράχηλοι ! Η καρδιά σας είναι πορωμένη και τ ’ αυτιά σας κλειστά . Πάντοτε αντιστέκεστε στο Άγιο Πνεύμα · όπως οι πρόγονοί σας , το ίδιο κι εσείς .
44007052	» Ποιον από τους προφήτες δεν καταδίωξαν οι πρόγονοί σας ; Θανάτωσαν αυτούς που προφήτεψαν τον ερχομό του Δίκαιου Μεσσία , που κι εσείς τώρα γίνατε προδότες και φονιάδες του ,
44007053	εσείς οι ίδιοι που λάβατε το νόμο του Θεού μέσω αγγέλων αλλά δεν τον τηρήσατε ! »
44007054	Καθώς τ ’ άκουγαν αυτά οι αρχιερείς , εξαγριώνονταν και έτριζαν τα δόντια τους εναντίον του Στεφάνου .
44007055	Αυτός όμως γεμάτος από το Άγιο Πνεύμα , ατένισε τον ουρανό και είδε τη δόξα του Θεού και τον Ιησού να στέκεται στα δεξιά του Θεού ·
44007056	και είπε : « Να , βλέπω τον ουρανό ανοιχτό και τον Υιό του Ανθρώπου να στέκεται στα δεξιά του Θεού » .
44007057	Τότε αυτοί έβγαλαν μια μεγάλη κραυγή κι έκλεισαν τ ’ αυτιά τους · όρμησαν όλοι μαζί καταπάνω του ,
44007058	τον έσυραν έξω από την πόλη και τον λιθοβολούσαν . Οι μάρτυρες κατηγορίας , που θα ’ ριχναν πρώτοι τις πέτρες , απέθεταν τα ρούχα τους στα πόδια ενός νεαρού που λεγόταν Σαύλος .
44007059	Ενώ αυτοί τον λιθοβολούσαν , ο Στέφανος προσευχόταν και έλεγε : « Κύριε Ιησού , δέξου το πνεύμα μου » .
44007060	Ύστερα έπεσε στα γόνατα και φώναξε δυνατά : « Κύριε , μην τους λογαριάσεις την αμαρτία αυτή » . Και μ ’ αυτά τα λόγια , ξεψύχησε . Ο Σαύλος επικροτούσε τη θανάτωση του Στεφάνου .
44008001	Εκείνη την ημέρα έγινε μεγάλος διωγμός στην εκκλησία των Ιεροσολύμων · κι όλοι διασκορπίστηκαν στα χωριά της Ιουδαίας και της Σαμάρειας , εκτός από τους αποστόλους .
44008002	Το Στέφανο τον έθαψαν μερικοί άντρες ευλαβείς και τον θρήνησαν πολύ .
44008003	Στο μεταξύ ο Σαύλος ρήμαζε την εκκλησία · έμπαινε με τη βία στα σπίτια , έσερνε έξω άντρες και γυναίκες και τους έριχνε στη φυλακή .
44008004	Εκείνοι που είχαν διασκορπιστεί διέσχισαν τη χώρα κηρύττοντας το ευαγγέλιο .
44008005	Έτσι κι ο Φίλιππος , κατέβηκε σε μια πόλη της Σαμάρειας και τους κήρυττε ότι ο Ιησούς είναι ο Μεσσίας .
44008006	Ο κόσμος όλος με μια καρδιά πρόσεχε αυτά που έλεγε ο Φίλιππος , ακούγοντάς τον και βλέποντας τα θαύματα που έκανε .
44008007	Από πολλούς , που είχαν πνεύματα δαιμονικά , αυτά έβγαιναν φωνάζοντας με δυνατή φωνή , και πολλοί παραλυτικοί και κουτσοί θεραπεύονταν .
44008008	Έτσι , στην πόλη εκείνη έγινε μεγάλη χαρά .
44008009	Στην ίδια πόλη υπήρχε από καιρό κάποιος που λεγότανε Σίμων . Αυτός , με διάφορες μαγείες άφηνε κατάπληκτο το λαό της Σαμάρειας και παράσταινε τον μεγάλο .
44008010	Όλοι , μικροί και μεγάλοι , τον ακολουθούσαν και έλεγαν : « Αυτός είναι η Μεγάλη Δύναμη του Θεού » .
44008011	Και τον ακολουθούσαν , γιατί για αρκετόν καιρό τούς είχε καταπλήξει με τις μαγείες του .
44008012	Όταν όμως πίστεψαν στο Φίλιππο , που κήρυττε τη χαρμόσυνη είδηση για τη βασιλεία του Θεού και για τη σωτηρία μέσω του Ιησού Χριστού , βαφτίζονταν άντρες και γυναίκες .
44008013	Πίστεψε και ο Σίμων , βαφτίστηκε και προσκολλήθηκε στο Φίλιππο · και βλέποντας να γίνονται μεγάλα θαύματα έμενε κατάπληκτος .
44008014	Όταν έμαθαν οι απόστολοι στα Ιεροσόλυμα ότι η Σαμάρεια δέχτηκε το λόγο του Θεού , τούς έστειλαν τον Πέτρο και τον Ιωάννη .
44008015	Αυτοί πήγαν εκεί και προσευχήθηκαν για να λάβουν το Άγιο Πνεύμα όσοι είχαν βαφτιστεί .
44008016	Και τούτο , γιατί το Άγιο Πνεύμα δεν είχε κατεβεί σε κανέναν απ ’ αυτούς · απλώς ήταν βαφτισμένοι στο όνομα του Κυρίου Ιησού .
44008017	Τότε οι απόστολοι έθεταν τα χέρια πάνω τους , κι εκείνοι λάβαιναν το Άγιο Πνεύμα .
44008018	Όταν είδε ο Σίμων ότι με το να θέτουν τα χέρια τους οι απόστολοι πάνω σ ’ αυτούς τους ανθρώπους , δινόταν το Άγιο Πνεύμα , έφερε χρήματα σ ’ αυτούς
44008019	και τους είπε : « Δώστε και σ ’ εμένα αυτήν την εξουσία , ώστε σ ’ όποιον επιθέτω τα χέρια μου , να λαβαίνει Άγιο Πνεύμα » .
44008020	Ο Πέτρος τότε του είπε : « Να χαθείς κι εσύ και τα λεφτά σου ! Γιατί φαντάστηκες πως η δωρεά του Θεού μπορεί ν ’ αποκτηθεί με χρήματα .
44008021	Καμιά σχέση δεν έχεις εσύ με το ευαγγέλιο που κηρύττουμε . Γιατί η καρδιά σου δεν είναι ίσια μπροστά στο Θεό .
44008022	Μετανόησε λοιπόν και παράτησε την κακή σου αυτή πρόθεση . Παρακάλεσε τον Κύριο , μήπως σε συγχωρήσει γι ’ αυτό που σκέφτηκες ·
44008023	γιατί σε βλέπω να είσαι γεμάτος κακία και κυριευμένος από την αδικία » .
44008024	Ο Σίμων αποκρίθηκε και είπε : « Παρακαλέστε εσείς για μένα τον Κύριο να μη μου συμβεί τίποτε απ ’ αυτά που είπατε » .
44008025	Ύστερα απ ’ αυτά ο Πέτρος και ο Ιωάννης έδωσαν τη μαρτυρία τους και κήρυξαν το λόγο του Κυρίου , και μετά γύρισαν στα Ιεροσόλυμα . Στο δρόμο κήρυξαν το ευαγγέλιο σε πολλά χωριά των Σαμαρειτών .
44008026	Ένας άγγελος Κυρίου είπε στο Φίλιππο : « Σήκω και πήγαινε κατά το νότο , στο δρόμο που κατεβαίνει από την Ιερουσαλήμ στη Γάζα » . Ο δρόμος αυτός είναι ερημικός .
44008027	Ο Φίλιππος σηκώθηκε και πήγε . Συγχρόνως , ένας Αιθίοπας ευνούχος , αξιωματικός στην υπηρεσία της Κανδάκης , δηλαδή της βασίλισσας των Αιθιόπων , και διαχειριστής των οικονομικών της , που είχε έρθει να προσκυνήσει στην Ιερουσαλήμ ,
44008028	γύριζε τώρα στην πατρίδα του . Καθόταν στο αμάξι του και διάβαζε τον προφήτη Ησαΐα .
44008029	Το Άγιο Πνεύμα είπε στο Φίλιππο : « Πλησίασε και περπάτα κοντά στο αμάξι αυτό » .
44008030	Ο Φίλιππος έτρεξε κοντά και άκουσε τον Αιθίοπα να διαβάζει τον προφήτη Ησαΐα . Τότε τον ρώτησε : « Άραγε , καταλαβαίνεις αυτά που διαβάζεις ; »
44008031	Εκείνος απάντησε : « Πώς θα μπορούσα να καταλάβω αν δε με οδηγήσει κάποιος ; » Παρακάλεσε , λοιπόν , το Φίλιππο ν ’ ανέβει και να καθίσει μαζί του .
44008032	Η περικοπή της Γραφής , που διάβαζε , ήταν η εξής : Σαν πρόβατο οδηγήθηκε στη σφαγή , και σαν το αρνί που παραμένει άφωνο μπροστά σ ’ αυτόν που το κουρεύει , έτσι κι αυτός δεν ανοίγει το στόμα του .
44008033	Καταδικάστηκε σε ταπεινωτικό θάνατο και του αρνήθηκαν τη δίκαιη κρίση . Εξάλειψαν τη ζωή του από το πρόσωπο της γης · ποιος μπορεί να μετρήσει τους απογόνους του ;
44008034	 Ο ευνούχος είπε στο Φίλιππο : « Πες μου , σε παρακαλώ , για ποιον το λέει αυτό ο προφήτης : για τον εαυτό του ή για κανέναν άλλο ; »
44008035	 Τότε ο Φίλιππος , παίρνοντας ευκαιρία από το κομμάτι αυτό της Γραφής , άρχισε να του κηρύττει το χαρμόσυνο μήνυμα για τον Ιησού .
44008036	 Καθώς προχωρούσαν στο δρόμο , έφτασαν σ ’ έναν τόπο που είχε νερό . Τότε ο ευνούχος λέει : « Να νερό · τι με εμποδίζει να βαφτιστώ ; »
44008038	 Κι αμέσως διέταξε να σταματήσει το αμάξι · κατέβηκαν κι οι δυο στο νερό , ο Φίλιππος και ο ευνούχος , κι ο Φίλιππος τον βάφτισε .
44008039	 Όταν βγήκαν έξω από το νερό , το Πνεύμα του Κυρίου άρπαξε το Φίλιππο και δεν τον ξαναείδε πια ο ευνούχος , ο οποίος συνέχισε το ταξίδι του γεμάτος χαρά .
44008040	 Ο Φίλιππος βρέθηκε στην Άζωτο . Από ’ κει , κι ώσπου να φτάσει στην Καισάρεια , κήρυττε το ευαγγέλιο σ ’ όλες τις πόλεις απ ’ όπου περνούσε .
44009001	Στο μεταξύ ο Σαύλος συνέχιζε να έχει απειλητικές και φονικές διαθέσεις για τους μαθητές του Κυρίου · πήγε μάλιστα στον αρχιερέα
44009002	και του ζήτησε συστατικές επιστολές για τις συναγωγές στη Δαμασκό . Ήθελε να φέρει δεμένους στην Ιερουσαλήμ όποιους θα ’ βρισκε εκεί να ακολουθούν την οδό του Κυρίου , άντρες και γυναίκες .
44009003	Καθώς πήγαινε και πλησίαζε στην Δαμασκό , ξαφνικά τον φώτισε μια αστραπή από τον ουρανό .
44009004	Αυτός έπεσε στη γη κι άκουσε μια φωνή να του λέει : « Σαούλ , Σαούλ , γιατί με καταδιώκεις ; »
44009005	« Ποιος είσαι , Κύριε ; » ρώτησε . Κι ο Κύριος του απάντησε : « Εγώ είμαι ο Ιησούς , που εσύ τον καταδιώκεις .
44009006	Σήκω όμως και μπες στην πόλη · εκεί θα σου πούνε τι πρέπει να κάνεις » .
44009007	Οι άντρες που συνόδευαν το Σαύλο έμειναν μ ’ ανοιχτό το στόμα , γιατί άκουγαν τη φωνή , δεν έβλεπαν όμως κανένα .
44009008	Αυτός σηκώθηκε πάνω κι ενώ τα μάτια του ήταν ανοιχτά , δεν έβλεπε τίποτε . Οι συνοδοί του τότε τον έπιασαν από το χέρι και τον οδήγησαν στη Δαμασκό .
44009009	Τρεις μέρες ήταν τυφλός . Στο διάστημα αυτό ούτε έφαγε ούτε ήπιε .
44009010	Εκεί στη Δαμασκό ζούσε ένας μαθητής που τον έλεγαν Ανανία . Σ ’ αυτόν φανερώθηκε σε όραμα ο Κύριος και του είπε : « Ανανία ! » Εκείνος απάντησε : « Ορίστε , Κύριε ! »
44009011	« Σήκω » , του λέει ο Κύριος , « και πήγαινε στην οδό που λέγεται Ευθεία . Εκεί , στο σπίτι του Ιούδα , ζήτησε κάποιον από την Ταρσό που λέγεται Σαύλος . Αυτή τη στιγμή προσεύχεται ,
44009012	και είδε σε όραμα κάποιον που λέγεται Ανανίας να μπαίνει και ν ’ ακουμπάει πάνω του το χέρι του για να ξαναβρεί το φως του » .
44009013	Ο Ανανίας απάντησε : « Κύριε , έχω ακούσει από πολλούς πόσα δεινά έχει προκαλέσει αυτός ο άνθρωπος στους πιστούς σου στην Ιερουσαλήμ .
44009014	Κι εδώ που ήρθε , έχει εξουσιοδότηση από τους αρχιερείς να συλλάβει όλους όσοι ομολογούν το όνομά σου » .
44009015	« Πήγαινε » , του λέει ο Κύριος , « γιατί αυτόν εγώ τον διάλεξα για να τον χρησιμοποιήσω ως όργανο που θα με κάνει γνωστό στα έθνη και στους άρχοντές τους , και στον ισραηλιτικό λαό .
44009016	Κι εγώ θα του δείξω πόσα θα πρέπει να πάθει για χάρη του ονόματός μου » .
44009017	Τότε ο Ανανίας έφυγε και πήγε σ ’ εκείνο το σπίτι . Ακούμπησε τα χέρια του πάνω στο Σαούλ και του είπε : « Σαούλ , αδερφέ , ο Κύριος , ο Ιησούς , αυτός που σου φανερώθηκε στο δρόμο καθώς ερχόσουν , με έστειλε για να ξαναβρείς το φως σου και να γεμίσεις με Άγιο Πνεύμα » .
44009018	Αμέσως τότε έπεσαν από τα μάτια του κάτι σαν λέπια και ξαναβρήκε το φως του . Σηκώθηκε , βαφτίστηκε ,
44009019	και κατόπιν έφαγε και συνήλθε . Ο Σαύλος έμεινε μερικές μέρες με τους μαθητές που ήταν στη Δαμασκό .
44009020	Από την πρώτη στιγμή κήρυττε στις συναγωγές ότι ο Ιησούς είναι ο Υιός του Θεού .
44009021	Όλοι όσοι τον άκουγαν έμεναν κατάπληκτοι και έλεγαν : « Μα αυτός δεν είναι εκείνος που καταδίωξε στην Ιερουσαλήμ αυτούς που πιστεύουν στον Ιησού ; Κι εδώ γι ’ αυτό δεν έχει έρθει , για να τους πάει δεμένους στους αρχιερείς ; »
44009022	Ο Σαύλος όμως ενισχυόταν όλο και περισσότερο και δημιουργούσε σύγχυση στους Ιουδαίους που κατοικούσαν στη Δαμασκό , αποδεικνύοντάς τους ότι ο Ιησούς είναι ο Μεσσίας .
44009023	Ύστερα από αρκετές μέρες , οι Ιουδαίοι αποφάσισαν να τον σκοτώσουν .
44009024	Η επιβουλή τους όμως έγινε γνωστή στο Σαύλο . Επιτηρούσαν τις πύλες μέρα και νύχτα για να τον σκοτώσουν .
44009025	Αλλά οι μαθητές του τον πήραν , τον έβαλαν μέσα σ ’ ένα καλάθι και με σχοινί τον κατέβασαν νύχτα από το τείχος .
44009026	Ο Σαύλος πήγε στην Ιερουσαλήμ και προσπαθούσε να συνδεθεί με τους μαθητές . Όλοι όμως τον φοβούνταν και δεν πίστευαν ότι είναι μαθητής .
44009027	Τότε ο Βαρνάβας τον πήρε και τον πήγε στους αποστόλους και τους διηγήθηκε πώς είδε στο δρόμο τον Κύριο , πώς ο Κύριος του μίλησε , και πώς κήρυττε στη Δαμασκό με τόλμη τον Ιησού .
44009028	Έτσι ο Σαύλος συναναστρεφόταν μαζί τους στα Ιεροσόλυμα και κήρυττε με θάρρος τον Κύριο Ιησού .
44009029	Ιδίως μιλούσε και συζητούσε με τους ελληνόφωνους Εβραίους . Αυτοί όμως ήθελαν να τον σκοτώσουν .
44009030	Όταν το έμαθαν οι αδερφοί , τον οδήγησαν στην Καισάρεια κι από ’ κει τον έστειλαν στην Ταρσό .
44009031	Έτσι , λοιπόν , οι εκκλησίες σ ’ όλη την Ιουδαία , τη Γαλιλαία και τη Σαμάρεια είχαν ειρήνη , στερεώνονταν και πορεύονταν με αφοσίωση στον Κύριο , και με την ενίσχυση του Αγίου Πνεύματος πλήθαιναν .
44009032	Περνώντας ο Πέτρος απ ’ όλες αυτές τις εκκλησίες , κατέβηκε και στους χριστιανούς που κατοικούσαν στη Λύδδα .
44009033	Εκεί βρήκε κάποιον άνθρωπο που λεγόταν Αινέας . Αυτός ήταν οχτώ χρόνια κατάκοιτος , επειδή ήταν παράλυτος .
44009034	Ο Πέτρος του είπε : « Αινέα σε γιατρεύει ο Ιησούς Χριστός . Σήκω και στρώσε το κρεβάτι σου » . Κι αυτός αμέσως σηκώθηκε .
44009035	Όλοι όσοι κατοικούσαν στη Λύδδα και στο Σάρωνα τον είδαν και δέχτηκαν τον Ιησού για Κύριό τους .
44009036	Στην Ιόππη ήταν μια μαθήτρια που την έλεγαν Ταβιθά — στα ελληνικά σημαίνει « Δορκάδα » . Αυτή είχε κάνει πολλές αγαθοεργίες και ελεημοσύνες .
44009037	Εκείνες τις μέρες συνέβη να αρρωστήσει και να πεθάνει . Την έλουσαν , λοιπόν , και την έβαλαν στο ανώγειο .
44009038	Η Λύδδα ήταν κοντά στην Ιόππη , και , όταν οι μαθητές άκουσαν ότι ο Πέτρος ήταν εκεί , του έστειλαν δύο άντρες και τον παρακαλούσαν να πάει σ ’ αυτούς όσο γίνεται πιο γρήγορα .
44009039	Αυτός ξεκίνησε και πήγε μαζί τους . Μόλις έφτασε , τον ανέβασαν στο ανώγειο . Αμέσως τον περικύκλωσαν όλες οι χήρες κλαίγοντας και δείχνοντάς του τα ρούχα που είχε φτιάξει γι ’ αυτούς η Δορκάδα όσο ζούσε .
44009040	Ο Πέτρος τότε τους έβγαλε όλους έξω , γονάτισε και προσευχήθηκε . Κατόπιν γύρισε στη νεκρή και της είπε : « Ταβιθά , σήκω πάνω » . Αυτή άνοιξε τα μάτια της , κι όταν είδε τον Πέτρο ανασηκώθηκε .
44009041	Ο Πέτρος της έδωσε το χέρι του και τη σήκωσε . Ύστερα φώναξε τους πιστούς και τις χήρες και τους την παρουσίασε ζωντανή .
44009042	Αυτό έγινε γνωστό σ ’ όλη την Ιόππη , και πολλοί πίστεψαν στον Κύριο .
44009043	Ο Πέτρος έμεινε αρκετές μέρες στην Ιόππη , σε κάποιο Σίμωνα , που ήταν βυρσοδέψης .
44010001	Στην Καισάρεια ζούσε ένας εκατόνταρχος , που λεγόταν Κορνήλιος και υπηρετούσε στη στρατιωτική μονάδα , η οποία ονομαζόταν « Ιταλική » .
44010002	Ήταν ευσεβής και είχε προσχωρήσει στην ιουδαϊκή κοινότητα μαζί με όλη την οικογένειά του . Έδινε πολλές ελεημοσύνες και προσευχόταν συνεχώς στο Θεό .
44010003	Μια μέρα , γύρω στις τρεις το απόγευμα , είδε καθαρά σε όραμα έναν άγγελο του Θεού να μπαίνει στο σπίτι του , να τον πλησιάζει και να του λέει : « Κορνήλιε ! »
44010004	Αυτός τον κοίταξε τρομαγμένος και είπε : « Τι είναι , Κύριε ; » Ο άγγελος του είπε : « Οι προσευχές σου και οι ελεημοσύνες σου ανέβηκαν μπροστά στο Θεό , κι ο Θεός δε σε ξεχνάει .
44010005	Τώρα λοιπόν στείλε στην Ιόππη ανθρώπους να καλέσουν εδώ κάποιον Σίμωνα , που λέγεται και Πέτρος .
44010006	Αυτός φιλοξενείται σε κάποιον Σίμωνα βυρσοδέψη , που έχει το σπίτι του κοντά στη θάλασσα » .
44010007	Όταν έφυγε ο άγγελος που μιλούσε στον Κορνήλιο , αυτός φώναξε δύο από τους υπηρέτες του και ένα στρατιώτη ευσεβή , απ ’ αυτούς που ήταν στην υπηρεσία του ·
44010008	τους τα διηγήθηκε όλα και τους έστειλε στην Ιόππη .
44010009	Την άλλη μέρα , ενώ εκείνοι ακόμα οδοιπορούσαν και κόντευαν να φτάσουν στην πόλη , ο Πέτρος ανέβηκε στο υπερώο γύρω στο μεσημέρι για να προσευχηθεί .
44010010	Εκεί πείνασε και ήθελε να φάει . Ενώ ετοίμαζαν το φαγητό , είδε σε έκσταση ένα όραμα :
44010011	Είδε πως άνοιξε ο ουρανός και ένα πράγμα σαν μεγάλο σεντόνι , με δεμένες τις τέσσερις άκρες , κατέβαινε στη γη .
44010012	Μέσα σ ’ αυτό υπήρχαν όλα τα τετράποδα της γης , τα θηρία , τα ερπετά και τα πουλιά του ουρανού .
44010013	Μια φωνή τότε του είπε : « Σήκω , Πέτρο , σφάξε και φάγε » .
44010014	Ο Πέτρος όμως απάντησε : « Ποτέ , Κύριε ! Αφού ποτέ στη ζωή μου δεν έφαγα κάτι απαγορευμένο ή ακάθαρτο » .
44010015	Η φωνή τού μίλησε για δεύτερη φορά : « Αυτά που ο Θεός καθάρισε , εσύ μην τα θεωρείς ακάθαρτα » .
44010016	Αυτό έγινε τρεις φορές , κι ύστερα , αυτό που έβλεπε εξαφανίστηκε στον ουρανό .
44010017	Καθώς ο Πέτρος σκεφτόταν και απορούσε τι να σήμαινε το όραμα που είδε , οι απεσταλμένοι του Κορνήλιου είχαν ρωτήσει και είχαν βρει το σπίτι του Σίμωνα και τώρα στέκονταν μπροστά στην εξώπορτα .
44010018	Φώναξαν δυνατά και ζητούσαν να μάθουν αν φιλοξενούσαν εκεί το Σίμωνα που λεγόταν και Πέτρος .
44010019	Κι ενώ ο Πέτρος γύριζε ακόμη στο νου του το όραμα , του είπε το Άγιο Πνεύμα : « Τρεις άντρες σε ζητούν .
44010020	Κατέβα αμέσως και πήγαινε μαζί τους χωρίς κανένα δισταγμό , γιατί τους έχω στείλει εγώ » .
44010021	Ο Πέτρος κατέβηκε , πλησίασε τους άντρες και τους είπε : « Εγώ είμαι αυτός που ζητάτε . Για ποιο λόγο ήρθατε εδώ ; »
44010022	Αυτοί απάντησαν : « Ο Κορνήλιος , ο εκατόνταρχος , ένας άνθρωπος ευλαβής , που λατρεύει το Θεό και εκτιμάται από όλον τον ιουδαϊκό λαό , πήρε εντολή από έναν άγγελο του Θεού να στείλει να σε καλέσει στο σπίτι του και ν ’ ακούσει από σένα αυτά που έχεις να του πεις » .
44010023	Ο Πέτρος κάλεσε τους απεσταλμένους στο σπίτι και τους φιλοξένησε . Την άλλη μέρα πήρε το δρόμο μαζί τους . Τον συνόδευαν και μερικοί από τους αδερφούς που έμεναν στην Ιόππη .
44010024	Την παραπάνω μέρα έφτασαν στην Καισάρεια . Ο Κορνήλιος στο μεταξύ τους περίμενε , κι είχε μαζέψει στο σπίτι τούς συγγενείς του και τους πιο στενούς του φίλους .
44010025	Όπως έμπαινε ο Πέτρος , έτρεξε ο Κορνήλιος να τον προϋπαντήσει · έπεσε στα πόδια του και τον προσκύνησε .
44010026	Ο Πέτρος τον σήκωσε λέγοντας : « Σήκω πάνω . Κι εγώ άνθρωπος είμαι » .
44010027	Μιλώντας μαζί του , μπήκε στο σπίτι , όπου βρήκε πολλούς μαζεμένους .
44010028	« Εσείς ξέρετε » , τους λέει , « ότι δεν επιτρέπεται από το νόμο σ ’ έναν Ιουδαίο να συναναστρέφεται έναν μη Ιουδαίο ή να μπαίνει στο σπίτι του . Εμένα όμως μου έδειξε ο Θεός ότι κανέναν άνθρωπο δεν πρέπει να τον θεωρούμε μολυσμένο ή ακάθαρτο .
44010029	Γι ’ αυτό και ήρθα χωρίς αντιρρήσεις όταν στείλατε να με καλέσετε . Πέστε μου , λοιπόν , για ποιο λόγο με καλέσατε εδώ ; »
44010030	Τότε ο Κορνήλιος του αποκρίθηκε : « Πριν από τρεις μέρες , νήστευα από το πρωί ως αυτή την ώρα . Στις τρεις το απόγευμα προσευχόμουνα στο σπίτι μου , όταν είδα κάποιον να στέκεται μπροστά μου με ρούχα που λάμπανε
44010031	και να μου λέει : “ Κορνήλιε , ο Θεός άκουσε την προσευχή σου και πρόσεξε τις ελεημοσύνες σου .
44010032	Γι ’ αυτό στείλε στην Ιόππη να φωνάξεις το Σίμωνα που λέγεται και Πέτρος . Αυτός φιλοξενείται στο σπίτι του Σίμωνα του βυρσοδέψη , κοντά στη θάλασσα . Όταν θα ’ ρθεί , θα σου πει τι πρέπει να κάνεις ” .
44010033	Αμέσως τότε εγώ έστειλα και σε κάλεσα , κι έκανες καλά που ήρθες . Τώρα , λοιπόν , όλοι εμείς είμαστε συγκεντρωμένοι ενώπιον του Θεού , για ν ’ ακούσουμε όλα όσα σ ’ έχει διατάξει ο Θεός να μας πεις » .
44010034	Ο Πέτρος τότε έλαβε το λόγο και είπε : « Αλήθεια , τώρα καταλαβαίνω ότι ο Θεός δεν κάνει διακρίσεις ,
44010035	αλλά δέχεται τον καθένα , σ ’ όποιον λαό κι αν ανήκει , αρκεί να τον σέβεται και να ζει σύμφωνα με το θέλημά του .
44010036	Έστειλε στον ισραηλιτικό λαό το λόγο του κι έφερε το χαρμόσυνο άγγελμα της ειρήνης μέσω του Ιησού Χριστού , που είναι ο Κύριος των πάντων .
44010037	Εσείς έχετε μάθει για το γεγονός που διαδόθηκε σ ’ όλη την Ιουδαία , αρχίζοντας από τη Γαλιλαία , μετά το βάπτισμα που κήρυξε ο Ιωάννης .
44010038	Μάθατε για τον Ιησού από τη Ναζαρέτ , που τον έχρισε ο Θεός με Άγιο Πνεύμα και με δύναμη . Παντού όπου πέρασε , ευεργετούσε και γιάτρευε όλους όσους κατατυραννούσε ο διάβολος , γιατί ο Θεός ήταν μαζί του .
44010039	Εμείς είμαστε μάρτυρες για όλα αυτά που έκανε , και στην ύπαιθρο της Ιουδαίας και στην Ιερουσαλήμ . Αυτόν τον θανάτωσαν καρφώνοντάς τον στο σταυρό .
44010040	Ο Θεός όμως την τρίτη μέρα τον ανέστησε , κι έκανε να τον δουν αναστημένον
44010041	όχι όλος ο λαός , αλλά οι μάρτυρες που ο Θεός τούς είχε διαλέξει από πριν , δηλαδή εμείς , που φάγαμε και ήπιαμε μαζί του μετά την ανάστασή του από τους νεκρούς .
44010042	Αυτός μας έδωσε εντολή να κηρύξουμε στο λαό και να μαρτυρήσουμε ότι αυτός είναι ο ορισμένος από το Θεό κριτής των ζωντανών και των νεκρών .
44010043	Όλοι οι προφήτες βεβαιώνουν γι ’ αυτόν , ότι καθένας που πιστεύει σ ’ αυτόν θα λάβει μέσω αυτού τη συγχώρηση των αμαρτιών του » .
44010044	Ενώ ακόμη ο Πέτρος έλεγε αυτά τα λόγια , κατέβηκε το Άγιο Πνεύμα πάνω σε όλους όσοι άκουγαν το κήρυγμα .
44010045	Οι πιστοί που προέρχονταν από τους Ιουδαίους και είχαν έρθει μαζί με τον Πέτρο , έμειναν κατάπληκτοι βλέποντας να δίνεται και στους εθνικούς πλούσια η δωρεά του Αγίου Πνεύματος .
44010046	Γιατί τους άκουγαν να μιλούν γλώσσες και να δοξάζουν το Θεό .
44010047	Τότε ο Πέτρος είπε : « Ποιος μπορεί να εμποδίσει να βαφτιστούν με νερό αυτοί , που έλαβαν το Άγιο Πνεύμα όπως κι εμείς ; »
44010048	Διέταξε , λοιπόν , να βαφτιστούν στο όνομα του Κυρίου . Τότε τον παρακάλεσαν να μείνει μαζί τους μερικές μέρες .
44011001	Οι απόστολοι και οι χριστιανοί που ήταν στην Ιουδαία άκουσαν ότι και οι εθνικοί δέχτηκαν το λόγο του Θεού .
44011002	Όταν , λοιπόν , ο Πέτρος ανέβηκε στην Ιερουσαλήμ , τον κατηγορούσαν οι ιουδαϊκής καταγωγής χριστιανοί
44011003	και του έλεγαν : « Πήγες σε ανθρώπους εθνικούς και έφαγες μαζί τους » .
44011004	Τότε ο Πέτρος άρχισε να τους εκθέτει τα γεγονότα με τη σειρά :
44011005	« Όταν βρισκόμουν στην Ιόππη » , τους είπε , « είδα , ενώ προσευχόμουν , ένα όραμα : είδα να κατεβαίνει από τον ουρανό κάτι σαν ένα μεγάλο σεντόνι πιασμένο από τις τέσσερις άκρες του και να έρχεται ως εμένα .
44011006	Όταν κοίταξα καλά τι είχε μέσα , είδα τα τετράποδα της γης και τα θηρία και τα ερπετά και τα πουλιά του ουρανού .
44011007	Τότε άκουσα μια φωνή που έλεγε : “ Πέτρο , σήκω , σφάξε και φάγε ” .
44011008	Εγώ είπα : “ ποτέ , Κύριε ! Αφού ποτέ στη ζωή μου δεν έβαλα στο στόμα μου κάτι απαγορευμένο ή ακάθαρτο ” .
44011009	Η φωνή από τον ουρανό μού μίλησε για δεύτερη φορά : “ αυτά που ο Θεός καθάρισε , εσύ να μην τα θεωρείς ακάθαρτα ” .
44011010	Αυτό έγινε τρεις φορές , κι ύστερα όλα εξαφανίστηκαν στον ουρανό .
44011011	Την ίδια στιγμή , στάθηκαν μπροστά στο σπίτι που έμενα τρεις άντρες , σταλμένοι από την Καισάρεια για να με βρουν .
44011012	Το Άγιο Πνεύμα μού είπε να πάω μαζί τους , χωρίς να διστάσω καθόλου . Μαζί μου ήρθαν και αυτοί οι έξι αδερφοί , και πήγαμε στο σπίτι του Κορνήλιου .
44011013	Αυτός μας διηγήθηκε πως είχε δει έναν άγγελο που ήρθε στο σπίτι του και του είπε : “ στείλε ανθρώπους στην Ιόππη και κάλεσε το Σίμωνα , που λέγεται και Πέτρος .
44011014	Αυτός θα σου πει πράγματα που , αν τ ’ ακολουθήσεις , θα σωθείς κι εσύ και όλο σου το σπίτι ” .
44011015	Όταν εγώ άρχισα να μιλάω κατέβηκε το Άγιο Πνεύμα πάνω τους , όπως είχε έρθει και σ ’ εμάς στην αρχή .
44011016	Τότε θυμήθηκα αυτά που έλεγε ο Κύριος : “ ο Ιωάννης βάφτιζε με νερό , εσείς όμως θα βαφτιστείτε με το Άγιο Πνεύμα ” .
44011017	Εφόσον , λοιπόν , ο Θεός το δώρο που έδωσε σ ’ εμάς το έδωσε και σ ’ αυτούς , μόλις δέχτηκαν τον Ιησού Χριστό για Κύριό τους , ποιος ήμουν εγώ που θα μπορούσα να εμποδίσω το Θεό ; »
44011018	Όταν τ ’ άκουσαν αυτά ησύχασαν και δόξασαν το Θεό λέγοντας : « Άρα , λοιπόν , και στους εθνικούς έδωσε ο Θεός τη δυνατότητα να μετανοήσουν και να κερδίσουν την αληθινή ζωή » .
44011019	Οι χριστιανοί που είχαν διασκορπιστεί από τα Ιεροσόλυμα , μετά το διωγμό που ακολούθησε το λιθοβολισμό του Στεφάνου , έφτασαν ως τη Φοινίκη , την Κύπρο και την Αντιόχεια . Σε κανέναν δεν κήρυτταν για το Χριστό παρά μόνο στους Ιουδαίους .
44011020	Ανάμεσά τους ήταν και μερικοί Κύπριοι και Κυρηναίοι , που είχαν έρθει στην Αντιόχεια και κήρυτταν στους ελληνόφωνους Ιουδαίους το χαρμόσυνο μήνυμα , ότι ο Ιησούς είναι ο Κύριος .
44011021	Η δύναμη του Κυρίου ήταν μαζί τους , και πολλοί ήταν εκείνοι που πίστεψαν και δέχτηκαν τον Ιησού για Κύριό τους .
44011022	Οι ειδήσεις γι ’ αυτά έφτασαν και στην εκκλησία των Ιεροσολύμων · έτσι έστειλαν το Βαρνάβα να πάει στην Αντιόχεια .
44011023	Αυτός , όταν έφτασε εκεί και είδε το έργο της χάριτος του Θεού , χάρηκε και τους συμβούλευε όλους να μένουν αφοσιωμένοι στον Κύριο με όλη τους την καρδιά .
44011024	Ο Βαρνάβας ήταν άνθρωπος αγαθός και γεμάτος Άγιο Πνεύμα και πίστη . Έτσι , πολύς κόσμος προστέθηκε στους πιστούς του Κυρίου .
44011025	Ύστερα ο Βαρνάβας πήγε στην Ταρσό για να αναζητήσει το Σαύλο . Όταν τον βρήκε , τον έφερε στην Αντιόχεια .
44011026	Εκεί συμμετείχαν στις συνάξεις της εκκλησίας για έναν ολόκληρο χρόνο και δίδαξαν πολύν κόσμο . Επίσης στην Αντιόχεια για πρώτη φορά ονομάστηκαν οι μαθητές του Ιησού « χριστιανοί » .
44011027	Εκείνες τις μέρες κατέβηκαν από τα Ιεροσόλυμα προφήτες στην Αντιόχεια .
44011028	Ένας απ ’ αυτούς , που τον έλεγαν Άγαβο , προανάγγειλε με το φωτισμό του Αγίου Πνεύματος ότι θα πέσει σ ’ όλη την οικουμένη μεγάλη πείνα , πράγμα που έγινε όταν αυτοκράτορας ήταν ο Κλαύδιος .
44011029	Οι χριστιανοί στην Αντιόχεια αποφάσισαν να στείλουν βοήθεια στους αδερφούς που κατοικούσαν στην Ιουδαία , ό , τι μπορούσε ο καθένας .
44011030	Αυτό κι έκαναν : έστειλαν τη βοήθειά τους με το Βαρνάβα και το Σαύλο στους πρεσβυτέρους των Ιεροσολύμων .
44012001	Εκείνη την εποχή , ο βασιλιάς Ηρώδης άρχισε το διωγμό εναντίον μερικών μελών της εκκλησίας .
44012002	Πρώτα αποκεφάλισε τον Ιάκωβο , τον αδερφό του Ιωάννη .
44012003	Όταν είδε ότι αυτό άρεσε στους Ιουδαίους , αποφάσισε στη συνέχεια να συλλάβει και τον Πέτρο . Αυτό έγινε τις μέρες του Πάσχα .
44012004	Τον συνέλαβε , λοιπόν , και τον έριξε στη φυλακή , κι έβαλε να τον φυλάνε διαδοχικά τέσσερις ομάδες από τέσσερις στρατιώτες στην κάθε μια , σκοπεύοντας να τον φέρει σε δημόσια δίκη μετά το Πάσχα .
44012005	Ενώ ο Πέτρος ήταν στη φυλακή , η εκκλησία προσευχόταν αδιάκοπα στο Θεό γι ’ αυτόν .
44012006	Τη νύχτα που ο Ηρώδης επρόκειτο να φέρει τον Πέτρο , εκείνος κοιμόταν ανάμεσα σε δυο στρατιώτες , δεμένος με δυο αλυσίδες , και δυο φύλακες μπροστά στην πόρτα φύλαγαν σκοπιά .
44012007	Ξαφνικά φανερώθηκε ένας άγγελος Κυρίου κι ένα φως έλαμψε στο κελί . Ο άγγελος ξύπνησε τον Πέτρο σκουντώντας τον στο πλευρό και του είπε : « Σήκω γρήγορα » . Αμέσως έπεσαν οι αλυσίδες από τα χέρια του .
44012008	Ο άγγελος συνέχισε : « Βάλε τη ζώνη σου και τα σανδάλια σου » . Ο Πέτρος το έκανε . Ύστερα του λέει ο άγγελος : « Βάλε το ιμάτιό σου κι ακολούθησέ με » .
44012009	Ο Πέτρος τον ακολούθησε και βγήκε έξω . Δεν καταλάβαινε ότι συνέβαιναν πραγματικά αυτά που γίνονταν μέσω του αγγέλου , αλλά νόμισε ότι έβλεπε όραμα .
44012010	Πέρασαν την πρώτη φρουρά και τη δεύτερη κι έφτασαν στη σιδερένια πύλη που βγάζει στην πόλη . Η πύλη άνοιξε από μόνη της , και βγήκαν έξω . Πέρασαν ένα στενό , κι αμέσως ο άγγελος εξαφανίστηκε .
44012011	Τότε ο Πέτρος συνήλθε και είπε : « Τώρα κατάλαβα πραγματικά ότι ο Κύριος έστειλε τον άγγελό του και με γλίτωσε από τα χέρια του Ηρώδη και απ ’ αυτό που οι Ιουδαίοι περίμεναν να πάθω ! »
44012012	Όταν κατάλαβε πού ήταν , πήγε στο σπίτι της Μαρίας , μητέρας του Ιωάννη , που τον έλεγαν και Μάρκο . Εκεί ήταν μαζεμένοι αρκετοί και προσεύχονταν .
44012013	Χτύπησε την εξώπορτα και βγήκε μια υπηρέτρια , η Ρόδη , να δει ποιος είναι .
44012014	Όταν αναγνώρισε τη φωνή του Πέτρου , από τη χαρά της δεν άνοιξε την πόρτα , αλλά έτρεξε μέσα αναγγέλλοντας ότι ο Πέτρος στέκεται μπροστά στην εξώπορτα .
44012015	Αυτοί της είπαν : « Είσαι τρελή ! » Εκείνη όμως επέμενε ότι ήταν αλήθεια . Αυτοί έλεγαν : « Είναι ο άγγελός του » .
44012016	Ο Πέτρος στο μεταξύ χτυπούσε επίμονα . Επιτέλους του άνοιξαν κι όταν τον είδαν έμειναν κατάπληκτοι .
44012017	Αυτός τους έκανε νόημα με το χέρι να σωπάσουν και τους διηγήθηκε πώς ο Κύριος τον έβγαλε από τη φυλακή . « Διηγηθείτε τα αυτά στον Ιάκωβο και στους αδερφούς » , συμπλήρωσε . Ύστερα έφυγε από τα Ιεροσόλυμα και πήγε σε άλλον τόπο .
44012018	Όταν ξημέρωσε , έγινε μεγάλη αναστάτωση στους στρατιώτες , για το τι άραγε να έγινε ο Πέτρος .
44012019	Ο Ηρώδης διέταξε να ψάξουν να τον βρουν και , επειδή δεν τον βρήκε , ανέκρινε τους φύλακες και διέταξε να τους εκτελέσουν . Ύστερα κατέβηκε από την Ιουδαία και έμενε στην Καισάρεια .
44012020	Ο Ηρώδης ήταν σε διαμάχη με τους κατοίκους της Τύρου και της Σιδώνας . Εκείνοι αποφάσισαν από κοινού και έστειλαν αντιπροσώπους σ ’ αυτόν . Κατόρθωσαν να πάρουν με το μέρος τους και το Βλάστο , που ήταν ανώτερος αυλικός του βασιλιά , και μέσω αυτού ζητούσαν να συνδιαλλαγούν , γιατί οι προμήθειές τους σε τρόφιμα έρχονταν από τη χώρα του βασιλιά .
44012021	Τη μέρα που όρισε για να εξετάσει το ζήτημα , ο Ηρώδης ντύθηκε τη βασιλική του στολή , κάθισε στο θρόνο και άρχισε να αγορεύει σ ’ αυτούς .
44012022	Ο λαός επευφημούσε : « Θεός μιλάει και όχι άνθρωπος ! »
44012023	Αμέσως τότε , επειδή δέχτηκε να δοξαστεί σαν θεός και δεν έδωσε την τιμή στο Θεό , τον χτύπησε ένας άγγελος του Κυρίου με μια ξαφνική αρρώστια : γέμισε σκουλήκια και πέθανε .
44012024	Ενώ γίνονταν αυτά , η διάδοση του λόγου του Θεού προόδευε και οι οπαδοί του πλήθαιναν .
44012025	Στο μεταξύ ο Βαρνάβας και ο Σαύλος , αφού τελείωσαν στην Ιερουσαλήμ την υπηρεσία που τους είχε ανατεθεί , γύρισαν στην Αντιόχεια , παίρνοντας μαζί τους και τον Ιωάννη , που είχε πάρει το όνομα Μάρκος .
44013001	Στην εκκλησία της Αντιόχειας υπήρχαν μερικοί προφήτες και δάσκαλοι , ο Βαρνάβας , ο Συμεών που λεγόταν και Νίγερ , ο Λούκιος ο Κυρηναίος , ο Μαναήν , που είχε μεγαλώσει μαζί με τον Ηρώδη τον τετράρχη , και ο Σαύλος .
44013002	Κάποτε , ενώ αυτοί βρίσκονταν σε λειτουργική σύναξη λατρεύοντας τον Κύριο και νηστεύοντας , είπε το Άγιο Πνεύμα : « Να μου ξεχωρίσετε το Βαρνάβα και το Σαύλο για το έργο , για το οποίο τους έχω καλέσει » .
44013003	Τότε , αφού και πάλι νήστεψαν και προσευχήθηκαν , έβαλαν τα χέρια πάνω σ ’ αυτούς και τους απέστειλαν .
44013004	Έτσι , λοιπόν αυτοί , σταλμένοι από το Άγιο Πνεύμα , κατέβηκαν στη Σελεύκεια κι από ’ κει με πλοίο πήγαν στην Κύπρο .
44013005	Όταν έφτασαν στη Σαλαμίνα της Κύπρου , κήρυτταν το λόγο του Θεού στις συναγωγές των Ιουδαίων . Βοηθό είχαν μαζί τους τον Ιωάννη .
44013006	Αφού διέσχισαν το νησί , έφτασαν στην Πάφο . Εκεί βρήκαν κάποιον μάγο και ψευδοπροφήτη Ιουδαίο , που λεγόταν Βαριησούς .
44013007	Αυτός ήταν φίλος του ανθύπατου Σεργίου Παύλου , που ήταν άνθρωπος συνετός . Ο Σέργιος Παύλος προσκάλεσε το Βαρνάβα και το Σαύλο και ζήτησε ν ’ ακούσει το λόγο του Θεού .
44013008	Αλλά ο Ελύμας ο μάγος — γιατί έτσι μεταφράζεται το όνομά του — τους αντιστεκόταν και προσπαθούσε να εμποδίσει τον ανθύπατο να πιστέψει .
44013009	Τότε ο Σαύλος , που λεγόταν και Παύλος , πλημμύρισε από το Άγιο Πνεύμα , τον κοίταξε διαπεραστικά
44013010	και του είπε : « Γιε του διαβόλου ! Είσαι γεμάτος από κάθε είδους πονηριά και ραδιουργία και πολεμάς καθετί το καλό . Δε θα πάψεις να διαστρεβλώνεις τους ίσιους δρόμους του Θεού ;
44013011	Τώρα το χέρι του Κυρίου θα πέσει πάνω σου : θα τυφλωθείς και για ένα διάστημα δε θα βλέπεις τον ήλιο » . Την ίδια στιγμή έπεσε πάνω του ομίχλη και σκοτάδι κι άρχισε να περιφέρεται εδώ κι εκεί ζητώντας να τον χειραγωγήσουν .
44013012	Τότε ο ανθύπατος , όταν είδε αυτό που έγινε , πίστεψε , γιατί ήταν βαθιά εντυπωσιασμένος από τη δύναμη που είχε η διδασκαλία του Κυρίου .
44013013	Ο Παύλος και η συνοδεία του έφυγαν με πλοίο από την Πάφο και ήρθαν στην Πέργη της Παμφυλίας . Ο Ιωάννης όμως τους άφησε και γύρισε πίσω στα Ιεροσόλυμα .
44013014	Αυτοί διέσχισαν την περιοχή , κι από την Πέργη έφτασαν στην Αντιόχεια της Πισιδίας . Το Σάββατο πήγαν στη συναγωγή και κάθισαν .
44013015	Μετά την ανάγνωση των περικοπών από το νόμο και τους προφήτες , οι αρχισυνάγωγοι έστειλαν και τους είπαν : « Αδερφοί , αν έχετε να πείτε στο λαό κανένα λόγο ενισχυτικό , μιλήστε » .
44013016	Τότε ο Παύλος σηκώθηκε , έκανε νόημα με το χέρι να γίνει ησυχία , και είπε : « Ισραηλίτες , κι εσείς οι άλλοι που λατρεύετε τον ένα Θεό , ακούστε με ·
44013017	ο Θεός του λαού τούτου , του Ισραήλ , διάλεξε τους προγόνους μας και τους έκανε ένα μεγάλο λαό , ενώ ακόμα ήταν ξένοι στην Αίγυπτο . Με την μεγάλη δύναμή του τους έβγαλε από ’ κει
44013018	και υπέμεινε τη διαγωγή τους σαράντα χρόνια στην έρημο .
44013019	Εξολόθρεψε εφτά έθνη στη Χαναάν και τους έδωσε κληρονομιά τη γη τους .
44013020	Ύστερα από τετρακόσια πενήντα χρόνια τούς έδωσε Κριτές , μέχρι τον προφήτη Σαμουήλ .
44013021	Από ’ κει κι έπειτα ζήτησαν βασιλιά , κι ο Θεός τούς έδωσε το Σαούλ , γιο του Κις , από τη φυλή Βενιαμίν , για σαράντα χρόνια .
44013022	Ύστερα τον καθαίρεσε , ανέδειξε βασιλιά τους το Δαβίδ κι έδωσε τη μαρτυρία του γι ’ αυτόν λέγοντας : “ βρήκα το Δαβίδ , γιο του Ιεσσαί , όπως τον θέλει η καρδιά μου · αυτός θα πραγματοποιήσει όλα όσα εγώ θέλω ” .
44013023	Κι όπως το είχε υποσχεθεί , έφερε ο Θεός τη σωτηρία στον Ισραήλ με έναν απόγονο του Δαβίδ , τον Ιησού .
44013024	Προηγουμένως , πριν αρχίσει ο Ιησούς τη δημόσια δράση του , είχε κηρύξει ο Ιωάννης σ ’ όλον το λαό του Ισραήλ να μετανοήσουν και να βαφτιστούν .
44013025	Κι όταν πια ο Ιωάννης κόντευε να τελειώσει το έργο του , έλεγε : “ ποιος νομίζετε πως είμαι ; Δεν είμαι εγώ αυτός που περιμένετε · αυτός έρχεται ύστερα από μένα , κι εγώ δεν είμαι άξιος ούτε να λύσω τα υποδήματα από τα πόδια του ” .
44013026	» Αδέρφια , απόγονοι του Αβραάμ και οι άλλοι εδώ που σέβεστε τον ένα Θεό : σ ’ εσάς στάλθηκε το μήνυμα της σωτηρίας αυτής , για την οποία σας μιλάω .
44013027	Οι κάτοικοι της Ιερουσαλήμ και οι άρχοντές τους δεν κατάλαβαν ούτε ποιος είναι ο Ιησούς ούτε τα λόγια των προφητών που διαβάζονται κάθε Σάββατο , αλλά , χωρίς να το ξέρουν , τα εκπλήρωσαν καταδικάζοντας τον Ιησού .
44013028	Αν και δε βρήκαν καμιά αιτία για να τον καταδικάσουν σε θάνατο , ζήτησαν από τον Πιλάτο να θανατωθεί .
44013029	Κι όταν εκτέλεσαν όλα όσα είχαν προφητέψει οι Γραφές γι ’ αυτόν , τον κατέβασαν από το σταυρό και τον έβαλαν σ ’ ένα μνήμα .
44013030	Ο Θεός όμως τον ανέστησε από τους νεκρούς .
44013031	Τότε αυτός για πολλές μέρες συνέχεια φανερωνόταν σ ’ εκείνους που είχαν ανεβεί μαζί του από τη Γαλιλαία στα Ιεροσόλυμα . Αυτοί είναι μάρτυρες της ανάστασής του μπροστά στο λαό .
44013032	» Έτσι κι εμείς σας φέρνουμε το χαρμόσυνο μήνυμα , ότι την υπόσχεση που έδωσε ο Θεός στους προγόνους μας , την εκπλήρωσε στα παιδιά τους — σ ’ εμάς : ανέστησε τον Ιησού ,
44013033	όπως είναι γραμμένο στο δεύτερο Ψαλμό : Υιός μου είσ ’ εσύ , εγώ σήμερα σε γέννησα .
44013034	 Το ότι τον ανέστησε από τους νεκρούς και δεν πρόκειται ποτέ πια να επιστρέψει στη φθορά του θανάτου , το έχει πει με τα παρακάτω λόγια : Θα σας δώσω τα άγια δώρα που υποσχέθηκα στο Δαβίδ , δώρα που δε χάνονται ποτέ .
44013035	 Γι ’ αυτό λέει κι αλλού ο Δαβίδ : Δε θ ’ αφήσεις να δει φθορά ο αφιερωμένος σ ’ εσένα δούλος σου .
44013036	 Κι όσο για το Δαβίδ , αυτός υπηρέτησε το θέλημα του Θεού στη γενιά του κι ύστερα πέθανε , θάφτηκε δίπλα στους προγόνους του και γνώρισε τη φθορά του θανάτου .
44013037	 Αυτός όμως που ο Θεός τον ανέστησε , δε γνώρισε τη φθορά του θανάτου .
44013038	 Μάθετε , λοιπόν , αδέρφια , ότι μέσω αυτού σας προσφέρεται συγχώρηση των αμαρτιών .
44013039	 Και λυτρώνεται καθένας που τον εμπιστεύεται απ ’ όλα εκείνα απ ’ όσα δεν μπορέσατε να λυτρωθείτε με το νόμο του Μωυσή .
44013040	 Προσέξτε , λοιπόν , μην έρθει πάνω σας αυτό που είπαν οι προφήτες :
44013041	Κοιτάξτε εσείς , οι καταφρονητές , θαυμάστε κι αφανιστείτε ! Γιατί εγώ ετοιμάζω κάτι μεγάλο στις μέρες σας , κάτι που θα σας το διηγούνται και δεν θα το πιστεύετε » .
44013042	Καθώς ο Παύλος και ο Βαρνάβας έφευγαν από τη συναγωγή των Ιουδαίων , οι εθνικοί τους παρακαλούσαν να τους εξηγηθούν τα λόγια αυτά το επόμενο Σάββατο .
44013043	Κι όταν διαλύθηκε η σύναξη , πολλοί από τους Ιουδαίους και τους προσήλυτους στον Ιουδαϊσμό ακολούθησαν τον Παύλο και το Βαρνάβα . Αυτοί τους ανέπτυσσαν τα προηγούμενα και τους έπειθαν να μένουν σταθεροί στη χάρη που τους πρόσφερε ο Θεός .
44013044	Το επόμενο Σάββατο , ολόκληρη σχεδόν η πόλη μαζεύτηκε για ν ’ ακούσουν το λόγο του Κυρίου .
44013045	Όταν είδαν οι Ιουδαίοι το πλήθος , κυριεύτηκαν από φθόνο · αντιμιλούσαν σ ’ αυτά που έλεγε ο Παύλος και βλασφημούσαν .
44013046	Τότε ο Παύλος και ο Βαρνάβας τους μίλησαν με παρρησία και τους είπαν : « Έπρεπε να κηρύξουμε το λόγο του Θεού πρώτα σ ’ εσάς . Επειδή όμως τον αντικρούετε και καταδικάζετε τον εαυτό σας να μην αξιωθεί την αιώνια ζωή , γι ’ αυτό κι εμείς στρεφόμαστε στους εθνικούς .
44013047	Αυτή την εντολή άλλωστε μας έδωσε ο Κύριος : Εσένα έχω ορίσει φως για τα έθνη , για να φέρεις τη σωτηρία ως τα πέρατα της γης » .
44013048	 Καθώς τ ’ άκουγαν αυτά οι εθνικοί , χαίρονταν και δέχονταν το λόγο του Κυρίου · και πίστεψαν όσοι ήταν ταγμένοι για την αιώνια ζωή .
44013049	Ο λόγος του Κυρίου διαδιδόταν σ ’ όλη τη χώρα .
44013050	Οι Ιουδαίοι όμως παρότρυναν τις προσήλυτες γυναίκες της ανώτερης τάξης και τους προκρίτους της πόλης , ξεσήκωσαν διωγμό εναντίον του Παύλου και του Βαρνάβα και τους έβγαλαν έξω από τα σύνορά τους .
44013051	Αυτοί τότε τίναξαν τη σκόνη από τα πόδια τους ενάντιά τους και ήρθαν στο Ικόνιο .
44013052	Και οι χριστιανοί στην Αντιόχεια ήταν γεμάτοι χαρά και Άγιο Πνεύμα .
44014001	Στο Ικόνιο ξαναπήγαν στη συναγωγή των Ιουδαίων και μίλησαν τόσο πειστικά , ώστε πίστεψαν πλήθος πολύ Ιουδαίων και εθνικών .
44014002	Οι Ιουδαίοι όμως που δεν πίστευαν ξεσήκωσαν και γέμισαν με κακή διάθεση τις ψυχές των εθνικών εναντίον των χριστιανών .
44014003	Παρ ’ όλα αυτά , ο Παύλος και ο Βαρνάβας έμειναν αρκετόν καιρό στην πόλη . Κήρυτταν με παρρησία έχοντας εμπιστοσύνη στον Κύριο , ο οποίος βεβαίωνε το μήνυμα της σωτήριας χάρης του , με τα εκπληκτικά θαύματα που τους έδινε τη δύναμη να κάνουν .
44014004	Ο πληθυσμός της πόλης είχε διχαστεί : άλλοι ήταν με τους Ιουδαίους , άλλοι με τους αποστόλους .
44014005	Κι όταν η κατάσταση έφτασε στο απροχώρητο και οι εθνικοί με τους Ιουδαίους και τους άρχοντές τους ετοιμάζονταν να τους κακοποιήσουν και να τους λιθοβολήσουν ,
44014006	αυτοί το κατάλαβαν και κατέφυγαν στις πόλεις της Λυκαονίας , Λύστρα και Δέρβη , και στη γύρω περιοχή τους .
44014007	Εκεί κήρυτταν το ευαγγέλιο .
44014008	Στα Λύστρα ήταν ένας άνθρωπος με παράλυτα πόδια , κουτσός εκ γενετής · ποτέ στη ζωή του δεν είχε περπατήσει .
44014009	Αυτός καθόταν κι άκουγε τον Παύλο που μιλούσε . Ο Παύλος τον κοίταξε καλά και είδε ότι έχει την πίστη πως θα γιατρευτεί .
44014010	Του είπε λοιπόν με δυνατή φωνή : « Σήκω όρθιος στα πόδια σου ! » Ο άνθρωπος πήδηξε πάνω κι άρχισε να περπατάει .
44014011	Τα πλήθη , βλέποντας αυτό που έκανε ο Παύλος , φώναζαν δυνατά στη λυκαονική τους γλώσσα κι έλεγαν : « Οι θεοί πήραν τη μορφή ανθρώπων και κατέβηκαν σ ’ εμάς ! »
44014012	Και ονόμαζαν το Βαρνάβα Δία και τον Παύλο Ερμή , γιατί αυτός κυρίως μιλούσε .
44014013	Ο ιερέας στο ναό του Δία που ήταν μπροστά στη πόλη τους , έφερε στην πύλη της πόλης ταύρους και στεφάνια και ήθελε μαζί με το πλήθος να τους προσφέρει θυσία .
44014014	Όταν οι απόστολοι Βαρνάβας και Παύλος κατάλαβαν τι ήθελαν να κάνουν , διέρρηξαν τα ιμάτιά τους με αποτροπιασμό και πήδηξαν μέσα στο πλήθος
44014015	φωνάζοντας : « Άνθρωποι , τι είναι αυτά που κάνετε ; Κι εμείς άνθρωποι είμαστε , θνητοί σαν κι εσάς . Θέλουμε να σας φέρουμε το χαρμόσυνο μήνυμα , να εγκαταλείψετε αυτούς τους ανύπαρκτους θεούς και να στραφείτε στο ζωντανό Θεό , αυτόν που δημιούργησε τον ουρανό , τη γη , τη θάλασσα και όλα όσα υπάρχουν μέσα σ ’ αυτά .
44014016	Στις περασμένες γενιές άφησε όλα τα έθνη να πορεύονται το δρόμο τους .
44014017	Αλλά δεν άφησε αφανέρωτο τον εαυτό του · γιατί και τότε εκδηλωνόταν ευεργετώντας , στέλνοντάς σας από τον ουρανό βροχές και εποχές καρποφορίας , γεμίζοντας με τροφή και χαρά τις καρδιές σας » .
44014018	Λέγοντας αυτά , μόλις και μετά βίας κατόρθωσαν να σταματήσουν τα πλήθη από του να τους προσφέρουν θυσία .
44014019	Κατόπιν όμως ήρθαν μερικοί Ιουδαίοι από την Αντιόχεια και το Ικόνιο . Αυτοί πήραν με το μέρος τους τα πλήθη και λιθοβόλησαν τον Παύλο . Έπειτα τον έσυραν έξω από την πόλη , νομίζοντας ότι πέθανε .
44014020	Όταν όμως τον περικύκλωσαν οι χριστιανοί , συνήλθε και μπήκε στην πόλη . Την άλλη μέρα ξεκίνησε μαζί με το Βαρνάβα για τη Δέρβη .
44014021	Αφού κήρυξαν το ευαγγέλιο στην πόλη εκείνη και έκαναν πολλούς χριστιανούς , γύρισαν στη Λύστρα , στο Ικόνιο και στην Αντιόχεια της Πισιδίας .
44014022	Εκεί στήριζαν το ηθικό των χριστιανών και τους συμβούλευαν να μένουν ακλόνητοι στην πίστη . « Για να μπούμε στη βασιλεία των ουρανών » , τους έλεγαν , « πρέπει να περάσουμε από πολλούς διωγμούς » .
44014023	Επίσης χειροτόνησαν πρεσβυτέρους σε κάθε εκκλησία τους , νήστεψαν και προσευχήθηκαν και τους εμπιστεύτηκαν στον Κύριο , στον οποίο είχαν πιστέψει .
44014024	Ύστερα διέσχισαν την Πισιδία και ήρθαν στην Παμφυλία .
44014025	Κήρυξαν το μήνυμά τους στην Πέργη και στη συνέχεια κατέβηκαν στην Αττάλεια .
44014026	Από ’ κει πήγαν με πλοίο στην Αντιόχεια της Συρίας , στην πόλη απ ’ όπου είχαν ξεκινήσει παραδομένοι στη χάρη του Θεού για το έργο που τώρα είχαν τελειώσει .
44014027	Όταν έφτασαν , συγκέντρωσαν την εκκλησία και τους διηγήθηκαν όσα είχε κάνει ο Θεός μ ’ αυτούς και ότι άνοιξε και στους εθνικούς την πόρτα της πίστεως .
44014028	Ο Παύλος και ο Βαρνάβας παρέμειναν εκεί αρκετόν καιρό με τους πιστούς .
44015001	Μερικοί χριστιανοί που ήρθαν από την Ιουδαία δίδασκαν τους αδερφούς : « Αν δεν περιτέμνεσθε , όπως προστάζει ο νόμος του Μωυσή , δεν μπορείτε να σωθείτε » .
44015002	Επειδή έγινε αναστάτωση και συζήτηση μεγάλη ανάμεσα στον Παύλο και τον Βαρνάβα από τη μια , και σ ’ αυτούς από την άλλη , αποφασίστηκε ν ’ ανέβουν ο Παύλος και ο Βαρνάβας και μερικοί άλλοι από τους χριστιανούς της Αντιόχειας στα Ιεροσόλυμα , για να λύσουν εκεί το ζήτημα αυτό με τους αποστόλους και τους πρεσβυτέρους .
44015003	Η εκκλησία τούς κατευόδωσε , κι αυτοί διέσχισαν τη Φοινίκη και τη Σαμάρεια , μιλώντας παντού για την επιστροφή των εθνικών στο Χριστό . Έδιναν έτσι μεγάλη χαρά σ ’ όλους τους αδερφούς .
44015004	Όταν έφτασαν στην Ιερουσαλήμ , τους έγινε υποδοχή από τα μέλη της εκκλησίας , από τους αποστόλους και από τους πρεσβυτέρους . Αυτοί τους διηγήθηκαν όσα ο Θεός είχε κάνει μ ’ αυτούς , και ότι έδωσε και στους εθνικούς τη δυνατότητα να πιστέψουν .
44015005	Σηκώθηκαν όμως μερικοί από την παράταξη των Φαρισαίων που είχαν πιστέψει , κι έλεγαν ότι πρέπει τους εθνικούς να τους περιτέμνουν και να απαιτούν να τηρούν το νόμο του Μωυσή .
44015006	Συγκεντρώθηκαν , λοιπόν , οι απόστολοι και οι πρεσβύτεροι για να εξετάσουν το θέμα .
44015007	Αφού έγινε πολλή συζήτηση , έλαβε το λόγο ο Πέτρος και τους είπε : « Αδερφοί , εσείς ξέρετε καλά ότι ο Θεός από παλιά με διάλεξε από όλους μας εμένα , για ν ’ ακούσουν οι εθνικοί από το στόμα μου το λόγο του ευαγγελίου και να πιστέψουν .
44015008	Και ο Θεός , που γνωρίζει τις καρδιές των ανθρώπων , έδωσε σημάδι ότι κι αυτοί μπορούν να σωθούν , χορηγώντας τους το Άγιο Πνεύμα όπως και σ ’ εμάς .
44015009	Δεν έκανε καμιά διάκριση ανάμεσα σ ’ εμάς και σ ’ αυτούς , αλλά καθάρισε με την πίστη τις καρδιές τους .
44015010	Τώρα , λοιπόν , γιατί προκαλείτε το Θεό , θέλοντας να φορτώσετε στον τράχηλο των χριστιανών ένα βάρος , που ούτε οι πρόγονοί μας ούτε εμείς μπορέσαμε να σηκώσουμε ;
44015011	Αντίθετα , πιστεύουμε ότι θα μας σώσει η χάρη του Κυρίου Ιησού , με τον ίδιο τρόπο που θα σώσει κι εκείνους » .
44015012	Όλο το πλήθος σώπασε , και όλοι άκουγαν το Βαρνάβα και τον Παύλο να διηγούνται τα θαύματα που έκανε ο Θεός μέσω αυτών στους εθνικούς .
44015013	Όταν τελείωσαν , μίλησε ο Ιάκωβος : « Ακούστε με , αγαπητοί αδερφοί .
44015014	Ο Συμεών-Πέτρος διηγήθηκε πώς ο Θεός για πρώτη φορά φρόντισε να φτιάξει από τους εθνικούς ένα λαό δικό του .
44015015	Μ ’ αυτό συμφωνούν τα λόγια των προφητών , οι οποίοι έχουν γράψει :
44015016	Ύστερα απ ’ αυτά θα επιστρέψω και θ ’ ανοικοδομήσω τον οίκο του Δαβίδ τον γκρεμισμένο , και τα ερείπιά του θα τ ’ ανοικοδομήσω και θα τα ανορθώσω ,
44015017	για να ζητήσουν τον Κύριο οι υπόλοιποι άνθρωποι και όλα τα έθνη που θα ’ χουν γίνει δικός μου λαός . Εγώ , ο Κύριος , τα λέω αυτά , κι εγώ θα τα πραγματοποιήσω όλα .
44015018	» Ο Θεός αποφάσισε προαιωνίως όλα τα έργα του .
44015019	Γι ’ αυτό εγώ έχω τη γνώμη να μην επιβαρύνουμε τους εθνικούς που επιστρέφουν στο Θεό ,
44015020	αλλά να τους στείλουμε μια επιστολή και να τους καθορίσουμε να φυλάγονται από τους μολυσμούς των ειδωλοθύτων , από την πορνεία , από τη βρώση πνιγμένου ζώου και από τη πόση αίματος ζώου .
44015021	Αυτές οι διατάξεις του Μωυσή είναι πασίγνωστες , γιατί από τα παλιά χρόνια διαβάζονται σε κάθε πόλη στις συναγωγές κάθε Σάββατο » .
44015022	Τότε αποφάσισαν οι απόστολοι και οι πρεσβύτεροι μαζί με όλη την εκκλησία να εκλέξουν από ανάμεσά τους μερικούς που να τους στείλουν στην Αντιόχεια μαζί με τον Παύλο και το Βαρνάβα . Έτσι , εξέλεξαν τον Ιούδα , που λεγόταν και Βαρσαββάς , και το Σίλα , ανθρώπους με εξέχουσα θέση ανάμεσα στους χριστιανούς ,
44015023	και τους έδωσαν να μεταφέρουν την ακόλουθη επιστολή :
44015024	 Επειδή ακούσαμε ότι μερικοί από μας ήρθαν και σας τάραξαν με τα λόγια τους και κλόνισαν τις ψυχές σας , χωρίς να τους έχουμε δώσει εντολή εμείς ,
44015025	 αποφασίσαμε ομόφωνα να εκλέξουμε μερικούς άντρες και να τους στείλουμε σ ’ εσάς , μαζί με τους αγαπητούς μας Βαρνάβα και Παύλο ,
44015026	 που έχουν αφιερώσει τη ζωή τους στο έργο του Κυρίου μας , του Ιησού Χριστού .
44015027	 Στείλαμε , λοιπόν , τον Ιούδα και το Σίλα , οι οποίοι θα σας πουν και προφορικά τα ίδια πράγματα .
44015028	 Δηλαδή : αποφασίστηκε ως σωστό από το Άγιο Πνεύμα και από μας να μη σας επιβάλουμε κανένα πρόσθετο βάρος , εκτός από αυτά τα αναγκαία :
44015029	 να απέχετε από τα ειδωλόθυτα , το αίμα , το κρέας από πνιγμένα ζώα και την πορνεία . Αν φυλάγεστε από αυτά , θα κάνετε το σωστό . Υγιαίνετε » .
44015030	Οι απεσταλμένοι έφυγαν και ήρθαν στην Αντιόχεια . Εκεί συγκέντρωσαν τους πιστούς και τους παρέδωσαν την επιστολή .
44015031	Οι πιστοί τη διάβασαν και χάρηκαν με την παρήγορη αυτή απόφαση .
44015032	Ο Ιούδας και ο Σίλας , που ήταν κι αυτοί προφήτες , συμβούλεψαν με πολλούς λόγους τους αδερφούς και τους ενίσχυσαν .
44015033	Έμειναν ακόμη λίγο χρόνο εκεί , και ύστερα οι αδερφοί τούς κατευόδωσαν για να επιστρέψουν στους αποστόλους .
44015034	Στο Σίλα όμως φάνηκε καλό να παραμείνει ακόμη .
44015035	Ο Παύλος και ο Βαρνάβας έμεναν στην Αντιόχεια , διδάσκοντας και κηρύττοντας μαζί με πολλούς άλλους το λόγο του Κυρίου .
44015036	Ύστερα από λίγες μέρες ο Παύλος είπε στο Βαρνάβα : « Ας επιστρέψουμε να επισκεφθούμε τους αδερφούς μας σ ’ όλες τις πόλεις όπου έχουμε κηρύξει το λόγο του Κυρίου , να δούμε πώς είναι » .
44015037	Ο Βαρνάβας σκέφτηκε να πάρει μαζί και τον Ιωάννη , που λεγόταν και Μάρκος .
44015038	Ο Παύλος όμως επέμενε να μην πάρουν μαζί τους αυτόν που τους είχε εγκαταλείψει στην Παμφυλία και είχε διακόψει τη συνεργασία μαζί τους .
44015039	Προκλήθηκε τότε ζωηρή διαφωνία , ως το σημείο να χωρίσουν ο ένας από τον άλλο . Ο Βαρνάβας πήρε το Μάρκο και πήγε με πλοίο στην Κύπρο .
44015040	Ο Παύλος διάλεξε το Σίλα για συνοδό του και ξεκίνησε , αφού πρώτα οι αδερφοί τον εμπιστεύτηκαν στη χάρη του Θεού .
44015041	Περιόδευε , λοιπόν , τη Συρία και την Κιλικία , στηρίζοντας τις εκκλησίες στις χώρες αυτές .
44016001	Ο Παύλος έφτασε στη Δέρβη και ύστερα στη Λύστρα . Εκεί ζούσε ένας χριστιανός που λεγόταν Τιμόθεος . Η μητέρα του ήταν χριστιανή ιουδαϊκής καταγωγής κι ο πατέρας του Έλληνας .
44016002	Στους χριστιανούς των Λύστρων και του Ικονίου είχε καλή φήμη .
44016003	Ο Παύλος θέλησε να τον πάρει μαζί του για συνοδό . Για να διευκολύνει τη δράση του μεταξύ των Ιουδαίων εκείνης της περιοχής , τού έκανε περιτομή , γιατί όλοι ήξεραν πως ο πατέρας του ήταν Έλληνας .
44016004	Στις πόλεις απ ’ όπου περνούσαν , γνωστοποιούσαν στους πιστούς τις αποφάσεις που είχαν λάβει οι απόστολοι και οι πρεσβύτεροι στην Ιερουσαλήμ , και τους πρότρεπαν να τις τηρούν .
44016005	Έτσι , οι εκκλησίες στερεώνονταν στην πίστη και μεγάλωναν κάθε μέρα και πιο πολύ .
44016006	Ύστερα διέσχισαν τη Φρυγία και τη Γαλατία , επειδή το Άγιο Πνεύμα δεν τους άφησε να κηρύξουν το ευαγγέλιο στην επαρχία της Ασίας .
44016007	Όταν ήρθαν στα σύνορα της Μυσίας , ήθελαν να συνεχίσουν το δρόμο για τη Βιθυνία , το Άγιο Πνεύμα όμως δεν τους άφησε .
44016008	Έτσι παρέκαμψαν τη Μυσία και κατέβηκαν στην Τρωάδα .
44016009	Εκεί ο Παύλος είδε τη νύχτα ένα όραμα : ένας Μακεδόνας στεκόταν μπροστά του και τον παρακαλούσε μ ’ αυτά τα λόγια : « Πέρασε στη Μακεδονία και βοήθησέ μας » .
44016010	Όταν είδε το όραμα , αμέσως ψάξαμε για πλοίο να πάμε στη Μακεδονία , γιατί ήμασταν βέβαιοι ότι μας είχε προσκαλέσει ο Κύριος να τους φέρουμε το μήνυμα του ευαγγελίου .
44016011	Από την Τρωάδα αποπλεύσαμε και πήγαμε κατευθείαν στη Σαμοθράκη και την επομένη στη Νεάπολη .
44016012	Από ’ κει πήγαμε στους Φιλίππους , που είναι η σπουδαιότερη πόλη εκείνης της περιοχής της Μακεδονίας , αποικία των Ρωμαίων . Σ ’ αυτή την πόλη παραμείναμε μερικές μέρες ·
44016013	και , όταν ήρθε το Σάββατο , βγήκαμε έξω από την πόλη , στο ποτάμι , όπου σκεφτήκαμε ότι θα ήταν τόπος προσευχής των Ιουδαίων . Εκεί καθίσαμε και μιλούσαμε στις γυναίκες που είχαν συγκεντρωθεί .
44016014	Μια γυναίκα από τα Θυάτειρα που ονομαζόταν Λυδία , έμπορος πορφυρών υφασμάτων , προσήλυτη , άκουγε , και ο Κύριος άνοιξε την καρδιά της ώστε να δίνει προσοχή σ ’ αυτά που έλεγε ο Παύλος .
44016015	Αφού βαφτίστηκε αυτή και όλη η οικογένειά της , μας παρακαλούσε : « Αν με κρίνετε πιστή στον Κύριο , ελάτε να μείνετε στο σπίτι μου » · και μας το ζητούσε με πολλή επιμονή .
44016016	Μια μέρα , καθώς πηγαίναμε στον τόπο της προσευχής , συνέβη να συναντήσουμε μια δούλη που είχε μαντικό πνεύμα και με τις μαντείες της απέφερε πολλά κέρδη στους κυρίους της .
44016017	Αυτή ακολουθούσε τον Παύλο και το Σίλα και φώναζε : « Αυτοί οι άνθρωποι είναι δούλοι του ύψιστου Θεού , που μας κηρύττουν την οδό της σωτηρίας ! »
44016018	Αυτό το έκανε πολλές μέρες . Ο Παύλος αγανάκτησε · γύρισε πίσω και είπε στο πνεύμα : « Σε διατάζω στο όνομα του Ιησού Χριστού να βγεις απ ’ αυτήν » . Την ίδια στιγμή βγήκε το πνεύμα .
44016019	Όταν είδαν τ ’ αφεντικά της ότι μαζί με το πνεύμα χάθηκε κι η ελπίδα του κέρδους που είχαν από την εργασία της , έπιασαν τον Παύλο και το Σίλα και τους έσυραν στην αγορά για να τους παρουσιάσουν στις αρχές .
44016020	Τους οδήγησαν μπροστά στους ανώτατους άρχοντες της πόλης και είπαν : « Αυτοί οι άνθρωποι είναι Ιουδαίοι
44016021	και προκαλούν ταραχές στην πόλη . Θέλουν να εισαγάγουν έθιμα που δεν επιτρέπεται σ ’ εμάς , που είμαστε Ρωμαίοι , να τα δεχτούμε ή να τα τηρήσουμε » .
44016022	Τότε ο λαός ξεσηκώθηκε εναντίον τους . Οι άρχοντες τους έσκισαν τα ρούχα και έδωσαν διαταγή να τους ραβδίσουν .
44016023	Τους έδωσαν πολλά χτυπήματα και μετά τους έβαλαν στη φυλακή κι έδωσαν εντολή στο δεσμοφύλακα να τους φυλάει ασφαλισμένους καλά .
44016024	Αυτός , εφόσον πήρε μια τέτοια εντολή , τους έβαλε στο πιο εσωτερικό κελί και για λόγους ασφάλειας έσφιξε τα πόδια τους στην ξυλοπέδη .
44016025	Γύρω στα μεσάνυχτα , ο Παύλος και ο Σίλας προσεύχονταν και έψελναν ύμνους στο Θεό · και τους άκουγαν οι φυλακισμένοι .
44016026	Ξαφνικά έγινε ένας σεισμός τόσο δυνατός , που σαλεύτηκαν τα θεμέλια της φυλακής . Αμέσως άνοιξαν όλες οι πόρτες και τα δεσμά των φυλακισμένων λύθηκαν .
44016027	Ο δεσμοφύλακας ξύπνησε · κι όταν είδε τις πόρτες της φυλακής ανοιχτές , έβγαλε το σπαθί του κι ήθελε να σκοτωθεί , νομίζοντας ότι οι φυλακισμένοι είχαν δραπετεύσει .
44016028	Τότε ο Παύλος του φώναξε : « Μην κάνεις κανένα κακό στον εαυτό σου ! Είμαστε όλοι εδώ » .
44016029	Ο δεσμοφύλακας ζήτησε να του φέρουν φώτα , πήδηξε μέσα στο κελί , και τρομαγμένος έπεσε στα πόδια του Παύλου και του Σίλα .
44016030	Ύστερα τους έβγαλε έξω και τους ρώτησε : « Κύριοι , τι πρέπει να κάνω για να σωθώ ; »
44016031	Αυτοί του είπαν : « Πίστεψε στον Κύριο Ιησού Χριστό , και θα σωθείς κι εσύ και το σπίτι σου » .
44016032	Και κήρυξαν σ ’ αυτόν και σ ’ όσους ήταν στο σπίτι του το λόγο του Κυρίου .
44016033	Ο δεσμοφύλακας τους πήρε την ίδια εκείνη ώρα μέσα στη νύχτα κι έπλυνε τις πληγές τους · ύστερα βαφτίστηκε αμέσως ο ίδιος και όλη η οικογένειά του .
44016034	Κατόπιν τους ανέβασε στο σπίτι του και τους έστρωσε τραπέζι . Ήταν πανευτυχής που κι αυτός και όλη η οικογένειά του είχαν βρει την πίστη στο Θεό .
44016035	Όταν ξημέρωσε , οι άρχοντες έστειλαν τους κλητήρες στο δεσμοφύλακα και του είπαν : « Απόλυσε τους ανθρώπους εκείνους » .
44016036	Ο δεσμοφύλακας μετέφερε τα λόγια αυτά στον Παύλο : « Οι άρχοντες » , του είπε , « έστειλαν εντολή ν ’ απολυθείτε . Τώρα , λοιπόν , βγείτε και πηγαίνετε στο καλό » .
44016037	Ο Παύλος όμως είπε στους κλητήρες : « Μας έδειραν δημοσίως χωρίς να μας δικάσουν , αν και είμαστε Ρωμαίοι πολίτες , μας έκλεισαν στη φυλακή , και τώρα μας διώχνουν στα κρυφά ; Όχι βέβαια ! Να ’ ρθούν να μας βγάλουν αυτοί οι ίδιοι » .
44016038	Οι κλητήρες μετέφεραν στους άρχοντες τα λόγια αυτά . Εκείνοι όταν άκουσαν ότι είναι Ρωμαίοι , φοβήθηκαν .
44016039	Ήρθαν και τους ζήτησαν συγνώμη , τους έβγαλαν έξω και τους παρακαλούσαν να φύγουν από την πόλη .
44016040	Αυτοί βγήκαν από τη φυλακή και πήγαν στο σπίτι της Λυδίας . Εκεί είδαν τους αδερφούς , τους ενθάρρυναν και έφυγαν .
44017001	Πέρασαν από την Αμφίπολη και την Απολλωνία και ήρθαν στη Θεσσαλονίκη , όπου υπήρχε συναγωγή των Ιουδαίων .
44017002	Ο Παύλος σύμφωνα με τη συνήθειά του πήγε στη συναγωγή , και τρία Σάββατα συνέχεια συζητούσε μαζί τους
44017003	ερμηνεύοντας τη Γραφή και δείχνοντας πως σύμφωνα μ ’ αυτήν ο Μεσσίας έπρεπε να πάθει και ν ’ αναστηθεί από τους νεκρούς . « Αυτός ο Μεσσίας είναι ο Ιησούς , αυτός που εγώ σας κηρύττω » , τους έλεγε .
44017004	Μερικοί απ ’ αυτούς πείστηκαν και έγιναν μαθητές του Παύλου και του Σίλα . Από τους Έλληνες που ήταν προσήλυτοι πίστεψε πλήθος πολύ · επίσης πίστεψαν όχι και λίγες από τις γυναίκες που είχαν επιρροή στην κοινωνία .
44017005	Τότε οι Ιουδαίοι που δεν πίστεψαν , προσέλαβαν μερικούς πονηρούς ανθρώπους , από κείνους που τριγυρίζουν στην αγορά , ξεσήκωσαν τον όχλο και δημιούργησαν ταραχές στην πόλη . Στάθηκαν μπροστά στο σπίτι του Ιάσονα και ήθελαν να φέρουν τον Παύλο και το Σίλα στη λαϊκή συνέλευση .
44017006	Επειδή όμως δεν τους βρήκαν , έσυραν τον Ιάσονα και μερικούς άλλους χριστιανούς μπροστά στους άρχοντες της πόλης και κραύγαζαν : « Αυτοί που αναστάτωσαν την οικουμένη ήρθαν κι εδώ !
44017007	Τους φιλοξενεί ο Ιάσων . Όλοι τους παραβαίνουν τους νόμους του αυτοκράτορα και ισχυρίζονται ότι ο πραγματικός βασιλιάς είναι άλλος , ο Ιησούς » .
44017008	Μ ’ αυτά τα λόγια αναστάτωσαν το λαό και τους άρχοντες της πόλης που τ ’ άκουγαν .
44017009	Οι άρχοντες , αφού πήραν χρηματική εγγύηση από τον Ιάσονα και τους άλλους , τους άφησαν ελεύθερους .
44017010	Μόλις νύχτωσε , οι χριστιανοί φυγάδευσαν τον Παύλο και το Σίλα στη Βέροια . Αυτοί όταν έφτασαν εκεί , πήγαν στη συναγωγή των Ιουδαίων .
44017011	Οι Ιουδαίοι στη Βέροια ήταν πιο καλοπροαίρετοι απ ’ αυτούς στη Θεσσαλονίκη . Δέχτηκαν το κήρυγμα με πολλή προθυμία και κάθε μέρα εξέταζαν τη Γραφή , για να ελέγξουν αν ήταν έτσι όπως τα έλεγε ο Παύλος .
44017012	Πολλοί , λοιπόν , απ ’ αυτούς πίστεψαν , και από τις Ελληνίδες της ανώτερης τάξης , και από τους άντρες όχι λίγοι .
44017013	Όταν οι Ιουδαίοι της Θεσσαλονίκης έμαθαν ότι και στη Βέροια κήρυξε ο Παύλος το λόγο του Θεού , ήρθαν κι εκεί αναστατώνοντας τον κόσμο .
44017014	Οι χριστιανοί τότε έστειλαν αμέσως τον Παύλο να πάει ως τη θάλασσα . Ο Σίλας και ο Τιμόθεος όμως έμειναν εκεί .
44017015	Οι συνοδοί έφεραν τον Παύλο ως την Αθήνα . Από ’ κει γύρισαν πίσω , με την εντολή να πουν στο Σίλα και στον Τιμόθεο να έρθουν να τον συναντήσουν όσο γίνεται πιο γρήγορα .
44017016	Ενώ ο Παύλος τους περίμενε στην Αθήνα , αναστατωνόταν μέσα του που έβλεπε την πόλη να είναι γεμάτη είδωλα .
44017017	Συζητούσε , λοιπόν , γι ’ αυτό στη συναγωγή με τους Ιουδαίους και τους προσήλυτους , και στην αγορά κάθε μέρα μ ’ όσους συναντούσε .
44017018	Μερικοί από τους επικούρειους και τους στωϊκούς φιλοσόφους συζητούσαν μαζί του , και κάποιοι έλεγαν : « Τι να θέλει άραγε να μας πει ετούτος ο παραμυθάς ; » Άλλοι έλεγαν : « Φαίνεται πως κηρύττει τίποτα ξένους θεούς » . Αυτό το ’ λεγαν , γιατί ο Παύλος κήρυττε σ ’ αυτούς τον Ιησού και την ανάσταση .
44017019	Τον πήραν , λοιπόν , και τον έφεραν στον Άρειο Πάγο . « Μπορούμε να μάθουμε » , του έλεγαν , « ποια είναι η καινούρια αυτή διδασκαλία που κηρύττεις ;
44017020	Φέρνεις στ ’ αυτιά μας παράξενα πράγματα . Θέλουμε λοιπόν να μάθουμε σαν τι μπορεί να είναι αυτά » .
44017021	Γιατί , όλοι οι Αθηναίοι και οι ξένοι που έμεναν στην Αθήνα για τίποτε άλλο δεν είχαν καιρό , παρά για να λένε ή ν ’ ακούνε κάτι το καινούριο .
44017022	Στάθηκε , λοιπόν , ο Παύλος στη μέση του Αρείου Πάγου και είπε : « Αθηναίοι ! Σας βλέπω ευλαβέστατους από κάθε άποψη .
44017023	Πράγματι , ενώ περιδιάβαζα την πόλη σας και έβλεπα τους ιερούς σας τόπους , βρήκα ανάμεσα σ ’ αυτούς κι ένα βωμό , με την επιγραφή : “ στον Άγνωστο Θεό ” . Αυτόν , λοιπόν , που εσείς λατρεύετε χωρίς να τον γνωρίζετε , αυτόν εγώ τώρα σας τον κάνω γνωστό .
44017024	Είναι ο Θεός που δημιούργησε τον κόσμο κι όλα όσα υπάρχουν σ ’ αυτόν . Ως Κύριος του ουρανού και της γης , δεν κατοικεί σε χειροποίητους ναούς ,
44017025	ούτε υπηρετείται από χέρια ανθρώπινα σαν να ’ χε ανάγκη από κάτι , αφού αυτός είναι που δίνει σε όλα ζωή και πνοή και τα πάντα .
44017026	Δημιούργησε από έναν άνθρωπο όλα τα έθνη των ανθρώπων και τους εγκατέστησε πάνω σ ’ όλη τη γη , και όρισε πόσον καιρό θα υπάρχουν και μέσα σε ποια σύνορα θα κατοικούν .
44017027	Θέλησε να ζητούν τον Κύριο και να προσπαθούν να τον βρουν ψηλαφώντας στο σκοτάδι , αν και δεν είναι μακριά από τον καθένα μας .
44017028	Γιατί μέσα σ ’ αυτόν ζούμε και κινούμαστε και υπάρχουμε , όπως λένε και μερικοί απ ’ τους δικούς σας ποιητές : “ Δική του είμαστε γενιά ” .
44017029	 Αφού , λοιπόν , είμαστε γενιά του Θεού , δε θα πρέπει να νομίζουμε ότι η θεότητα είναι κάτι όμοιο με χρυσάφι ή ασήμι ή πέτρα , δηλαδή με γλυπτό έργο της τέχνης ή της φαντασίας του ανθρώπου .
44017030	 Ο Θεός παρέβλεψε τα χρόνια της άγνοιας · τώρα όμως απαιτεί απ ’ όλους τους ανθρώπους σε κάθε τόπο να μετανοήσουν ,
44017031	 γιατί έχει καθορίσει μια μέρα που θα κρίνει την οικουμένη με δικαιοσύνη , μέσω ενός ανδρός που τον έχει ορίσει γι ’ αυτό το σκοπό . Κι έδωσε βέβαιη απόδειξη σε όλους , ότι αυτός θα είναι ο κριτής , ανασταίνοντάς τον από τους νεκρούς » .
44017032	Όταν εκείνοι άκουσαν για ανάσταση νεκρών , άλλοι κορόιδευαν κι άλλοι έλεγαν : « Θα μας τα ξαναπείς μιαν άλλη φορά » .
44017033	Τότε ο Παύλος έφυγε απ ’ ανάμεσά τους .
44017034	Μερικοί όμως άντρες προσκολλήθηκαν σ ’ αυτόν και πίστεψαν , ανάμεσά τους και ο Διονύσιος ο Αρεοπαγίτης και μια γυναίκα που λεγόταν Δάμαρις , και άλλοι μαζί μ ’ αυτούς .
44018001	Έπειτα απ ’ αυτά ο Παύλος αναχώρησε από την Αθήνα και ήρθε στην Κόρινθο .
44018002	Εκεί βρήκε έναν Ιουδαίο από τον Πόντο , που τον έλεγαν Ακύλα . Αυτός είχε έρθει πρόσφατα από την Ιταλία μαζί με τη γυναίκα του την Πρίσκιλλα , γιατί ο Κλαύδιος είχε διατάξει να φύγουν όλοι οι Ιουδαίοι από τη Ρώμη . Ο Παύλος ήρθε σ ’ αυτούς ,
44018003	κι επειδή είχαν την ίδια τέχνη , έμεινε μαζί τους και εργαζόταν . Η τέχνη τους ήταν να φτιάχνουν σκηνές .
44018004	Κάθε Σάββατο ο Παύλος συζητούσε στη συναγωγή και προσπαθούσε να πείσει Ιουδαίους και Έλληνες .
44018005	Όταν κατέβηκαν από τη Μακεδονία ο Σίλας και ο Τιμόθεος , ο Παύλος συγκέντρωσε την προσοχή του στην προσπάθεια να αποδείξει στους Ιουδαίους ότι ο Μεσσίας ήταν ο Ιησούς .
44018006	Επειδή όμως αυτοί αντέλεγαν και τον έβριζαν , αυτός τίναξε τη σκόνη από τα ρούχα του και τους είπε : « Δική σας η ευθύνη για το χαμό σας . Εγώ είμαι αθώος . Από τη στιγμή αυτή πηγαίνω στους εθνικούς » .
44018007	Έφυγε τότε από ’ κει και πήγε στο σπίτι κάποιου που λεγόταν Ιούστος . Αυτός ήταν προσήλυτος και το σπίτι του συνόρευε με τη συναγωγή .
44018008	Ο αρχισυνάγωγος Κρίσπος πίστεψε στον Κύριο μαζί μ ’ όλο το σπίτι του , και πολλοί από τους Κορινθίους που άκουγαν το κήρυγμα πίστευαν και βαφτίζονταν .
44018009	Μια νύχτα είπε ο Κύριος στον Παύλο μ ’ ένα όραμα : « Μη φοβάσαι αλλά κήρυττε το ευαγγέλιο και μη σωπαίνεις ,
44018010	γιατί εγώ είμαι μαζί σου · κανείς δεν θα σου επιτεθεί να σε κακοποιήσει , γιατί έχω πολύ λαό σ ’ αυτή την πόλη » .
44018011	Έτσι ο Παύλος κάθισε εκεί ένα χρόνο κι έξι μήνες , και τους δίδασκε το λόγο του Θεού .
44018012	Την εποχή που ανθύπατος της Αχαΐας ήταν ο Γαλλίων , εξεγέρθηκαν όλοι μαζί οι Ιουδαίοι εναντίον του Παύλου και τον έφεραν στο δικαστήριο ,
44018013	με την κατηγορία ότι αυτός προσπαθεί να πείσει τους ανθρώπους να λατρεύουν το Θεό με τρόπο που είναι αντίθετος στο νόμο .
44018014	Εκεί που πήγαινε ο Παύλος ν ’ ανοίξει το στόμα του , ο Γαλλίων είπε στους Ιουδαίους : « Αν ήταν για κανένα αδίκημα ή για ένα κακούργημα με δόλο , θα ήταν λογικό να σας ακούσω , Ιουδαίοι .
44018015	Εφόσον όμως πρόκειται για θέματα διδασκαλίας και ονομάτων και νόμου δικού σας , τακτοποιήστε τα μόνοι σας . Δικαστής εγώ αυτών των ζητημάτων δεν θέλω να είμαι » .
44018016	Και τους έδιωξε από το δικαστήριο .
44018017	Τότε όλοι οι Έλληνες έπιασαν το Σωσθένη τον αρχισυνάγωγο και τον χτυπούσαν μπροστά στο δικαστήριο . Ο Γαλλίων όμως δε νοιαζόταν καθόλου γι ’ αυτά .
44018018	Ο Παύλος , αφού έμεινε αρκετές μέρες στην Κόρινθο , αποχαιρέτησε τους αδερφούς και ξεκίνησε να πάει με πλοίο στη Συρία . Μαζί του αναχώρησαν η Πρίσκιλλα και ο Ακύλας . Προηγουμένως στις Κεγχρεές κούρεψε το κεφάλι του , γιατί είχε κάνει τάξιμο .
44018019	Όταν έφτασε στην Έφεσο , άφησε τον Ακύλα και την Πρίσκιλλα εκεί , κι αυτός πήγε στη συναγωγή και μιλούσε με τους Ιουδαίους .
44018020	Αυτοί τον παρακάλεσαν να μείνει κοντά τους περισσότερο χρόνο , εκείνος όμως δε θέλησε ·
44018021	τους αποχαιρέτησε και τους είπε : « Πρέπει οπωσδήποτε τη γιορτή που έρχεται να την κάνω στα Ιεροσόλυμα . Αν θέλει ο Θεός , θα ξαναγυρίσω πάλι σ ’ εσάς » . Και έφυγε με πλοίο από την Έφεσο .
44018022	Αποβιβάστηκε στην Καισάρεια κι από ’ κει ανέβηκε στην Ιερουσαλήμ για να χαιρετήσει την κοινότητα των πιστών . Ύστερα κατέβηκε στην Αντιόχεια .
44018023	Εκεί έμεινε λίγον καιρό κι ύστερα έφυγε . Περιόδευσε την περιοχή της Γαλατίας και της Φρυγίας , στηρίζοντας στην πίστη όλους τους χριστιανούς .
44018024	Στο μεταξύ έφτασε στην Έφεσο ένας Ιουδαίος , που λεγόταν Απολλώς . Αυτός καταγόταν από την Αλεξάνδρεια · ήταν προικισμένος ρήτορας και ήξερε καλά τη Γραφή .
44018025	Είχε κατηχηθεί στην οδό του Κυρίου και με μεγάλο ζήλο κήρυττε , και δίδασκε με ακρίβεια για τον Ιησού , αν και γνώριζε μόνο το βάπτισμα του Ιωάννη .
44018026	Άρχισε , λοιπόν , να μιλάει με παρρησία στη συναγωγή . Όταν τον άκουσαν η Πρίσκιλλα και ο Ακύλας , τον πήραν κοντά τους και του εξέθεσαν την οδό του Θεού με πιο μεγάλη ακρίβεια .
44018027	Όταν κατόπιν αυτός ήθελε να περάσει στην Αχαΐα , οι αδερφοί έγραψαν στους πιστούς και τους συνιστούσαν να τον δεχτούν με εμπιστοσύνη . Πραγματικά , όταν πήγε εκεί ο Απολλώς , βοήθησε πολύ με τη χάρη του Θεού εκείνους που είχαν πιστέψει .
44018028	Γιατί αποστόμωνε με δύναμη σε δημόσιες συζητήσεις τους Ιουδαίους και έφερνε αποδείξεις μέσα από τις Γραφές ότι ο Ιησούς είναι ο Μεσσίας .
44019001	Ενώ ο Απολλώς ήταν στην Κόρινθο , ο Παύλος περιόδευσε τα ψηλά οροπέδια της Μικράς Ασίας κι ύστερα ήρθε στην Έφεσο . Εκεί βρήκε μερικούς χριστιανούς
44019002	και τους ρώτησε : « Όταν πιστέψατε , λάβατε το Άγιο Πνεύμα ; » Αυτοί απάντησαν : « Μα εμείς ούτε καν έχουμε ακούσει ότι υπάρχει Άγιο Πνεύμα » .
44019003	Ο Παύλος τους ρώτησε : « Τι είδους βάπτισμα λοιπόν λάβατε ; » Κι αυτοί απάντησαν : « Το βάπτισμα του Ιωάννη » .
44019004	Ο Παύλος τότε τους εξήγησε : « Ο Ιωάννης βάφτισε εκείνους που ήθελαν να αρχίσουν μια καινούρια ζωή . Έλεγε όμως στο λαό να πιστέψουν σ ’ εκείνον που ερχόταν ύστερα απ ’ αυτόν , δηλαδή στον Ιησού Χριστό » .
44019005	Όταν το άκουσαν αυτό , βαφτίστηκαν στο όνομα του Κυρίου Ιησού .
44019006	Ο Παύλος ακούμπησε τα χέρια του πάνω τους , και ήρθε το Άγιο Πνεύμα σ ’ αυτούς · άρχισαν τότε να μιλούν γλώσσες και να προφητεύουν .
44019007	Αυτοί ήταν συνολικά κάπου δώδεκα άντρες .
44019008	Τους επόμενους τρεις μήνες ο Παύλος πήγαινε στη συναγωγή , όπου με παρρησία κήρυττε και συζητούσε , φέρνοντας πειστικές αποδείξεις σχετικά με τη βασιλεία του Θεού .
44019009	Όταν όμως μερικοί σκλήρυναν τη στάση τους και δεν ήθελαν να πιστέψουν , αλλά διέβαλλαν τη διδασκαλία μπροστά στον κόσμο , ο Παύλος τους εγκατέλειψε και απομάκρυνε τους χριστιανούς από τη συναγωγή . Από ’ κει κι έπειτα μιλούσε κάθε μέρα στη σχολή κάποιου που λεγόταν Τύραννος .
44019010	Αυτό γινόταν δύο χρόνια συνέχεια . Έτσι , μπόρεσαν ν ’ ακούσουν το λόγο του Κυρίου Ιησού όλοι όσοι κατοικούσαν στην επαρχία της Ασίας , Ιουδαίοι και Έλληνες .
44019011	Ο Θεός έκαμνε με τα χέρια του Παύλου θαύματα όχι συνηθισμένα .
44019012	Οι άνθρωποι έπαιρναν ακόμη και τα μαντίλια της κεφαλής ή του λαιμού , που τα είχε χρησιμοποιήσει ο Παύλος και τα έβαζαν πάνω στους ασθενείς . Αυτοί τότε γιατρεύονταν από τις αρρώστιες τους , και τα πονηρά πνεύματα έφευγαν απ ’ αυτούς .
44019013	Μερικοί από τους περιοδεύοντες Ιουδαίους εξορκιστές επιχείρησαν να χρησιμοποιήσουν το όνομα του Κυρίου Ιησού σ ’ αυτούς που είχαν πνεύματα πονηρά , και έλεγαν : « Σας εξορκίζουμε στο όνομα του Ιησού , που κηρύττει ο Παύλος » .
44019014	Αυτό το έκαναν και οι εφτά γιοι κάποιου Σκευά , Ιουδαίου αρχιερέα .
44019015	Το πονηρό πνεύμα όμως τους είπε : « Τον Ιησού τον γνωρίζω και τον Παύλο τον ξέρω · εσείς όμως ποιοι είστε ; »
44019016	Και ορμώντας πάνω τους ο άνθρωπος μέσα στον οποίο ήταν το πονηρό πνεύμα , τούς έριξε κάτω και τους κακοποίησε τόσο , ώστε να φύγουν από το σπίτι εκείνο γυμνοί και τραυματισμένοι .
44019017	Αυτό έγινε γνωστό σε όλους τους κατοίκους της Εφέσου , Ιουδαίους και Έλληνες , και όλοι κυριεύτηκαν από φόβο · έτσι δοξαζόταν το όνομα του Κυρίου Ιησού .
44019018	Πολλοί από τους χριστιανούς έρχονταν και ομολογούσαν δημοσίως την ανάμειξή τους σε μαγείες .
44019019	Αρκετοί από κείνους που είχαν ασχοληθεί με μαγείες έφερναν μαζί τους τα μαγικά βιβλία και τα έκαιγαν μπροστά σε όλους . Υπολόγισαν την αξία τους και βρήκαν ότι στοίχιζαν πενήντα χιλιάδες ασημένια νομίσματα .
44019020	Έτσι , το μήνυμα του Κυρίου απλωνόταν και δυνάμωνε .
44019021	Έπειτα απ ’ αυτά , ο Παύλος αποφάσισε να περάσει από τη Μακεδονία και την Αχαΐα και να πάει στα Ιεροσόλυμα . « Ύστερα από ’ κει » , είπε , « πρέπει να δω και τη Ρώμη » .
44019022	Έτσι , έστειλε στη Μακεδονία δύο από τους βοηθούς του , τον Τιμόθεο και τον Έραστο , ενώ αυτός καθυστέρησε λίγο στην επαρχία της Ασίας .
44019023	Εκείνο τον καιρό έγιναν πολλές ταραχές εξαιτίας της χριστιανικής διδασκαλίας .
44019024	Στην Έφεσο υπήρχε κάποιος που λεγότανε Δημήτριος . Ήταν αργυροχόος και κατασκεύαζε ασημένια ομοιώματα του ναού της Άρτεμης κι έτσι έδινε πολλή δουλειά στους τεχνίτες .
44019025	Τους μάζεψε λοιπόν και αυτούς και τους εργάτες που απασχολούσε , και τους είπε : « Άντρες , ξέρετε καλά ότι η ευημερία μας εξαρτάται από αυτήν την εργασία .
44019026	Τώρα βλέπετε και ακούτε ότι όχι μόνο στην Έφεσο αλλά σχεδόν σε όλη την επαρχία της Ασίας αυτός ο Παύλος έπεισε και μετέστρεψε πολύ πλήθος , λέγοντας ότι δεν είναι θεοί αυτοί που κατασκευάζονται με τα χέρια .
44019027	Έτσι , δεν κινδυνεύει μόνο το επάγγελμά μας να δυσφημιστεί , αλλά και ο ναός της μεγάλης θεάς Άρτεμης να χάσει τη σημασία του . Κινδυνεύει μάλιστα να χάσει το μεγαλείο της και η θεά , αυτή που τη σέβεται όλη η Ασία και η οικουμένη » .
44019028	Όταν τ ’ άκουσαν αυτά , πλημμύρισαν από οργή κι άρχισαν να φωνάζουν : « Μεγάλη η Άρτεμη των Εφεσίων ! »
44019029	Η ταραχή απλώθηκε σ ’ όλη την πόλη . Το πλήθος άρπαξε το Γάιο και τον Αρίσταρχο , που ήταν Μακεδόνες κι είχαν ακολουθήσει τον Παύλο , και όρμησαν όλοι μαζί στο θέατρο .
44019030	Ο Παύλος ήθελε να παρουσιαστεί στο πλήθος , δεν τον άφηναν όμως οι χριστιανοί .
44019031	Επίσης μερικοί από τους ανώτατους άρχοντες της επαρχίας της Ασίας , που έτρεφαν φιλικά αισθήματα γι ’ αυτόν , έστειλαν αγγελιοφόρους και τους συνιστούσαν να μην παρουσιαστεί στο θέατρο .
44019032	Άλλοι , λοιπόν , φώναζαν το ένα και άλλοι το άλλο . Στη συγκέντρωση κυριαρχούσε μεγάλη σύγχυση , και οι περισσότεροι δεν ήξεραν για ποιο λόγο είχαν συναχθεί .
44019033	Μερικοί από τον όχλο έσπρωξαν μπροστά κάποιον Αλέξανδρο και οι Ιουδαίοι τον παρότρυναν να μιλήσει . Τότε ο Αλέξανδρος έκανε σημείο με το χέρι να σωπάσουν και ήθελε να υπερασπιστεί τους Ιουδαίους μπροστά στο πλήθος .
44019034	Αλλά όταν αυτοί κατάλαβαν ότι ήταν Ιουδαίος , βγήκε μια φωνή από όλους , που φώναζαν δυο ώρες συνέχεια . « Μεγάλη η Άρτεμη των Εφεσίων ! »
44019035	Όταν τελικά κατόρθωσε ο γραμματέας της πόλης να ηρεμήσει τον όχλο , τούς είπε : « Άντρες της Εφέσου ! Υπάρχει άραγε άνθρωπος που να μην ξέρει ότι η πόλη της Εφέσου κατέχει το ναό της μεγάλης θεάς Άρτεμης και το άγαλμά της , που το έριξε ο Δίας από τον ουρανό ;
44019036	Αφού , λοιπόν , αυτά είναι αναντίρρητα , πρέπει να είστε ήρεμοι και να μην κάνετε απερισκεψίες .
44019037	Σας τα λέω αυτά , γιατί εσείς φέρατε εδώ τους ανθρώπους αυτούς , που ούτε το ναό έκλεψαν ούτε τη θεά σας πρόσβαλαν .
44019038	Αν , λοιπόν , ο Δημήτριος και οι τεχνίτες του έχουν καμιά κατηγορία για κάποιον , συνεδριάζουν δικαστήρια και υπάρχουν αρχές . Εκεί μπορούν να κάνουν τις καταγγελίες τους όσοι έχουν λόγους εναντίον κάποιου .
44019039	Αν όμως έχετε άλλα ζητήματα , αυτά θα λυθούν στην τακτική συνέλευση του δήμου σύμφωνα με το νόμο .
44019040	Διαφορετικά , κινδυνεύουμε να κατηγορηθούμε για στάση μ ’ αυτά που έγιναν σήμερα , αφού δεν υπάρχει αιτία την οποία θα μπορέσουμε να προβάλουμε ως δικαιολογία γι ’ αυτήν την αναταραχή » .
44019041	Αφού είπε αυτά τα λόγια , διέλυσε τη συγκέντρωση .
44020001	Όταν τελείωσαν οι ταραχές , ο Παύλος προσκάλεσε τους χριστιανούς , τους αποχαιρέτησε και αναχώρησε , για να πάει στη Μακεδονία .
44020002	Αφού περιόδευσε τα μέρη εκείνα και τους ενίσχυσε με πολλούς λόγους , ήρθε στη νότια Ελλάδα .
44020003	Εκεί έκανε τρεις μήνες . Κατόπιν σκόπευε να πάει με πλοίο στη Συρία . Επειδή όμως οι Ιουδαίοι σχεδίαζαν να τον σκοτώσουν , αποφάσισε να επιστρέψει περνώντας από τη Μακεδονία .
44020004	Στο ταξίδι του τον συνόδευαν μέχρι την Ασία ο Σώπατρος , που καταγόταν από τη Βέροια , ο Αρίσταρχος και ο Σεκούνδος από τους Θεσσαλονικείς , ο Γάιος , που καταγόταν από τη Δέρβη , και ο Τιμόθεος , ο Τυχικός και ο Τρόφιμος , που κατάγονταν από την επαρχία της Ασίας .
44020005	Αυτοί προπορεύτηκαν και μας περίμεναν στην Τρωάδα .
44020006	Εμείς οι άλλοι αποπλεύσαμε μετά το Πάσχα από τους Φιλίππους και μετά από πέντε μέρες τούς συναντήσαμε στην Τρωάδα . Εκεί μείναμε εφτά μέρες .
44020007	Την Κυριακή είχαν συγκεντρωθεί οι μαθητές για τη θεία Ευχαριστία . Ο Παύλος μιλούσε στους συγκεντρωμένους , γιατί θα έφευγε την άλλη μέρα , και παρέτεινε το λόγο ως τα μεσάνυχτα .
44020008	Ήμασταν μαζεμένοι στο τελευταίο πάτωμα του σπιτιού , κι εκεί υπήρχαν πολλές λαμπάδες .
44020009	Ένας νεαρός , που τον έλεγαν Εύτυχο , καθόταν πάνω στο παράθυρο . Ενώ ο Παύλος συνέχιζε να μιλάει , ο Εύτυχος έπεσε σε ύπνο βαθύ . Παραλυμένος από τον ύπνο , έπεσε από το τρίτο πάτωμα κάτω και τον σήκωσαν νεκρό .
44020010	Ο Παύλος όμως κατέβηκε κάτω , έπεσε πάνω του , τον πήρε στην αγκαλιά του και είπε : « Μην ανησυχείτε , γιατί είναι ζωντανός » .
44020011	Ύστερα ανέβηκε πάνω , τέλεσε τη θεία Ευχαριστία και έφαγε . Κατόπιν συνέχισε να μιλάει για πολύ ακόμη , ως το πρωί κι ύστερα αναχώρησε .
44020012	Το νεαρό τον έφεραν ζωντανό και παρηγορήθηκαν πολύ .
44020013	Εμείς οι άλλοι επιβιβαστήκαμε στο πλοίο και αποπλεύσαμε για την Άσσο , απ ’ όπου θα παίρναμε τον Παύλο . Τα είχε κανονίσει ο ίδιος έτσι , γιατί αυτός θα ’ ρχόταν με τα πόδια από τη στεριά .
44020014	Όταν μας συνάντησε στην Άσσο , τον πήραμε και πήγαμε στη Μυτιλήνη .
44020015	Από ’ κει την άλλη μέρα αποπλεύσαμε και φτάσαμε απέναντι από τη Χίο . Την επομένη σταματήσαμε στη Σάμο , μείναμε στο Τρωγύλλιο , και τη μεθεπομένη φτάσαμε στη Μίλητο .
44020016	Κι αυτό , γιατί ο Παύλος αποφάσισε να παρακάμψει την Έφεσο , για να μη χρονοτριβήσει στην επαρχία της Ασίας · βιαζόταν να είναι στα Ιεροσόλυμα , αν του ήταν δυνατό , την ημέρα της Πεντηκοστής .
44020017	Από τη Μίλητο ο Παύλος έστειλε στην Έφεσο και κάλεσε τους πρεσβυτέρους της εκκλησίας .
44020018	Όταν ήρθαν και τον συνάντησαν τους είπε : « Εσείς οι ίδιοι ξέρετε πώς συμπεριφέρθηκα απέναντί σας όλον τον καιρό , από την πρώτη μέρα που πάτησα το πόδι μου στην επαρχία της Ασίας .
44020019	Εργάστηκα για τον Κύριο με πολλή ταπείνωση , με πολλά δάκρυα και με δοκιμασίες που με βρήκαν εξαιτίας των επιβουλών των Ιουδαίων .
44020020	Ξέρετε πως κανένα απ ’ αυτά που έπρεπε να μάθετε δε σας το ’ κρυψα από φόβο αλλά σας το είπα , και σας δίδαξα δημόσια και σε συνάξεις στα σπίτια .
44020021	Κήρυττα και στους Ιουδαίους και στους Έλληνες και τους πρότρεπα να επιστρέψουν στο Θεό και να πιστέψουν στον Κύριό μας τον Ιησού Χριστό .
44020022	Τώρα , αιχμαλωτισμένος από το Άγιο Πνεύμα , πηγαίνω στην Ιερουσαλήμ , μη γνωρίζοντας τι θα συναντήσω εκεί .
44020023	Το μόνο που ξέρω είναι ότι , σ ’ όποια πόλη πηγαίνω , το Άγιο Πνεύμα μού γνωστοποιεί ότι με περιμένουν δεσμά και διωγμοί .
44020024	Εγώ όμως τίποτε απ ’ αυτά δε λογαριάζω , ούτε θεωρώ τη ζωή μου πολύτιμη . Το μόνο που θέλω είναι να ολοκληρώσω την αποστολή μου με χαρά , και το έργο που μου ανέθεσε ο Κύριος Ιησούς , δηλαδή να κηρύξω το χαρμόσυνο μήνυμα της δωρεάς του Θεού .
44020025	» Και τώρα , εγώ ξέρω ότι δε θα με ξαναδείτε πια όλοι εσείς , που σας κήρυξα τον ερχομό της βασιλείας του Θεού .
44020026	Γι ’ αυτό σας δηλώνω επίσημα σήμερα ότι δεν έχω καμιά ευθύνη αν κάποιος από σας χαθεί .
44020027	Γιατί δεν παρέλειψα να σας κηρύξω όλο το σχέδιο του Θεού για τη σωτηρία μας .
44020028	Προσέχετε , λοιπόν , τον εαυτό σας και όλο το ποίμνιο , στο οποίο το Πνεύμα το Άγιο σας έθεσε επισκόπους για να ποιμαίνετε την εκκλησία του Κυρίου και Θεού , που την έκανε δική του με το αίμα του .
44020029	Εγώ το ξέρω ότι μετά την αναχώρησή μου θα εισβάλουν σ ’ εσάς λύκοι άγριοι , που δε θα λυπηθούν το ποίμνιο .
44020030	Ακόμα και από ανάμεσά σας θα βγουν πρόσωπα που θα διδάσκουν πλάνες για να παρασύρουν τους πιστούς με το μέρος τους .
44020031	Γι ’ αυτό να αγρυπνείτε , και να θυμάστε ότι τρία χρόνια συνέχεια δεν έπαψα νύχτα και μέρα να νουθετώ με δάκρυα τον καθένα σας .
44020032	» Τώρα , αδερφοί , σάς εμπιστεύομαι στο Θεό και στο κήρυγμα που σας αποκάλυψε η χάρη του . Αυτός μπορεί να σας κάνει ώριμους στην πίστη και να σας δώσει την επουράνια ζωή μαζί με όλους όσοι είναι δικοί του .
44020033	Ασήμι ή χρυσάφι ή ιματισμό από κανένα δε ζήτησα .
44020034	Εσείς οι ίδιοι ξέρετε ότι για τις ανάγκες τις δικές μου και των συνοδών μου δούλεψαν αυτά εδώ τα χέρια .
44020035	Με κάθε τρόπο σάς έδωσα το παράδειγμα , ότι πρέπει να εργάζεστε έτσι σκληρά , για να μπορείτε να βοηθάτε αυτούς που έχουν ανάγκη . Να θυμάστε τα λόγια του Κυρίου μας Ιησού , που είπε : “ καλύτερο είναι να δίνεις παρά να παίρνεις ” » .
44020036	Αφού είπε αυτά τα λόγια , γονάτισε αυτός κι όλοι εκείνοι και προσευχήθηκε .
44020037	Όλοι τότε ξέσπασαν σ ’ ένα μεγάλο κλάμα , έπεφταν στην αγκαλιά του και τον καταφιλούσαν .
44020038	Αυτό κυρίως που τους προξενούσε οδύνη ήταν ο λόγος που τους είχε πει ότι δε θα τον ξαναδούν . Κατόπιν τον ξεπροβόδισαν ως το πλοίο .
44021001	Με δυσκολία κατορθώσαμε ν ’ αποσπαστούμε απ ’ αυτούς , και το πλοίο ξεκίνησε . Πήγαμε κατευθείαν στην Κω , την άλλη μέρα στη Ρόδο κι από ’ κει στα Πάταρα .
44021002	Εκεί βρήκαμε πλοίο που πήγαινε απέναντι στη Φοινίκη . Επιβιβαστήκαμε και ξεκινήσαμε .
44021003	Προχωρήσαμε μέχρι που φάνηκε η Κύπρος , την αφήσαμε αριστερά μας και τραβήξαμε για τη Συρία . Αράξαμε στην Τύρο , γιατί εκεί έπρεπε το πλοίο να ξεφορτώσει το εμπόρευμα .
44021004	Εκεί ψάξαμε και βρήκαμε τους χριστιανούς και μείναμε μαζί τους εφτά μέρες . Κι αυτοί με έμπνευση του Αγίου Πνεύματος έλεγαν στον Παύλο να μην ανεβεί στα Ιεροσόλυμα .
44021005	Όταν πέρασαν οι μέρες , ξεκινήσαμε για το πλοίο , κι αυτοί μας ξεπροβόδιζαν όλοι με τις γυναίκες τους και τα παιδιά τους ως έξω από την πόλη . Όταν φτάσαμε στο γιαλό , γονατίσαμε , προσευχηθήκαμε .
44021006	Μετά αποχαιρετιστήκαμε και επιβιβαστήκαμε στο πλοίο · εκείνοι γύρισαν στα σπίτια τους .
44021007	Το θαλάσσιο ταξίδι μας τελείωσε όταν από την Τύρο καταλήξαμε στην Πτολεμαΐδα . Εκεί χαιρετήσαμε τους αδερφούς και μείναμε κοντά τους μία μέρα .
44021008	Την επομένη συνεχίσαμε από τη στεριά και φτάσαμε στην Καισάρεια . Εκεί πήγαμε στο σπίτι του ευαγγελιστή Φίλιππου , που ήταν ένας απ ’ τους εφτά διακόνους , και μείναμε μαζί του .
44021009	Αυτός είχε τέσσερις θυγατέρες ανύπαντρες , που είχαν το χάρισμα της προφητείας .
44021010	Αφού μείναμε εκεί αρκετές ημέρες , κατέβηκε από την Ιουδαία ένας προφήτης που λεγόταν Άγαβος .
44021011	Αυτός ήρθε να μας συναντήσει · πήρε τη ζώνη του Παύλου , έδεσε τα πόδια και τα χέρια του και είπε : « Αυτά λέει το Πνεύμα το Άγιο : “ τον άντρα στον οποίο ανήκει η ζώνη αυτή , έτσι θα τον δέσουν στην Ιερουσαλήμ οι Ιουδαίοι και θα τον παραδώσουν στα χέρια των εθνικών ” » .
44021012	Όταν τ ’ ακούσαμε αυτά , τον παρακαλούσαμε κι εμείς και οι ντόπιοι να μην ανεβεί στην Ιερουσαλήμ .
44021013	Τότε ο Παύλος αποκρίθηκε : « Γιατί κλαίτε και μου σκίζετε την καρδιά ; Εγώ όχι μόνο να δεθώ είμαι έτοιμος , αλλά και να πεθάνω στην Ιερουσαλήμ για το όνομα του Κυρίου , του Ιησού » .
44021014	Όταν είδαμε ότι δεν πείθεται , σταματήσαμε και είπαμε : « Του Κυρίου το θέλημα ας γίνει » .
44021015	Ύστερα από τις ημέρες αυτές ετοιμάσαμε τα πράγματά μας και ξεκινήσαμε για τα Ιεροσόλυμα .
44021016	Ήρθαν μαζί μας και μερικοί χριστιανοί από την Καισάρεια και μας οδήγησαν σε κάποιον Μνάσωνα Κύπριο , παλιό χριστιανό , που θα μας φιλοξενούσε .
44021017	Όταν φτάσαμε στα Ιεροσόλυμα , μας υποδέχτηκαν με χαρά οι αδερφοί .
44021018	Την άλλη μέρα πήγε ο Παύλος μαζί μ ’ εμάς στον Ιάκωβο . Είχαν έρθει και όλοι οι πρεσβύτεροι .
44021019	Ο Παύλος τους χαιρέτησε και τους διηγήθηκε λεπτομερώς όλα όσα είχε κάνει ο Θεός ανάμεσα στους εθνικούς με τη δική του διακονία .
44021020	Όταν αυτοί τα άκουσαν , δόξασαν τον Κύριο και είπαν στον Παύλο : « Βλέπεις , αδερφέ , πόσες μυριάδες Ιουδαίοι υπάρχουν που έγιναν χριστιανοί , κι όλοι αυτοί ακολουθούν με ζήλο το νόμο του Μωυσή .
44021021	Σ ’ αυτούς σε κατηγόρησαν ότι διδάσκεις τους Ιουδαίους που ζουν ανάμεσα στους εθνικούς την αποστασία από το Μωυσή , και ότι τους λες να μην περιτέμνουν τα παιδιά τους ούτε να ζουν σύμφωνα με τους κανόνες του Μωσαϊκού νόμου .
44021022	Τι να κάνουμε λοιπόν ; Το δίχως άλλο θα μαζευτούν τα πλήθη , γιατί θα μάθουν ότι ήρθες .
44021023	Κάνε λοιπόν αυτό που σου λέμε : έχουμε τέσσερις άντρες που έχουν κάνει τάξιμο .
44021024	Πάρε τους και λάβε κι εσύ μέρος μαζί μ ’ αυτούς στις τελετές του αγνισμού . Πλήρωσε και τις δαπάνες για τις θυσίες , για να τελειώσει το τάξιμο και να ξυρίσουν το κεφάλι τους . Έτσι θα μάθουν όλοι ότι οι κατηγορίες που έχουν διαδώσει εναντίον σου δε στέκουν , αλλά ότι κι εσύ ζεις σύμφωνα με το Μωσαϊκό νόμο και τον τηρείς .
44021025	Όσο για τους εθνικούς που έγιναν χριστιανοί , εμείς τους στείλαμε επιστολή , ύστερα από την απόφαση που πήραμε , να μην τηρούν τίποτε απ ’ αυτά , παρά μόνο να φυλάγονται από τα ειδωλόθυτα , από το αίμα , από το κρέας του πνιγμένου ζώου και από την πορνεία » .
44021026	Έτσι ο Παύλος πήρε τους άντρες μαζί του . Την επόμενη μέρα έκανε τις τελετές του αγνισμού μαζί τους και μπήκε στο ναό , για να δηλώσει πότε θα συμπληρώνονταν οι μέρες του αγνισμού , οπότε θα προσφερόταν θυσία για τον καθένα απ ’ αυτούς .
44021027	Όταν κόντευαν να συμπληρωθούν οι εφτά μέρες , οι Ιουδαίοι από την επαρχία της Ασίας , βλέποντας τον Παύλο στο ναό , ξεσήκωσαν όλον το λαό και τον πιάσανε
44021028	φωνάζοντας : « Ισραηλίτες , βοηθάτε ! Αυτός είναι ο άνθρωπος που παντού διδάσκει τους πάντες εναντίον του λαού και του Μωσαϊκού νόμου και του ναού αυτού . Επιπλέον έχει εισαγάγει ακόμα και Έλληνες στο ναό και μόλυνε αυτόν τον άγιο τόπο » .
44021029	Τα έλεγαν αυτά , γιατί είχαν δει στην πόλη μαζί του τον Τρόφιμο από την Έφεσο και νόμιζαν ότι τον πήρε μαζί του στο ναό .
44021030	Η αναταραχή επεκτάθηκε σ ’ όλη την πόλη . Συνέρρευσε ο λαός , πιάσανε τον Παύλο , τον έσυραν έξω από τον ιερό τόπο , κι αμέσως έκλεισαν οι πόρτες του ναού .
44021031	Ο όχλος ήθελε να τον σκοτώσει . Ειδοποιήθηκε όμως ο διοικητής του ρωμαϊκού στρατοπέδου ότι ξέσπασαν ταραχές σ ’ όλη την Ιερουσαλήμ .
44021032	Αυτός αμέσως παίρνει στρατιώτες και αξιωματικούς και τρέχει καταπάνω τους . Εκείνοι , μόλις είδαν το διοικητή και τους στρατιώτες , σταμάτησαν να χτυπούν τον Παύλο .
44021033	Ο διοικητής πλησίασε και τον συνέλαβε και διέταξε να τον δέσουν με δύο αλυσίδες . Κατόπιν ρώτησε ποιος είναι και τι είχε κάνει .
44021034	Μέσ ’ απ ’ τον όχλο φώναζαν άλλος το ένα κι άλλος το άλλο . Αυτός , επειδή με το θόρυβο δεν μπορούσε να σχηματίσει μια σωστή εικόνα για το τι είχε συμβεί , διέταξε να φέρουν τον Παύλο στο στρατόπεδο .
44021035	Στα σκαλοπάτια του στρατώνα ήταν τόσο το στρίμωγμα του όχλου , ώστε οι στρατιώτες αναγκάστηκαν να τον σηκώσουν στα χέρια .
44021036	Γιατί το πλήθος του λαού ακολουθούσε και κραύγαζε : « Θάνατος , θάνατος ! »
44021037	Καθώς πήγαιναν να τον βάλουν μέσα στο στρατόπεδο , λέει ο Παύλος στο διοικητή : « Μπορώ να σου πω κάτι ; » Κι αυτός του είπε : « Ξέρεις ελληνικά ;
44021038	Δεν είσαι εσύ , λοιπόν , ο Αιγύπτιος που πριν λίγον καιρό ξεσήκωσε και έβγαλε στην έρημο τέσσερις χιλιάδες οπλισμένους ζηλωτές επαναστάτες ; »
44021039	Ο Παύλος απάντησε : « Εγώ είμαι Ιουδαίος από την Κιλικία , πολίτης της ξακουστής πόλης Ταρσού . Σε παρακαλώ , άφησέ με να μιλήσω στο λαό » .
44021040	Εκείνος του επέτρεψε , κι ο Παύλος στάθηκε στα σκαλιά κι έκανε νόημα με το χέρι στο λαό να σταματήσει ο θόρυβος . Όταν έγινε αρκετή ησυχία , τους μίλησε εβραϊκά και τους είπε :
44022001	« Άντρες , αδερφοί και πατέρες ! Ακούστε με τι έχω να απολογηθώ ενώπιόν σας αυτή τη στιγμή » .
44022002	Όταν άκουσαν ότι τους μιλούσε στην εβραϊκή γλώσσα , έκαναν ακόμα πιο πολλή ησυχία . Κι ο Παύλος συνέχισε :
44022003	« Εγώ είμαι Ιουδαίος , γεννημένος στην Ταρσό της Κιλικίας , μεγαλωμένος όμως εδώ στα Ιεροσόλυμα . Είχα δάσκαλο το Γαμαλιήλ , που με δίδαξε με ακρίβεια το νόμο των προγόνων μας . Αγωνίστηκα με ζήλο για το Θεό , όπως κάνετε όλοι εσείς σήμερα .
44022004	Την πίστη των χριστιανών την καταδίωξα μέχρι θανάτου , συλλαμβάνοντας και κλείνοντας στις φυλακές άντρες και γυναίκες ,
44022005	όπως μπορεί να μαρτυρήσει κι ο αρχιερέας και όλο το μέγα συνέδριο . Απ ’ αυτούς πήρα ακόμα και συστατικές επιστολές προς τους αδερφούς μας τους Ιουδαίους στη Δαμασκό , και πήγαινα για να φέρω δεμένους στην Ιερουσαλήμ τους εκεί χριστιανούς για να τιμωρηθούν .
44022006	» Καθώς όμως πήγαινα και πλησίαζα στη Δαμασκό , ξαφνικά κατά το μεσημέρι άστραψε γύρω μου ένα δυνατό φως από τον ουρανό .
44022007	Έπεσα στη γη κι άκουσα μια φωνή να μου λέει : “ Σαούλ , Σαούλ , γιατί με καταδιώκεις ; ”
44022008	Εγώ απάντησα : “ ποιος είσαι , Κύριε ; ” Η φωνή μού είπε : “ εγώ είμαι ο Ιησούς ο Ναζωραίος , που εσύ τον καταδιώκεις ” .
44022009	Όσοι ήταν μαζί μου είδαν το φως και φοβήθηκαν · δεν άκουσαν όμως τη φωνή εκείνου που μιλούσε .
44022010	Τότε εγώ είπα : “ τι να κάνω , Κύριε ; ” Κι αυτός μου απάντησε : “ σήκω και πήγαινε στη Δαμασκό . Εκεί θα μάθεις όλα όσα σου έχει ορίσει ο Θεός να κάνεις ” .
44022011	Καθώς δεν έβλεπα από τη λαμπρότητα του φωτός εκείνου , μ ’ έπιασαν από το χέρι αυτοί που ήταν μαζί μου και με οδήγησαν στη Δαμασκό .
44022012	» Εκεί ζούσε κάποιος Ανανίας , άνθρωπος που ακολουθούσε πιστά όσα λέει ο Μωσαϊκός νόμος , και τον τιμούσαν όλοι οι Ιουδαίοι που κατοικούσαν στη Δαμασκό .
44022013	Αυτός ήρθε να με συναντήσει , στάθηκε μπροστά μου και μου είπε : “ Σαούλ , αδερφέ μου , απόκτησε πάλι το φως σου ” . Κι εγώ την ίδια εκείνη στιγμή βρήκα το φως μου και τον κοίταξα .
44022014	Ο Ανανίας μου είπε : “ ο Θεός των προγόνων μας σε διάλεξε να γνωρίσεις το θέλημά του , να δεις εκείνον που το εκπλήρωσε και ν ’ ακούσεις τη φωνή από το ίδιο του το στόμα .
44022015	Γιατί εσύ θα γίνεις μάρτυράς του , και θα μαρτυρήσεις σ ’ όλους τους ανθρώπους αυτά που είδες και άκουσες .
44022016	Και τώρα , τι καθυστερείς ; Σήκω και βαφτίσου και ομολόγησε ότι αυτός είναι ο Κύριος , για να καθαριστείς από τις αμαρτίες σου ” .
44022017	» Όταν γύρισα στην Ιερουσαλήμ , κι ενώ προσευχόμουν στο ναό , βρέθηκα σε έκσταση και είδα τον Κύριο .
44022018	“ Βιάσου ” , μου έλεγε , “ και φύγε γρήγορα από την Ιερουσαλήμ , γιατί δε θα παραδεχτούν τη μαρτυρία που θα δώσεις για μένα ” .
44022019	Εγώ τότε είπα : “ Κύριε , αυτοί ξέρουν ότι εγώ φυλάκιζα και έδερνα στις συναγωγές αυτούς που πίστευαν σ ’ εσένα .
44022020	Κι όταν χυνόταν το αίμα του Στεφάνου , του μάρτυρά σου , εγώ ο ίδιος ήμουν εκεί , επιδοκίμαζα το φόνο και φύλαγα τα ρούχα αυτών που τον σκότωναν ” .
44022021	Εκείνος τότε μου απάντησε : “ πήγαινε , γιατί εγώ θα σε στείλω μακριά , στους εθνικούς ” » .
44022022	Ως αυτό το σημείο τον άκουγαν . Τώρα όμως άρχισαν όλοι να φωνάζουν δυνατά : « Αυτό το υποκείμενο εξαφάνισέ το από το πρόσωπο της γης ! Δεν έπρεπε να ζει ! »
44022023	Επειδή κραύγαζαν και πετούσαν τα ρούχα τους ψηλά και έριχναν χώματα στον αέρα ,
44022024	ο διοικητής διέταξε να τον φέρουν στο στρατόπεδο να τον ανακρίνουν μαστιγώνοντάς τον , για να μάθει την αιτία για την οποία φώναζαν έτσι οι Ιουδαίοι εναντίον του .
44022025	Όταν τον έδεναν με τους ιμάντες , ο Παύλος είπε στον αξιωματικό που στεκόταν εκεί : « Σας επιτρέπεται λοιπόν να μαστιγώνετε έναν Ρωμαίο πολίτη , και μάλιστα χωρίς δίκη ; »
44022026	Όταν το άκουσε ο αξιωματικός , πήγε και το ανέφερε στο διοικητή : « Πρόσεξε τι πας να κάνεις » , του είπε . « Ο άνθρωπος αυτός είναι Ρωμαίος πολίτης ! »
44022027	Τότε ο διοικητής πήγε και ρώτησε τον Παύλο : « Πες μου , εσύ είσαι Ρωμαίος πολίτης ; » Αυτός απάντησε : « Ναι » .
44022028	Ο διοικητής τού είπε : « Εγώ έγινα Ρωμαίος πολίτης πληρώνοντας πολλά λεφτά » . Κι ο Παύλος τού απάντησε : « Εγώ όμως γεννήθηκα Ρωμαίος ! »
44022029	Τότε απομακρύνθηκαν αμέσως απ ’ αυτόν εκείνοι που θα τον ανέκριναν . Αλλά και ο διοικητής φοβήθηκε , όταν έμαθε ότι ήταν Ρωμαίος πολίτης κι αυτός τον είχε δέσει .
44022030	Την άλλη μέρα , θέλοντας ο διοικητής να μάθει τι ακριβώς ήταν εκείνο για το οποίο τον κατηγορούσαν οι Ιουδαίοι , τον έλυσε από τα δεσμά και διέταξε να έρθουν οι αρχιερείς και όλο το συνέδριό τους . Εκεί κατέβασε τον Παύλο και τον έστησε μπροστά τους .
44023001	Ο Παύλος ατένισε το συνέδριο και είπε : « Αδερφοί , εγώ έχω ήσυχη τη συνείδησή μου ότι σ ’ όλη μου τη ζωή μέχρι σήμερα υπηρέτησα το Θεό » .
44023002	Ακούγοντας αυτά ο αρχιερέας Ανανίας διέταξε τους υπηρέτες που στέκονταν δίπλα του να τον χτυπήσουν στο στόμα .
44023003	Τότε ο Παύλος του είπε : « Εσένα θα σε χτυπήσει ο Θεός , που είσαι υποκριτής σαν τοίχος ασβεστωμένος ! Εσύ κάθεσαι εδώ για να με δικάσεις σύμφωνα με το νόμο και παρανομώντας διατάζεις να με χτυπήσουν ; »
44023004	Οι υπηρέτες τού είπαν : « Τον αρχιερέα του Θεού βρίζεις ; » Ο Παύλος απάντησε :
44023005	« Δεν ήξερα , αδερφοί , ότι είναι αρχιερέας . Άλλωστε η Γραφή λέει να μην κακολογήσεις άρχοντα του λαού σου » .
44023006	Επειδή κατάλαβε ο Παύλος ότι το ένα μέρος ήταν Σαδδουκαίοι και το άλλο Φαρισαίοι , φώναξε δυνατά στο συνέδριο : « Αδερφοί , εγώ είμαι Φαρισαίος , γιος Φαρισαίου . Δικάζομαι γιατί ελπίζω στην ανάσταση των νεκρών » .
44023007	Μόλις το είπε αυτό , οι Φαρισαίοι και οι Σαδδουκαίοι άρχισαν να φιλονικούν , και το συνέδριο χωρίστηκε στα δύο .
44023008	Γιατί οι Σαδδουκαίοι λένε ότι δεν υπάρχει ανάσταση ούτε άγγελοι ή άλλα πνεύματα , ενώ οι Φαρισαίοι τα πιστεύουν και τα δυο .
44023009	Έγινε μεγάλη ταραχή , και οι γραμματείς που ανήκαν στη μερίδα των Φαρισαίων σηκώθηκαν και συζητούσαν θυμωμένα λέγοντας : « Τίποτε κακό δε βρίσκουμε να έκανε ο άνθρωπος αυτός . Αν πραγματικά του μίλησε πνεύμα ή άγγελος , ας μη θεομαχούμε » .
44023010	Η αναστάτωση τελικά ήταν τόσο μεγάλη , ώστε ο διοικητής φοβήθηκε μήπως τον κομματιάσουν τον Παύλο . Γι ’ αυτό διέταξε τους στρατιώτες να κατέβουν και να τον αρπάξουν απ ’ ανάμεσά τους και να τον φέρουν στο στρατόπεδο .
44023011	Τη νύχτα που ακολούθησε , φανερώθηκε σ ’ αυτόν ο Κύριος και του είπε : « Θάρρος , Παύλε ! Όπως έδωσες τη μαρτυρία σου για μένα στην Ιερουσαλήμ , έτσι πρέπει να τη δώσεις και στη Ρώμη » .
44023012	Όταν ξημέρωσε , συνωμότησαν μερικοί Ιουδαίοι κι ορκίστηκαν να μη φάνε ούτε να πιουν , ώσπου να σκοτώσουν τον Παύλο .
44023013	Αυτοί που έκαναν τη συνωμοσία ήταν πάνω από σαράντα άτομα .
44023014	Πήγαν στους αρχιερείς και στους πρεσβυτέρους και τους είπαν : « Εμείς δεσμευτήκαμε με ιερό όρκο να μη φάμε τίποτε πριν σκοτώσουμε τον Παύλο .
44023015	Τώρα , λοιπόν , εσείς και το συνέδριο ειδοποιήστε το διοικητή να σας τον φέρει αύριο μπροστά σας , για να τον ανακρίνετε δήθεν καλύτερα . Κι εμείς , πριν πλησιάσει , είμαστε έτοιμοι να τον σκοτώσουμε » .
44023016	Τις συζητήσεις αυτές για την ενέδρα τις έμαθε ο γιος της αδερφής του Παύλου . Μπήκε , λοιπόν , στο στρατόπεδο και ειδοποίησε τον Παύλο .
44023017	Τότε αυτός φώναξε έναν αξιωματικό και του είπε : « Πήγαινε τον νεαρό στο διοικητή , γιατί έχει κάτι να του πει » .
44023018	Ο αξιωματικός τον πήρε και τον έφερε στο διοικητή και του είπε : « Ο κρατούμενος Παύλος με φώναξε και με παρακάλεσε να σου φέρω αυτόν το νεαρό , που έχει κάτι να σου πει » .
44023019	Ο διοικητής τον έπιασε από το χέρι , τον πήρε ιδιαιτέρως και τον ρώτησε : « Τι είν ’ αυτό που έχεις να μου πεις ; »
44023020	Αυτός απάντησε : « Οι Ιουδαίοι συμφώνησαν να σε παρακαλέσουν να κατεβάσεις αύριο τον Παύλο στο συνέδριο , για να τον ανακρίνουν τάχα καλύτερα .
44023021	Εσύ όμως να μην τους πιστέψεις . Γιατί πάνω από σαράντα άντρες θα του έχουν στήσει ενέδρα . Έχουν ορκιστεί να μη φάνε ούτε να πιουν ώσπου να τον σκοτώσουν . Τώρα είναι έτοιμοι και περιμένουν μόνο να τους υποσχεθείς ότι θα το κάνεις » .
44023022	Ο διοικητής άφησε το νεαρό να φύγει λέγοντάς του : « Να μην πεις σε κανέναν ότι τα φανέρωσες αυτά σ ’ εμένα » .
44023023	Ύστερα ο διοικητής φώναξε δύο αξιωματικούς και τους είπε : « Ετοιμάστε διακόσιους στρατιώτες , για να πάνε ως την Καισάρεια , με εβδομήντα ιππείς και διακόσιους λογχοφόρους . Θα ξεκινήσουν στις εννιά το βράδυ .
44023024	Βρείτε και μερικά ζώα , για να βάλετε πάνω τον Παύλο , και να τον πάτε σώο στον ηγεμόνα Φήλικα » .
44023025	Κατόπιν έγραψε επιστολή με το εξής περιεχόμενο :
44023026	 « Ο Κλαύδιος Λυσίας στον εξοχότατο ηγεμόνα Φήλικα . Χαίρε !
44023027	 Τον άνθρωπο αυτό τον συνέλαβαν οι Ιουδαίοι . Όταν έμαθα ότι είναι Ρωμαίος πολίτης κι εκείνοι σκόπευαν να τον σκοτώσουν , κατέφθασα επί τόπου με ένα στρατιωτικό απόσπασμα και τον γλίτωσα .
44023028	 Θέλοντας να μάθω την αιτία για την οποία τον κατηγορούσαν , τον παρέπεμψα στο συνέδριό τους .
44023029	 Διαπίστωσα όμως ότι κατηγορείται για ζητήματα του νόμου τους και ότι δεν έχει κάνει κανένα έγκλημα που να επισύρει την ποινή του θανάτου ή της φυλακίσεως .
44023030	 Όταν επιπλέον μου μηνύθηκε ότι σχεδιαζόταν να γίνει δολοφονική απόπειρα εναντίον του από τους Ιουδαίους , αμέσως τον έστειλα σ ’ εσένα και ειδοποίησα τους κατηγόρους του να εκθέσουν ό,τι έχουν εναντίον του ενώπιόν σου . Υγίαινε » .
44023031	Οι στρατιώτες , λοιπόν , σύμφωνα με τις διαταγές που είχαν , πήραν τον Παύλο και τον πήγαν νύχτα στην Αντιπατρίδα .
44023032	Την άλλη μέρα άφησαν τους ιππείς να πάνε μαζί του , κι αυτοί γύρισαν στο στρατόπεδο .
44023033	Οι ιππείς μπήκαν στην Καισάρεια , έδωσαν την επιστολή στον ηγεμόνα και του προσήγαγαν τον Παύλο .
44023034	Ο ηγεμόνας διάβασε το γράμμα και τον ρώτησε από ποια επαρχία ήταν . Όταν άκουσε ότι ήταν από την Κιλικία , είπε :
44023035	« Θα σε ανακρίνω όταν έρθουν εδώ και οι κατήγοροί σου » . Και διέταξε να τον φυλακίσουν στο πραιτώριο του Ηρώδη .
44024001	Ύστερα από πέντε μέρες κατέβηκε στην Καισάρεια ο αρχιερέας Ανανίας μαζί με τους πρεσβυτέρους και με κάποιον δικηγόρο Τέρτυλλο , και κατέθεσαν μήνυση εναντίον του Παύλου .
44024002	Όταν κλήθηκε ο Παύλος , άρχισε ο Τέρτυλλος να εκθέτει την κατηγορία λέγοντας :
44024003	« Εξοχότατε Φήλιξ ! Μακρά ειρήνη απολαμβάνουμε χάρη σ ’ εσένα , και μεγάλα έργα γίνονται στο έθνος τούτο , χάρη στη δική σου φροντίδα . Αυτά όλα , με κάθε τρόπο και παντού , τα γνωρίζουμε με βαθιά ευγνωμοσύνη .
44024004	Για να μη σε κουράζω όμως περισσότερο , σε παρακαλώ ν ’ ακούσεις με ευμένεια όσα θα σου πούμε με συντομία .
44024005	Έχουμε διαπιστώσει ότι ο άνθρωπος αυτός είναι πολύ επικίνδυνος . Υποκινεί σε στάση τους Ιουδαίους , που είναι διασκορπισμένοι σ ’ όλη την οικουμένη , και είναι πρωτοστάτης της αιρέσεως των Ναζωραίων .
44024006	Προσπάθησε να βεβηλώσει ακόμα και το ναό μας . Τότε εμείς τον συλλάβαμε και θελήσαμε να τον δικάσουμε σύμφωνα με το νόμο μας .
44024007	Κατέφθασε όμως ο Λυσίας , ο διοικητής , και τον άρπαξε από τα χέρια μας με πολλή βία ,
44024008	και διέταξε να έρθουν σ ’ εσένα οι κατήγοροί του . Όταν διενεργήσεις εσύ ο ίδιος την ανάκριση , θα μπορέσεις να μάθεις απ ’ αυτόν όλα εκείνα για τα οποία τον κατηγορούμε » .
44024009	Οι άλλοι Ιουδαίοι συμφώνησαν και βεβαίωσαν ότι έτσι έχουν τα πράγματα .
44024010	Ο ηγεμόνας έκανε νεύμα στον Παύλο να μιλήσει , κι εκείνος απάντησε στις κατηγορίες : « Ξέρω ότι από πολλά χρόνια είσαι δικαστής σ ’ αυτή τη χώρα , γι ’ αυτό με περισσότερη εμπιστοσύνη απολογούμαι σ ’ εσένα .
44024011	Εύκολα μπορείς να μάθεις ότι δεν είναι πάνω από δώδεκα μέρες αφότου ανέβηκα στα Ιεροσόλυμα να προσκυνήσω .
44024012	Κανείς δε με είδε να συζητώ με κάποιον ή να ξεσηκώνω το λαό σε στάση ούτε στο ναό ούτε στις συναγωγές ούτε στην πόλη .
44024013	Ούτε μπορούν να αποδείξουν αυτά για τα οποία τώρα με κατηγορούν .
44024014	Βέβαια , ομολογώ μπροστά σου τούτο : ότι ακολουθώ τη διδασκαλία που αυτοί αποκαλούν αίρεση · έτσι όμως λατρεύω μόνο το Θεό των προγόνων μας και πιστεύω σε όλα όσα είναι γραμμένα στο νόμο του Μωυσή και στα βιβλία των προφητών .
44024015	Κι έχω την ίδια ελπίδα στο Θεό μ ’ αυτούς , ότι θα αναστηθούν όλοι οι νεκροί , δίκαιοι και άδικοι .
44024016	Γι ’ αυτό κι εγώ προσπαθώ να έχω πάντοτε καθαρή συνείδηση απέναντι στο Θεό και στους ανθρώπους .
44024017	» Ύστερα από πολλά χρόνια απουσίας , επέστρεψα για να φέρω χρηματική βοήθεια στο έθνος μου και να προσφέρω θυσία στο ναό .
44024018	Ούτε οπαδούς είχα συγκεντρώσει ούτε καμιά αναταραχή γινότανε . Ακριβώς τη στιγμή που πρόσφερα τη θυσία του αγνισμού , με βρήκαν μερικοί Ιουδαίοι από την επαρχία της Ασίας στο ναό .
44024019	Αυτοί έπρεπε να είναι παρόντες μπροστά σου και να παρουσιάσουν τις κατηγορίες τους , αν πραγματικά έχουν κάτι ενοχοποιητικό για μένα .
44024020	Εν πάση περιπτώσει , ας πουν αυτοί εδώ ποιο αδίκημά μου μπόρεσαν να αποδείξουν , όταν ανακρινόμουν στο συνέδριο .
44024021	Εκτός αν εννοούν τη μία εκείνη φράση που φώναξα όταν στεκόμουν μπροστά τους : “ εγώ δικάζομαι σήμερα από σας , επειδή πιστεύω στην ανάσταση των νεκρών ” » .
44024022	Όταν τ ’ άκουσε αυτά ο Φήλιξ , που ήξερε αρκετά για τη χριστιανική διδασκαλία , ανέβαλε την υπόθεση και είπε : « Η απόφαση θα εκδοθεί όταν έρθει ο Λυσίας , ο διοικητής » .
44024023	Συγχρόνως διέταξε τον αξιωματικό να φρουρείται ο Παύλος , να έχει όμως διευκολύνσεις , και να μην εμποδίζεται κανένας από τους δικούς του να τον περιποιείται ή να τον επισκέπτεται .
44024024	Ύστερα από λίγες μέρες πήγε στο πραιτώριο ο Φήλιξ με τη γυναίκα του τη Δρουσίλλα , που ήταν Ιουδαία , και έστειλε να φέρουν τον Παύλο , από τον οποίο άκουσε για την πίστη στο Χριστό .
44024025	Όταν όμως αυτός άρχισε να μιλάει για μια ζωή σύμφωνη με το θέλημα του Θεού , για εγκράτεια και για τη μέλλουσα κρίση , ο Φήλιξ κυριεύτηκε από φόβο και του είπε : « Προς το παρόν πήγαινε · όταν βρω καιρό θα σε ξανακαλέσω » .
44024026	Αυτό το είπε έχοντας και την ελπίδα ότι ο Παύλος θα του έδινε χρήματα για να τον απολύσει . Γι ’ αυτό και συχνά έστελνε και τον έφερναν και μιλούσε μαζί του .
44024027	Έτσι , συμπληρώθηκαν δύο χρόνια , και το Φήλικα τον διαδέχτηκε ο Πόρκιος Φήστος . Ο Φήλιξ , θέλοντας ν ’ αφήσει καλές εντυπώσεις στους Ιουδαίους , φεύγοντας άφησε τον Παύλο στη φυλακή .
44025001	Ο Φήστος τρεις μέρες αφότου ανέλαβε τα καθήκοντά του , ανέβηκε από την Καισάρεια στα Ιεροσόλυμα .
44025002	Εκεί ο αρχιερέας και οι πρόκριτοι των Ιουδαίων παρουσίασαν τις κατηγορίες τους εναντίον του Παύλου και τον παρακαλούσαν
44025003	να τους κάνει τη χάρη και να στείλει να τον φέρουν στα Ιεροσόλυμα , σκοπεύοντας να στήσουν ενέδρα και να τον σκοτώσουν στο δρόμο .
44025004	Ο Φήστος όμως αποκρίθηκε ότι ο Παύλος θα μείνει στην Καισάρεια και ότι κι ο ίδιος επρόκειτο να επιστρέψει σύντομα εκεί .
44025005	« Οι αρχηγοί σας » , είπε , « μπορούν να έρθουν μαζί μου και να υποστηρίξουν την κατηγορία εναντίον του , αν ο άνθρωπος αυτός έχει κάνει κάτι το παράνομο » .
44025006	Ο Φήστος έμεινε μαζί τους πάνω από δέκα μέρες , κι ύστερα κατέβηκε στην Καισάρεια . Την άλλη κιόλας μέρα κάθισε στην έδρα και διέταξε να προσαχθεί ο Παύλος .
44025007	Μόλις αυτός εμφανίστηκε , τον περικύκλωσαν οι Ιουδαίοι που είχαν κατεβεί από τα Ιεροσόλυμα και παρουσίαζαν εναντίον του Παύλου πολλές και βαριές κατηγορίες , που όμως δεν μπορούσαν να τις αποδείξουν .
44025008	Ο Παύλος στην απολογία του έλεγε : « Ούτε το νόμο των Ιουδαίων ούτε το ναό ούτε τον αυτοκράτορα πρόσβαλα ποτέ στο παραμικρό » .
44025009	Ο Φήστος , θέλοντας να γίνει αγαπητός στους Ιουδαίους , ρώτησε τον Παύλο : « Θέλεις να πας στην Ιερουσαλήμ και να δικαστείς εκεί ενώπιόν μου γι ’ αυτές τις κατηγορίες ; »
44025010	Ο Παύλος απάντησε : « Παρίσταμαι στο αυτοκρατορικό δικαστήριο , που είναι το μόνο αρμόδιο να με κρίνει . Κανένα κακό δεν έκανα στους Ιουδαίους , όπως κι εσύ πολύ καλά το ξέρεις .
44025011	Αν , λοιπόν , έκανα κάτι κακό και διέπραξα κάτι που επισύρει την ποινή του θανάτου , είμαι έτοιμος να πεθάνω . Αν όμως αυτά για τα οποία με κατηγορούν είναι ανυπόστατα , κανείς δεν μπορεί να με παραδώσει σ ’ αυτούς . Ζητώ να παραπέμψετε την υπόθεσή μου στον αυτοκράτορα » .
44025012	Τότε ο Φήστος διασκέφθηκε μαζί με το συμβούλιό του και ανακοίνωσε την απόφαση : « Τον αυτοκράτορα επικαλέστηκες , στον αυτοκράτορα θα πας » .
44025013	Αφού πέρασαν μερικές μέρες , έφτασαν στην Καισάρεια ο βασιλιάς Αγρίππας και η Βερενίκη , για να χαιρετήσουν το Φήστο .
44025014	Ύστερα από αρκετές μέρες που έμεναν εκεί , ο Φήστος εξέθεσε στο βασιλιά την υπόθεση του Παύλου : « Ο Φήλιξ άφησε εδώ έναν φυλακισμένο » , του είπε .
44025015	« Όταν πήγα στα Ιεροσόλυμα , οι αρχιερείς και οι πρεσβύτεροι των Ιουδαίων παρουσίασαν κατηγορίες εναντίον του και ζητούσαν την καταδίκη του .
44025016	Εγώ τους είπα ότι δε συνηθίζουν οι Ρωμαίοι να καταδικάζουν κάποιον , πριν ο κατηγορούμενος έρθει σε αντιπαράσταση με τους κατηγόρους του και του δοθεί η ευκαιρία να απολογηθεί για το έγκλημα για το οποίο κατηγορείται .
44025017	Αυτοί , λοιπόν , ήρθαν μαζί μου εδώ , κι εγώ αμέσως χωρίς καμία αναβολή κάθισα στην έδρα και διέταξα να προσαχθεί ο άνθρωπος αυτός .
44025018	Οι κατήγοροι όμως , όταν παρουσιάστηκαν στο δικαστήριο , δε διατύπωσαν εναντίον του καμιά κατηγορία , για αδικήματα τέτοια που υποπτευόμουν εγώ .
44025019	Απεναντίας , είχαν μαζί του κάτι διαφορές για ζητήματα της θρησκείας τους , και για κάποιον Ιησού που έχει πεθάνει , αλλά ο Παύλος ισχυριζόταν ότι ζει .
44025020	Επειδή εγώ δεν έχω τις γνώσεις για ν ’ ανακατευτώ σ ’ ένα τέτοιο ζήτημα , του είπα , αν ήθελε , να πάει στα Ιεροσόλυμα και να δικαστεί εκεί γι ’ αυτά .
44025021	Ο Παύλος όμως ζήτησε να μείνει φυλακισμένος και να παραπέμψουμε την υπόθεσή του στην κρίση του αυτοκράτορα . Γι ’ αυτό κι εγώ διέταξα να συνεχιστεί η φυλάκισή του ώσπου να τον στείλω στον αυτοκράτορα » .
44025022	Ο Αγρίππας είπε στο Φήστο : « Θα ήθελα να τον ακούσω κι εγώ ο ίδιος αυτόν τον άνθρωπο » . « Αύριο » , του είπε ο Φήστος , « θα τον ακούσεις » .
44025023	Την άλλη μέρα ήρθε ο Αγρίππας και η Βερενίκη με φανταχτερή πομπή και εισήλθαν στην αίθουσα του δικαστηρίου , μαζί με ανώτατους αξιωματικούς και με προύχοντες της πόλης . Ο Φήστος διέταξε να προσαχθεί ο Παύλος ,
44025024	και είπε : « Βασιλιά Αγρίππα , και όλοι εσείς που είστε εδώ μαζί μας ! Μπροστά σας έχετε αυτόν , για τον οποίο όλοι οι Ιουδαίοι ήρθαν και μου μίλησαν , και στα Ιεροσόλυμα και εδώ , και φώναζαν ότι δεν πρέπει πια να ζει .
44025025	Εγώ όμως κατάλαβα ότι δεν έκανε τίποτε που να επισύρει την ποινή του θανάτου . Κι όταν αυτός ζήτησε να δικαστεί από τον αυτοκράτορα , αποφάσισα να τον στείλω εκεί .
44025026	Δεν έχω όμως να γράψω κάτι το συγκεκριμένο γι ’ αυτόν στον κύριό μου τον αυτοκράτορα . Γι ’ αυτό τον έφερα μπροστά σ ’ εσάς και μάλιστα μπροστά σ ’ εσένα , βασιλιά Αγρίππα , για να γίνει η ανάκριση , και να έχω έτσι στοιχεία για το γράμμα μου .
44025027	Γιατί μου φαίνεται παράλογο να στέλνω έναν φυλακισμένο και να μην εκθέτω τις εναντίον του κατηγορίες » .
44026001	Ο Αγρίππας τότε είπε στον Παύλο : « Σου επιτρέπεται να απολογηθείς » . Τότε ο Παύλος σήκωσε το χέρι του και άρχισε την απολογία του :
44026002	« Θεωρώ ευτυχή τον εαυτό μου , βασιλιά Αγρίππα , γιατί σήμερα θα απολογηθώ ενώπιόν σου για όλα όσα με κατηγορούν οι Ιουδαίοι .
44026003	Κι αυτό , προπάντων γιατί εσύ είσαι γνώστης όλων των εθίμων και των θρησκευτικών προβλημάτων που απασχολούν τους Ιουδαίους . Παρακαλώ , λοιπόν , να με ακούσεις με υπομονή .
44026004	» Όλοι οι Ιουδαίοι ξέρουν το βίο μου από τη νεαρή μου ηλικία , αφού από τα νιάτα μου έζησα ανάμεσα στο λαό μου στα Ιεροσόλυμα .
44026005	Αυτοί με γνωρίζουν από παλιά , και μπορούν να μαρτυρήσουν ότι έζησα σύμφωνα με τις αρχές της πιο αυστηρής παράταξης της θρησκείας μας , των Φαρισαίων .
44026006	Και τώρα στέκομαι εδώ και δικάζομαι , γι ’ αυτή την ελπίδα μου πως ο Θεός θα εκπληρώσει την υπόσχεση που έδωσε στους προγόνους μας .
44026007	Οι δώδεκα φυλές μας συνεχώς , νύχτα και μέρα , λατρεύουν το Θεό , με την ελπίδα να φτάσουν τελικά να δουν την εκπλήρωση αυτής της υπόσχεσης . Γι ’ αυτή την ελπίδα κατηγορούμαι από τους Ιουδαίους , βασιλιά Αγρίππα .
44026008	Γιατί σας φαίνεται απίστευτο ότι ο Θεός ανασταίνει νεκρούς ;
44026009	Κι εγώ ο ίδιος , βέβαια , είχα πιστέψει ότι έπρεπε να κάνω ό , τι μπορούσα εναντίον του ονόματος του Ιησού του Ναζωραίου .
44026010	Αυτό και έκανα στα Ιεροσόλυμα : πολλούς από τους χριστιανούς εγώ τους έκλεισα στις φυλακές , έχοντας τη σχετική εξουσιοδότηση των αρχιερέων · κι όταν τους καταδίκαζαν σε θάνατο έδινα κι εγώ καταδικαστική ψήφο .
44026011	Σε όλες τις συναγωγές πολλές φορές προσπαθούσα , χρησιμοποιώντας βία , να τους αναγκάσω να αρνηθούν την πίστη τους . Η μανία μου ήταν τόσο μεγάλη , ώστε τους καταδίωκα ακόμη και στις πόλεις που είναι έξω από τα όρια της χώρας .
44026012	» Πηγαίνοντας γι ’ αυτόν το σκοπό στη Δαμασκό με εξουσιοδότηση και άδεια από τους αρχιερείς ,
44026013	είδα στο δρόμο , βασιλιά μου , μέρα μεσημέρι , ένα φως από τον ουρανό , πιο λαμπρό κι από τον ήλιο , να με περιβάλλει με τη λάμψη του κι εμένα κι αυτούς που πήγαιναν μαζί μου .
44026014	Όλοι μας πέσαμε στη γη , κι εγώ άκουσα μια φωνή που μου έλεγε στην εβραϊκή γλώσσα : “ Σαούλ , Σαούλ , γιατί με καταδιώκεις ; Είναι οδυνηρό να κλοτσάς στα καρφιά ” .
44026015	Εγώ ρώτησα : “ ποιος είσαι , Κύριε ; ” Κι εκείνος απάντησε : “ εγώ είμαι ο Ιησούς , που εσύ τον καταδιώκεις .
44026016	Σήκω όμως και στάσου στα πόδια σου . Γι ’ αυτό σου φανερώθηκα : για να σε πάρω στην υπηρεσία μου και να σε καταστήσω μάρτυρα γι ’ αυτά που είδες και γι ’ αυτά που θα σου δείξω ακόμη .
44026017	Θα σε προστατεύω από το λαό σου και από τους εθνικούς , στους οποίους εγώ σε στέλνω ,
44026018	για ν ’ ανοίξεις τα μάτια τους , ώστε να επιστρέψουν από το σκοτάδι στο φως κι από την εξουσία του σατανά στο Θεό . Γιατί , αν πιστέψουν σ ’ εμένα θα λάβουν τη συγχώρηση των αμαρτιών τους και μια θέση ανάμεσα σ ’ εκείνους που ανήκουν στο Θεό ” .
44026019	» Ύστερα απ ’ αυτά , βασιλιά Αγρίππα , δεν αρνήθηκα να υπακούσω στην ουράνια οπτασία ,
44026020	αλλά άρχισα να κηρύττω , πρώτα σ ’ αυτούς που ήταν στη Δαμασκό και στα Ιεροσόλυμα κι ύστερα σ ’ όλη τη χώρα της Ιουδαίας και στους εθνικούς , να μετανοήσουν και να επιστρέψουν στο Θεό και μετά να δείχνουν τη μετάνοιά τους πράττοντας ανάλογα έργα .
44026021	Αυτοί ήταν οι λόγοι για τους οποίους οι Ιουδαίοι με συνέλαβαν στο ναό και προσπάθησαν να με σκοτώσουν .
44026022	Ο Θεός όμως με βοήθησε μέχρι σήμερα , και στέκομαι εδώ ζωντανός για να καταθέσω τη μαρτυρία μου σε μικρούς και σε μεγάλους , και να μη λέω τίποτε άλλο εκτός από ’ κείνα που οι προφήτες και ο Μωυσής είπαν ότι πρόκειται να γίνουν :
44026023	ότι ο Χριστός θα υποστεί το πάθος και θ ’ αναστηθεί πρώτος από τους νεκρούς , και θα κηρύξει το φως της σωτηρίας στο λαό μας και στους εθνικούς » .
44026024	Ενώ ο Παύλος συνέχιζε έτσι την απολογία του , φώναξε ο Φήστος δυνατά : « Είσαι τρελός , Παύλε ! Τα πολλά σου γράμματα σ ’ έφεραν στην τρέλα ! »
44026025	« Δεν είμαι τρελός , εξοχότατε Φήστε » , λέει ο Παύλος , « αλλά λέω λόγια αληθινά και λογικά .
44026026	Ο βασιλιάς ξέρει για ποιο πράγμα μιλάω , γι ’ αυτό και του μιλάω ανοιχτά . Γιατί είμαι βέβαιος ότι τίποτε απ ’ αυτά δεν του είναι άγνωστο , γιατί αυτά δεν έγιναν σε καμιά απόμερη γωνιά .
44026027	Πιστεύεις , βασιλιά Αγρίππα , στους προφήτες ; Ξέρω ότι πιστεύεις » .
44026028	Τότε ο Αγρίππας είπε στον Παύλο : « Λίγο ακόμη και θα με πείσεις να γίνω χριστιανός ! »
44026029	Κι ο Παύλος είπε : « Θα ευχόμουν στο Θεό , σε λίγο ή σε πολύ χρόνο , όχι μόνο εσύ αλλά και όλοι όσοι με ακούνε σήμερα , να γίνουν όμοιοι μ ’ εμένα , εκτός απ ’ αυτά τα δεσμά » .
44026030	Όταν τα είπε αυτά , σηκώθηκαν ο βασιλιάς , ο ηγεμόνας , η Βερενίκη και όσοι κάθονταν μαζί τους
44026031	και , καθώς έφευγαν , έλεγαν μεταξύ τους : « Ο άνθρωπος αυτός δεν έκανε τίποτε για το οποίο να πρέπει να πεθάνει ή να φυλακιστεί » .
44026032	Κι ο Αγρίππας είπε στο Φήστο : « Ο άνθρωπος αυτός θα μπορούσε να απολυθεί , αν δεν είχε ζητήσει να δικαστεί από τον αυτοκράτορα » .
44027001	Μόλις αποφασίστηκε να αποπλεύσουμε για την Ιταλία , παρέδωσαν τον Παύλο και μερικούς άλλους κρατουμένους σε κάποιον αξιωματικό που λεγόταν Ιούλιος , από τη στρατιωτική μονάδα που είχε το όνομα « αυτοκρατορική » .
44027002	Επιβιβαστήκαμε από το Αδραμύττιο σ ’ ένα πλοίο που θα πήγαινε στα μέρη της επαρχίας της Ασίας και ξεκινήσαμε . Μαζί μας ήταν κι ο Αρίσταρχος ο Μακεδόνας , από τη Θεσσαλονίκη .
44027003	Την άλλη μέρα φτάσαμε στη Σιδώνα . Ο Ιούλιος φέρθηκε με καλοσύνη στον Παύλο και του επέτρεψε να πάει στους φίλους του , για να τον περιποιηθούν .
44027004	Από ’ κει ξεκινήσαμε και παραπλεύσαμε την Κύπρο , γιατί είχαμε αντίθετους ανέμους .
44027005	Ύστερα διαπλεύσαμε το πέλαγος της Κιλικίας και της Παμφυλίας και φτάσαμε στα Μύρα της Λυκίας .
44027006	Εκεί ο αξιωματικός βρήκε ένα αλεξανδρινό πλοίο , που πήγαινε στην Ιταλία και μας επιβίβασε σ ’ αυτό .
44027007	Πλέαμε για πολλές μέρες με μεγάλη βραδύτητα , και με κόπο φτάσαμε στην Κνίδο . Επειδή δεν μας επέτρεπε ο άνεμος , πλεύσαμε από κάτω από την Κρήτη , αφού περάσαμε το ακρωτήριο Σαλμώνη .
44027008	Με πολλή δυσκολία , πλέοντας κοντά στις ακτές της , φτάσαμε σ ’ έναν τόπο που λεγόταν Καλοί Λιμένες , κοντά στον οποίο ήταν η πόλη Λασαία .
44027009	Στο μεταξύ χάθηκε αρκετός χρόνος , και το ταξίδι ήταν επικίνδυνο , αφού είχε κιόλας περάσει η φθινοπωρινή νηστεία . Γι ’ αυτό ο Παύλος τους συμβούλευε
44027010	και τους έλεγε : « Άντρες , προβλέπω ότι το ταξίδι θα γίνει με ταλαιπωρία και με μεγάλη ζημιά , όχι μόνο για το φορτίο και το πλοίο αλλά και για τις ζωές μας » .
44027011	Ο αξιωματικός όμως άκουγε περισσότερο τον κυβερνήτη και τον ιδιοκτήτη του πλοίου παρά αυτά που έλεγε ο Παύλος .
44027012	Κι επειδή το λιμάνι ήταν ακατάλληλο για να παραχειμάσει κανείς , οι περισσότεροι ήταν της γνώμης να αποπλεύσουν από ’ κει , μήπως μπορέσουν να φτάσουν και να παραχειμάσουν στο Φοίνικα , λιμάνι της Κρήτης που είναι ανοιχτό νοτιοδυτικά και βορειοδυτικά .
44027013	Όταν άρχισε να πνέει ελαφρά νότιος άνεμος , νόμισαν ότι μπορούσαν να πραγματοποιήσουν την πρόθεσή τους . Έτσι , σήκωσαν τις άγκυρες και έπλεαν κοντά στις ακτές της Κρήτης .
44027014	Ύστερα από λίγο ξέσπασε στο νησί ένας θυελλώδης άνεμος , αυτός που λέγεται Ευροκλύδων .
44027015	Άρπαξε το πλοίο , κι όπως αυτό δεν μπορούσε να πάει αντίθετα , τ ’ αφήσαμε και το πήγαιναν ο άνεμος και τα κύματα .
44027016	Περνώντας κάτω από ένα νησάκι που το έλεγαν Κλαύδη , μόλις και μετά βίας καταφέραμε ν ’ ανεβάσουμε πάνω τη σωσίβια λέμβο .
44027017	Όταν την ανεβάσαμε , χρησιμοποίησαν σκοινιά , και μ ’ αυτά έζωσαν το πλοίο για να μην ανοίξει . Κι επειδή φοβούνταν να μην εξοκείλουν στη Μεγάλη Σύρτη , έριξαν την άγκυρα να κρέμεται κι άφησαν το πλοίο να το πηγαίνουν τα κύματα .
44027018	Επειδή πολύ μας ταλαιπωρούσε η τρικυμία , την άλλη μέρα ρίξανε το φορτίο στη θάλασσα ,
44027019	και τη μεθεπομένη ρίξαμε στη θάλασσα με τα χέρια μας όλον τον εξοπλισμό του πλοίου .
44027020	Για πολλές μέρες δε φαίνονταν ούτε ο ήλιος ούτε τα άστρα · η κακοκαιρία συνεχιζόταν κι έτσι χανόταν κάθε ελπίδα να σωθούμε .
44027021	Κανείς δεν ήθελε πια να φάει τίποτε . Τότε ο Παύλος στάθηκε ανάμεσά τους και είπε : « Έπρεπε , άντρες , να με είχατε ακούσει και να μην ξεκινούσαμε από την Κρήτη . Έτσι , θα είχαμε γλιτώσει από την ταλαιπωρία αυτή κι απ ’ τη ζημιά .
44027022	Τώρα όμως σας συνιστώ να μη χάσετε το θάρρος σας . Κανείς από σας δε θα χαθεί , μόνο το πλοίο .
44027023	Την περασμένη νύχτα μού φανερώθηκε ένας άγγελος του Θεού στον οποίο ανήκω και τον οποίο υπηρετώ ,
44027024	και μου είπε : “ μη φοβάσαι , Παύλε ! Πρέπει να εμφανιστείς στον αυτοκράτορα , κι έτσι ο Θεός για χάρη σου θα σώσει όλους όσοι είναι μαζί σου στο πλοίο ” .
44027025	Γι ’ αυτό να έχετε θάρρος , άντρες ! Γιατί έχω εμπιστοσύνη στο Θεό ότι θα γίνει έτσι όπως μου είπε ο άγγελος .
44027026	Πρέπει να προσαράξουμε σε κάποιο νησί » .
44027027	Όταν έφτασε η δέκατη τέταρτη νύχτα που φερόμασταν ακυβέρνητοι στην Αδριατική θάλασσα , τα μεσάνυχτα οι ναύτες υποψιάστηκαν ότι πλησιάζουν σε κάποια στεριά .
44027028	Βυθομέτρησαν και βρήκαν είκοσι οργιές . Αφού προχώρησαν λίγο , βυθομέτρησαν πάλι και βρήκαν δεκαπέντε οργιές .
44027029	Επειδή φοβήθηκαν μήπως πέσουμε σε τίποτε βράχια , έριξαν τέσσερις άγκυρες από την πρύμνη και παρακαλούσαν να ξημερώσει .
44027030	Οι ναύτες στο μεταξύ επιχείρησαν να φύγουν από το πλοίο . Με την πρόφαση ότι θα ρίξουν άγκυρες από την πρώρα μακριά από το πλοίο , κατέβασαν τη λέμβο στη θάλασσα .
44027031	Ο Παύλος όμως είπε στον αξιωματικό και στους στρατιώτες : « Αν αυτοί δεν μείνουν στο πλοίο , εσείς δεν μπορείτε να σωθείτε » .
44027032	Τότε οι στρατιώτες έκοψαν τα σκοινιά της λέμβου και την άφησαν να πέσει στη θάλασσα .
44027033	Καθώς περίμεναν να ξημερώσει , ο Παύλος τους παρακινούσε όλους να φάνε κάτι . « Δεκατέσσερις μέρες ως σήμερα » , τους έλεγε , « περιμένετε να κοπάσει η τρικυμία και είστε νηστικοί · δεν έχετε φάει τίποτε .
44027034	Γι ’ αυτό , σας παρακαλώ , φάτε κάτι . Αυτό είναι απαραίτητο , αν θέλετε να σωθείτε . Μη φοβάστε , γιατί κανενός από σας δε θα πέσει ούτε μια τρίχα απ ’ το κεφάλι σας » .
44027035	Αφού είπε αυτά , πήρε ψωμί , ευχαρίστησε το Θεό μπροστά σε όλους , το έκοψε κι άρχισε να τρώει .
44027036	Τότε πήρανε όλοι θάρρος κι έφαγαν κι αυτοί .
44027037	Στο πλοίο ήμασταν συνολικά διακόσιες εβδομήντα έξι ψυχές .
44027038	Αφού χόρτασαν όλοι , πέταξαν το σιτάρι στη θάλασσα , για να αλαφρώσει το πλοίο .
44027039	Όταν ξημέρωσε , είδαν μια στεριά που τους ήταν άγνωστη . Ανακάλυψαν όμως έναν κόλπο που είχε αμμουδιά , στον οποίο αποφάσισαν να ρίξουν το πλοίο αν μπορούσαν .
44027040	Έλυσαν , λοιπόν , τα σκοινιά που κρατούσαν τις άγκυρες , και τις άφησαν να πέσουν στη θάλασσα . Συγχρόνως έλυσαν τα σκοινιά με τα οποία είχαν δέσει τα πηδάλια για να τα αχρηστέψουν . Έπειτα σήκωσαν το μπροστινό πανί και με τον άνεμο προσπαθούσαν να προσορμιστούν στο γιαλό .
44027041	Έπεσαν όμως σ ’ έναν ύφαλο από άμμο κι έριξαν εκεί το πλοίο . Η πλώρη μπήχτηκε στην άμμο κι έμεινε ακίνητη , η πρύμνη όμως διαλυόταν από τη μανία των κυμάτων .
44027042	Οι στρατιώτες τότε αποφάσισαν να σκοτώσουν τους κρατουμένους , για να μην μπορέσει κανείς να δραπετεύσει κολυμπώντας .
44027043	Ο αξιωματικός όμως , που ήθελε να σώσει τον Παύλο , τους εμπόδισε να εκτελέσουν την απόφασή τους και διέταξε , όσοι μπορούν να κολυμπήσουν , να πηδήξουν πρώτοι στη θάλασσα και να βγουν στη στεριά ,
44027044	κι οι άλλοι να βγουν πάνω σε σανίδια ή σε άλλα μέρη του πλοίου . Έτσι , βγήκαν όλοι στη στεριά και σώθηκαν .
44028001	Μετά τη διάσωσή τους έμαθαν ότι το νησί ονομάζεται Μελίτη .
44028002	Οι ιθαγενείς μάς δέχτηκαν πολύ φιλικά . Άναψαν φωτιά και μας προσκάλεσαν όλους , γιατί είχε αρχίσει να βρέχει κι έκανε κρύο .
44028003	Ο Παύλος έκανε ένα δέμα από πολλά φρύγανα και τα έριξε πάνω στη φωτιά . Τότε μια οχιά πετάχτηκε απ ’ τη φωτιά εξαιτίας της θερμότητας και τον δάγκωσε στο χέρι .
44028004	Οι ιθαγενείς , όταν είδαν το ερπετό να κρέμεται από το χέρι του , έλεγαν μεταξύ τους : « Το δίχως άλλο φονιάς είναι αυτός ο άνθρωπος που , αν και σώθηκε από τη θάλασσα , η θεία δίκη δεν τον άφησε να ζήσει » .
44028005	Ο Παύλος όμως τίναξε το ερπετό στη φωτιά κι ο ίδιος δεν έπαθε τίποτε .
44028006	Αυτοί περίμεναν ότι θα πρηζόταν ή ότι θα ’ πεφτε ξαφνικά κάτω νεκρός . Περίμεναν πολλή ώρα και , βλέποντας ότι τίποτε κακό δεν του συνέβαινε , άλλαξαν στάση και έλεγαν ότι είναι θεός .
44028007	Κοντά σ ’ εκείνον τον τόπο ήταν τα κτήματα του πρώτου τού νησιού , που λεγόταν Πόπλιος . Αυτός μας δέχτηκε και μας φιλοξένησε με καλοσύνη τρεις μέρες .
44028008	Τότε συνέβαινε να είναι στο κρεβάτι ο πατέρας του Πόπλιου , που υπέφερε από πυρετούς και δυσεντερία . Ο Παύλος μπήκε στο δωμάτιό του , προσευχήθηκε , ακούμπησε πάνω του τα χέρια και τον γιάτρεψε .
44028009	Ύστερα απ ’ αυτό έρχονταν όλοι οι άλλοι ασθενείς του νησιού και θεραπεύονταν .
44028010	Μας τίμησαν με πολλές εκδηλώσεις σεβασμού κι όταν φεύγαμε , μας εφοδίασαν με ό , τι χρειαζόμασταν για το ταξίδι .
44028011	Ύστερα από τρεις μήνες αποπλεύσαμε με ένα πλοίο αλεξανδρινό , που είχε παραχειμάσει στο νησί και είχε έμβλημά του τους Διόσκουρους .
44028012	Καταπλεύσαμε στις Συρακούσες , όπου μείναμε τρεις μέρες .
44028013	Από ’ κει περιπλεύσαμε τη Σικελία και φτάσαμε στο Ρήγιο , κι όταν ύστερα από μία μέρα φύσηξε νοτιάς , ήρθαμε σε δύο μέρες στους Ποτιόλους .
44028014	Εκεί βρήκαμε χριστιανούς , οι οποίοι μας παρακάλεσαν να μείνουμε μαζί τους εφτά μέρες . Κατόπιν ήρθαμε στη Ρώμη .
44028015	Οι χριστιανοί εκεί άκουσαν για μας και βγήκαν να μας προϋπαντήσουν ως την Αγορά του Αππίου και τις « Τρεις Ταβέρνες » . Όταν τους είδε ο Παύλος , ευχαρίστησε το Θεό και αναθάρρησε .
44028016	Όταν ήρθαμε στη Ρώμη , ο αξιωματικός παρέδωσε τους κρατουμένους στο στρατοπεδάρχη . Στον Παύλο όμως δόθηκε η άδεια να μείνει σε ιδιωτικό κατάλυμα μαζί με το στρατιώτη που τον φύλαγε .
44028017	Ύστερα από τρεις μέρες ο Παύλος κάλεσε τους προκρίτους των Ιουδαίων . Όταν αυτοί συγκεντρώθηκαν , τους έλεγε : « Αν και εγώ , αδερφοί μου , δεν έχω κάνει τίποτα εναντίον του λαού μας ή των προγονικών μας παραδόσεων , με συνέλαβαν στα Ιεροσόλυμα και με παρέδωσαν στα χέρια των Ρωμαίων .
44028018	Αυτοί με ανέκριναν κι ήθελαν να με απολύσουν , γιατί δε μου βρήκαν κανένα έγκλημα για να με καταδικάσουν σε θάνατο .
44028019	Επειδή όμως διαμαρτυρήθηκαν οι Ιουδαίοι , αναγκάστηκα να προσφύγω στον αυτοκράτορα , όχι με σκοπό να κατηγορήσω για κάτι το έθνος μου .
44028020	Σας παρακάλεσα να έρθετε να σας δω και να σας μιλήσω , για να σας εξηγήσω αυτά τα πράγματα . Γιατί είμαι δεμένος με την αλυσίδα αυτή , επειδή κηρύττω εκείνον στον οποίο ελπίζει ο λαός του Ισραήλ » .
44028021	Αυτοί του απάντησαν : « Εμείς ούτε γράμματα πήραμε για σένα από την Ιουδαία ούτε κανένας αδερφός ήρθε να μας ανακοινώσει επίσημα ή ανεπίσημα κάτι κακό για σένα .
44028022	Θεωρούμε όμως σωστό να ακούσουμε τις απόψεις σου . Γιατί μας είναι γνωστό ότι για την αίρεση αυτή στην οποία ανήκεις παντού προβάλλονται αντιρρήσεις » .
44028023	Του όρισαν μία μέρα , και ήρθαν στο κατάλυμά του περισσότεροι αυτή τη φορά . Σ ’ αυτούς , από το πρωί ως το βράδυ ο Παύλος εξηγούσε το κήρυγμά του διαβεβαιώνοντάς τους για τη βασιλεία του Θεού · και προσπαθούσε να τους πείσει για τον Ιησού με λόγια από το νόμο του Μωυσή και από τα βιβλία των προφητών .
44028024	Άλλοι πίστευαν σ ’ αυτά που έλεγε κι άλλοι δεν ήθελαν να τον πιστέψουν .
44028025	Έτσι , επειδή διαφωνούσαν μεταξύ τους , έφευγαν . Κι ο Παύλος τους είπε ένα λόγο ακόμη : « Καλά είπε το Άγιο Πνεύμα στους προγόνους μας μέσω του προφήτη Ησαΐα ,
44028026	ότι : Πήγαινε στο λαό αυτόν και πες του : θ ’ ακούσετε με τ ’ αυτιά σας , μα δε θα καταλάβετε · και θα δείτε με τα μάτια σας , μα δε θ ’ αντιληφθείτε .
44028027	Γιατί έγινε αναίσθητη η καρδιά του λαού αυτού και με τ ’ αυτιά βαριάκουσαν , και έκλεισαν τα βλέφαρά τους , μην τυχόν δούνε με τα μάτια και ακούσουν με τ ’ αυτιά και καταλάβουν με την καρδιά , κι επιστρέψουν σ ’ εμένα και τους γιατρέψω .
44028028	 Μάθετε , λοιπόν , ότι ο Θεός έστειλε τη σωτηρία αυτή στους εθνικούς . Αυτοί θ ’ ακούσουν τώρα ! »
44028030	Ο Παύλος έμεινε μια ολόκληρη διετία σε ιδιαίτερη νοικιασμένη κατοικία , όπου δεχόταν όλους όσοι τον επισκέπτονταν .
44028031	Κήρυττε τη βασιλεία του Θεού και δίδασκε για τον Κύριο Ιησού Χριστό με μεγάλη παρρησία και χωρίς κανένα εμπόδιο .
45001001	Ο Παύλος , δούλος του Ιησού Χριστού , που τον κάλεσε ο Θεός να γίνει απόστολος και τον ξεχώρισε για να διαδώσει το ευαγγέλιο .
45001002	Ο Θεός είχε προαναγγείλει με τους προφήτες του στις άγιες Γραφές το ευαγγέλιο
45001003	για τον Υιό του τον Ιησού Χριστό , τον Κύριό μας , ο οποίος , ως άνθρωπος , γεννήθηκε από τη γενιά του Δαβίδ ,
45001004	αποδείχτηκε όμως Υιός Θεού με δύναμη από το Πνεύμα που αγιάζει , όταν αναστήθηκε από τους νεκρούς .
45001005	Από αυτόν έλαβα τη χάρη και την αποστολή να οδηγήσω όλα τα έθνη στην πίστη και στην αποδοχή του ευαγγελίου , κι έτσι να δοξαστεί το όνομα του Χριστού .
45001006	Σ ’ αυτούς ανήκετε κι εσείς , αφού σας κάλεσε ο Ιησούς Χριστός .
45001007	Προς όλους τους πιστούς της Ρώμης , που τους αγάπησε και τους κάλεσε ο Θεός . Εύχομαι ο Θεός Πατέρας μας κι ο Κύριος Ιησούς Χριστός να σας δίνουν χάρη και ειρήνη .
45001008	Πρώτα πρώτα ευχαριστώ , με τη χάρη του Ιησού Χριστού , το Θεό μου για όλους εσάς , γιατί σ ’ όλο τον κόσμο γίνεται λόγος για την πίστη σας .
45001009	Μάρτυράς μου ο Θεός , που τον λατρεύω με το πνεύμα μου διαδίδοντας το ευαγγέλιο του Υιού του , πως σας θυμάμαι αδιάκοπα κάθε φορά που προσεύχομαι .
45001010	Τον θερμοπαρακαλώ να μου δώσει την ευκαιρία , αν βέβαια είναι θέλημά του , επιτέλους να σας επισκεφθώ .
45001011	Γιατί επιθυμώ πολύ να σας δω , για να σας μεταδώσω κάποιο πνευματικό χάρισμα κι έτσι να στηριχθείτε .
45001012	Αυτό όμως σημαίνει ότι κι εγώ θα ενισχυθώ ανάμεσά σας με την κοινή μας πίστη , τη δική σας και τη δική μου .
45001013	Θέλω να ξέρετε , αδερφοί μου , πως πολλές φορές είχα προγραμματίσει ένα ταξίδι στη Ρώμη , ως τώρα όμως όλο και κάτι με εμπόδιζε . Θέλω να έρθω , για να έχω κάποιον καρπό και σ ’ εσάς , όπως και στα άλλα έθνη .
45001014	Γιατί αισθάνομαι πως έχω αυτό το χρέος προς όλους , πολιτισμένους κι απολίτιστους , μορφωμένους κι αμόρφωτους .
45001015	Γι ’ αυτό κι έχω την επιθυμία να κηρύξω το ευαγγέλιο και σ ’ εσάς στη Ρώμη .
45001016	Δεν ντρέπομαι που υπηρετώ το ευαγγέλιο του Χριστού , γιατί αυτό είναι η δύναμη του Θεού , που σώζει καθέναν που πιστεύει , πρώτα τον Ιουδαίο και ύστερα τον ειδωλολάτρη .
45001017	Γιατί στο ευαγγέλιο αποκαλύπτεται ότι ο Θεός δικαιώνει τον άνθρωπο , αρκεί αυτός να πιστέψει ολοκληρωτικά στο Θεό . Όπως λέει κι η Γραφή : Ο δίκαιος εξαιτίας της πίστεώς του θα ζήσει .
45001018	Αποκαλύπτεται όμως και η οργή του Θεού από τον ουρανό για να τιμωρήσει κάθε ασέβεια και αδικία των ανθρώπων , που με τα άδικα έργα τους συγκαλύπτουν την αλήθεια .
45001019	Αυτό γίνεται γιατί ό , τι μπορούν να γνωρίζουν για το Θεό τούς είναι γνωστό , αφού ο Θεός τούς το φανέρωσε .
45001020	Δηλαδή , παρ ’ ό , τι είναι αόρατες και η αιώνια δύναμη του Θεού και η θεϊκή του ιδιότητα , μπορούσαν να τις δουν μέσα στη δημιουργία , από τότε που έγινε ο κόσμος . Γι ’ αυτό και δεν έχουν καμιά δικαιολογία .
45001021	Ενώ γνώρισαν το Θεό μέσα από τη δημιουργία , ούτε τον δόξασαν ούτε τον ευχαρίστησαν ως Θεό . Αντίθετα , η σκέψη τους ακολούθησε λαθεμένο δρόμο , και η ασύνετη καρδιά τους βυθίστηκε στο σκοτάδι της πλάνης .
45001022	Έτσι , ενώ θριαμβολογούσαν για τη σοφία τους , κατάντησαν ανόητοι ,
45001023	ως το σημείο , αντί για το δημιουργό αθάνατο Θεό , να προσκυνούν είδωλα που παρασταίνουν θνητούς ανθρώπους , πουλιά , τετράποδα ζώα κι ερπετά .
45001024	Γι ’ αυτό τους παρέδωσε ο Θεός στις βρωμερές επιθυμίες τους και τους άφησε να ατιμάζουν μόνοι τους τα σώματά τους .
45001025	Στη θέση της αλήθειας του Θεού έβαλαν το ψέμα και σεβάστηκαν και λάτρεψαν την κτίση αντί για τον Κτίστη — ας είναι αιώνια ευλογημένος · αμήν .
45001026	Γι ’ αυτό το λόγο , λοιπόν , τους παρέδωσε ο Θεός σε επαίσχυντα πάθη : Οι γυναίκες αντικατέστησαν τις φυσικές σχέσεις με αφύσικες ·
45001027	το ίδιο και οι άντρες · άφησαν τη φυσική σχέση με τη γυναίκα και φλογίστηκαν με σφοδρό πάθος ο ένας για τον άλλο , διαπράττοντας ασχήμιες αρσενικοί μ ’ αρσενικούς , και πληρώνοντας έτσι με το ίδιο τους το σώμα το τίμημα που ταίριαζε στην πλάνη τους .
45001028	Κι αφού το θεώρησαν περιττό να γνωρίσουν το Θεό ενσυνείδητα , τους παρέδωσε ο Θεός στη μωρία τους , κι έτσι κάνουν ανάρμοστα πράγματα .
45001029	Είναι γεμάτοι από κάθε λογής αδικία , πορνεία , πονηρία , πλεονεξία , κακία . Είναι γεμάτοι φθόνο , φόνο , φιλονικία , απάτη και κακοήθεια .
45001030	Κακολογούν και κατηγορούν ο ένας τον άλλο , μισούν το Θεό , είναι κακοποιοί , υπερήφανοι , αλαζόνες , σκέφτονται μόνο πώς θα βλάψουν τους άλλους , είναι ανυπάκουοι στους γονείς τους .
45001031	Άνθρωποι χωρίς σύνεση , δεν κρατούν το λόγο τους , δεν έχουν στοργή , διαλλακτικότητα και έλεος .
45001032	Κι ενώ γνωρίζουν καλά τη θεϊκή προειδοποίηση , πως όσοι συμπεριφέρονται έτσι είναι καταδικασμένοι σ ’ αιώνιο θάνατο , όχι μόνο κάνουν όλα όσα αναφέραμε , αλλά και επιδοκιμάζουν όσους βλέπουν να συμπεριφέρονται έτσι .
45002001	Αλλά κι εσύ , άνθρωπέ μου , που κατακρίνεις αυτή τη διαγωγή , δεν είσαι λιγότερο ένοχος . Γιατί , κρίνοντας τον άλλο , καταδικάζεις τον ίδιο τον εαυτό σου , αφού κι εσύ ο κριτής κάνεις τα ίδια .
45002002	Πραγματικά , ξέρουμε πως ο Θεός καταδικάζει δίκαια όσους έχουν παρόμοια διαγωγή .
45002003	Πώς , λοιπόν , άνθρωπέ μου , νομίζεις πως εσύ θα ξεφύγεις τη θεϊκή καταδίκη , αφού κάνεις όσα κάνουν αυτοί , τους οποίους εσύ ο ίδιος κατακρίνεις ;
45002004	Ή περιφρονείς την άπειρη καλοσύνη , την ανεκτικότητα και τη μακροθυμία του Θεού ; Ξεχνάς πως η αγαθότητα του Θεού θέλει να σε οδηγήσει στη μετάνοια ;
45002005	Εσύ όμως παραμένεις σκληρός κι αμετανόητος και συσσωρεύεις για τον εαυτό σου την οργή του Θεού για την ημέρα της κρίσεως , όταν θα γίνει σ ’ όλους φανερή η δίκαιη κρίση του Θεού .
45002006	Τότε ο Θεός θα πληρώσει τον καθένα κατά τα έργα του .
45002007	Θα δώσει αιώνια ζωή σ ’ όσους κάνουν υπομονετικά το καλό κι αναζητούν έτσι τη δόξα , την τιμή και την αφθαρσία κοντά στο Θεό .
45002008	Αντίθετα , ο θυμός κι η οργή του Θεού περιμένουν όσους αντιστρατεύονται στο Θεό , αντιστέκονται στην αλήθεια και υπηρετούν την αδικία .
45002009	Θλίψη και στενοχώρια περιμένουν κάθε άνθρωπο που υπηρετεί το κακό , πρώτα τον Ιουδαίο αλλά και τον εθνικό ·
45002010	αντίθετα , δόξα , τιμή και ειρήνη προσμένουν όποιον κάνει το καλό , πρώτα τον Ιουδαίο αλλά και τον εθνικό ·
45002011	γιατί ο Θεός δεν κάνει διακρίσεις .
45002012	Έτσι , λοιπόν , όσοι αμάρτησαν χωρίς να ξέρουν το νόμο του Θεού , θα καταδικαστούν όχι με κριτήριο το νόμο . Κι από την άλλη , όσοι αμάρτησαν γνωρίζοντας το νόμο , θα δικαστούν με κριτήριο το νόμο .
45002013	Γιατί στο θεϊκό δικαστήριο δεν δικαιώνονται όσοι άκουσαν απλώς το νόμο αλλά μόνο όσοι τήρησαν το νόμο .
45002014	Όσο για τα άλλα έθνη , που δε γνωρίζουν το νόμο , πολλές φορές κάνουν από μόνοι τους αυτό που απαιτεί ο νόμος . Αυτό δείχνει πως , αν και δεν τους δόθηκε ο νόμος , μέσα τους υπάρχει νόμος .
45002015	Η διαγωγή τους φανερώνει πως οι εντολές του νόμου είναι γραμμένες στις καρδιές τους · και σ ’ αυτό συμφωνεί και η συνείδησή τους , που η φωνή της τους τύπτει ή τους επαινεί , ανάλογα με τη διαγωγή τους .
45002016	Όλα αυτά θα γίνουν την ημέρα που ο Θεός θα κρίνει δια του Ιησού Χριστού τις κρυφές σκέψεις των ανθρώπων , όπως λέει το ευαγγέλιό μου .
45002017	Εσύ όμως έχεις το τιμημένο όνομα του Ιουδαίου , στηρίζεσαι στο νόμο και καυχιέσαι για τη σχέση σου με το Θεό .
45002018	Ξέρεις ακόμα το θέλημα του Θεού , κι ο νόμος σε καθοδηγεί να διαλέγεις το καλό .
45002019	Πιστεύεις πως είσαι οδηγός των πνευματικά τυφλών , φως για όσους βρίσκονται στο σκοτάδι ,
45002020	παιδαγωγός για τους αμόρφωτους και δάσκαλος για τους πνευματικά ανώριμους . Κι είσαι σίγουρος για την κατάρτισή σου , αφού με το νόμο ξέρεις την αλήθεια για το Θεό και για το θέλημά του .
45002021	Εσύ , λοιπόν , που κάνεις το δάσκαλο στους άλλους , δε διδάσκεις τον εαυτό σου ; Εσύ που κηρύττεις να μην κλέβουμε , κλέβεις ;
45002022	Εσύ που λες να μη μοιχεύουμε , μοιχεύεις ; Εσύ που σιχαίνεσαι τα είδωλα , αρπάζεις τους θησαυρούς των ειδωλολατρικών ναών ;
45002023	Εσύ που καυχιέσαι για το νόμο , ντροπιάζεις το Θεό παραβαίνοντας το νόμο ;
45002024	Όπως λέει η Γραφή , εξαιτίας σας διασύρεται το όνομα του Θεού από τους ειδωλολάτρες .
45002025	Και η περιτομή σε ωφελεί μόνο αν ακολουθείς το νόμο . Αν όμως παραβαίνεις το νόμο , η περιτομή σου είναι σαν να μην έχει γίνει .
45002026	Αντίστροφα , αν ένας απερίτμητος ζει σύμφωνα με τις εντολές του νόμου , η ακροβυστία του δεν είναι στα μάτια του Θεού περιτομή ;
45002027	Ο απερίτμητος που τηρεί το νόμο θα σε κρίνει , εσένα που παραβαίνεις το νόμο ενώ τον έχεις παραλάβει γραμμένον κι έχεις και την περιτομή .
45002028	Γιατί , βέβαια , δεν είναι Ιουδαίος αυτός που έχει τα εξωτερικά γνωρίσματα , ούτε ταυτίζεται η περιτομή μ ’ ένα σωματικό σημάδι .
45002029	Αλλά στο λαό του Θεού ανήκει αληθινά αυτός που έχει τα εσωτερικά γνωρίσματα · αυτός που έχει περιτμηθεί όχι εξωτερικά , σύμφωνα με το γράμμα του νόμου , αλλά στην καρδιά του , από το Άγιο Πνεύμα . Αυτός είναι αληθινός Ιουδαίος , και η αναγνώρισή του προέρχεται από το Θεό κι όχι από τους ανθρώπους .
45003001	Τι παραπάνω έχει , λοιπόν , ο Ιουδαίος , και σε τι ωφελεί η περιτομή ;
45003002	Πολύ ωφελεί , και μάλιστα από πολλές απόψεις . Πρώτα πρώτα , ο Θεός εμπιστεύτηκε στους Ιουδαίους τις επαγγελίες του .
45003003	Τι κι αν ορισμένοι Ιουδαίοι δεν έμειναν πιστοί στο Θεό ; Μήπως η απιστία τους θα κάνει το Θεό ν ’ αθετήσει το λόγο του ;
45003004	Όχι , βέβαια ! Αντίθετα , ο Θεός κρατάει το λόγο του , ακόμη κι αν όλοι οι άνθρωποι τον αθετήσουν , όπως το λέει και η Γραφή : Θα δικαιωθείς για όσα έχεις πει και θα νικήσεις κάθε επικριτή σου .
45003005	Αν όμως η δική μας αδικία κάνει να φανερωθεί η δικαιοσύνη του Θεού , τότε τι να πούμε ; Μιλώντας με ανθρώπινα κριτήρια , να ισχυριστούμε πως είναι άδικος ο Θεός όταν τιμωρεί ;
45003006	Όχι βέβαια ! Γιατί , πώς αλλιώς θα κρίνει ο Θεός τον κόσμο ;
45003007	Μα , θα πει κάποιος , αφού το δικό μου ψέμα κάνει φανερή την πιστότητα του Θεού κι έτσι κάνει μεγαλύτερη τη δόξα του , τότε γιατί εγώ καταδικάζομαι ως αμαρτωλός ;
45003008	Μήπως — όπως μας συκοφαντούν μερικοί , και ισχυρίζονται πως το λέμε κιόλας — « πρέπει να κάνουμε το κακό , για να έρθει το καλό » ; Όσοι λένε παρόμοια πράγματα θα τιμωρηθούν από το Θεό , όπως το αξίζουν .
45003009	Ποιο είναι , λοιπόν , το συμπέρασμα ; Υπερέχουμε εμείς οι Ιουδαίοι ; Καθόλου ! Τώρα μόλις κατηγορήσαμε τόσο τους Ιουδαίους όσο και τους εθνικούς πως βρίσκονται κάτω από το ζυγό της αμαρτίας .
45003010	Το λέει και η Γραφή : Δεν υπάρχει δίκαιος άνθρωπος , ούτε ένας .
45003011	Δεν υπάρχει κανένας με σύνεση . Δεν υπάρχει κανένας που να αναζητεί το Θεό .
45003012	Όλοι απομακρύνθηκαν από το Θεό , όλοι εξαχρειώθηκαν . Κανένας , μα κανένας δεν κάνει το καλό .
45003013	Το λαρύγγι τους είναι σαν τάφος ανοιχτός , απ ’ τη γλώσσα τους βγαίνει μόνο ψέμα , τα χείλη τους κρύβουν φαρμάκι οχιάς .
45003014	Το στόμα τους είναι γεμάτο από πικρόχολες κατάρες .
45003015	Τρέχουν γρήγορα τα πόδια τους όταν είναι για φόνο ,
45003016	συντρίμμια και καταστροφές αφήνουν στο διάβα τους .
45003017	Κι ούτε καν ξέρουν τι θα πει ειρήνη .
45003018	Ζουν χωρίς φόβο Θεού .
45003019	 Ξέρουμε πως όσα λέει ο νόμος ισχύουν για όσους ζουν κάτω από την εξουσία του νόμου . Και τα παραπάνω τα λέει για να κλείσει κάθε στόμα , και για ν ’ αποδειχτεί ότι όλη η ανθρωπότητα είναι υπόδικη ενώπιον του Θεού .
45003020	 Γιατί , με τα έργα που επιβάλλει ο νόμος , κανένας δεν μπορεί να δικαιωθεί . Το μόνο που καταφέρνει με το νόμο είναι να συνειδητοποιήσει τη δύναμη της αμαρτίας .
45003021	Τώρα όμως έγινε αυτό που είχαν προαναγγείλει ο νόμος και οι προφήτες : αποκαλύφθηκε στον κόσμο η σωτήρια επέμβαση του Θεού , χωρίς τη μεσολάβηση του νόμου .
45003022	Η σωτήρια αυτή επέμβαση του Θεού απευθύνεται , δια μέσου της πίστεως στον Ιησού Χριστό , σε όλους τους ανθρώπους και ο Θεός σώζει όλους όσοι πιστεύουν , χωρίς να κάνει διάκριση Ιουδαίων και εθνικών .
45003023	Γιατί όλοι έχουν αμαρτήσει και βρίσκονται μακριά από τη δόξα του Θεού .
45003024	Ο Θεός όμως τους δικαιώνει χωρίς αντάλλαγμα , με τη χάρη του . Γι ’ αυτό έστειλε τον Ιησού Χριστό να μας ελευθερώσει από την αμαρτία .
45003025	Ο Θεός τον όρισε να γίνει , με το σταυρικό του θάνατο , ο εξιλασμός των αμαρτιών δια της πίστεως δείχνοντας την αγάπη του και συγχωρώντας τις αμαρτίες που έγιναν στο παρελθόν
45003026	εξαιτίας της ανεκτικότητάς του . Έτσι ο Θεός φανερώνει την αγάπη του στον έσχατο αυτό καιρό , και δείχνει καθαρά ότι είναι και δίκαιος και δικαιώνει όποιον πιστεύει στον Ιησού .
45003027	Τι έγινε λοιπόν με την καύχησή μας ; Έσβησε . Σε ποιο νόμο θα μπορούσε να στηριχτεί ; Στο νόμο της επιταγής των έργων ; Όχι , αλλά στην αρχή της σωτηρίας δια της πίστεως .
45003028	Πιστεύουμε , λοιπόν , πως ο άνθρωπος σώζεται όχι με την τήρηση των εντολών του νόμου , αλλά με την πίστη του στο Θεό .
45003029	Ή μήπως ο Θεός είναι μόνο για τους Ιουδαίους ; Δεν είναι και για τους εθνικούς ; Και βέβαια είναι .
45003030	Αφού ένας είναι ο Θεός , που σώζει τόσο τους Ιουδαίους όσο και τους άλλους ανθρώπους μόνο με την πίστη .
45003031	Μήπως όμως με την πίστη καταργούμε το νόμο ; Ποτέ τέτοιο πράγμα · αντίθετα , δίνουμε στο νόμο την πραγματική του θέση .
45004001	Τι θα πούμε , λοιπόν , πως συνέβη με τον προπάτορά μας τον Αβραάμ ;
45004002	Αν ο Αβραάμ είχε βρει τη σωτηρία με τα έργα του , μπορούσε να καυχηθεί , όχι όμως απέναντι στο Θεό .
45004003	Τι λέει σχετικά η Γραφή ; Ο Αβραάμ πίστεψε στο Θεό , και γι ’ αυτή του την πίστη ο Θεός τον αναγνώρισε δίκαιο .
45004004	Στον εργάτη ο μισθός δεν δίνεται χαριστικά αλλά υποχρεωτικά .
45004005	Όποιος πάλι δεν έχει έργα , αλλά πιστεύει στο Θεό , που σώζει τον ασεβή , ο Θεός τον αναγνωρίζει δίκαιο γι ’ αυτή του την πίστη .
45004006	Έτσι κι ο Δαβίδ μακαρίζει τον άνθρωπο που ο Θεός τον αναγνωρίζει δίκαιο χωρίς να έχει έργα :
45004007	Μακάριοι αυτοί που τους συγχωρήθηκαν οι αδικίες , που τους σκεπάστηκαν οι αμαρτίες !
45004008	Μακάριος ο άνθρωπος που δεν του λογαριάζει ο Κύριος την αμαρτία του !
45004009	Ο μακαρισμός αυτός ισχύει μόνο για τους Ιουδαίους ή μήπως ισχύει και για τους εθνικούς ; Γιατί , όπως είπαμε , ο Θεός αναγνώρισε δίκαιο τον Αβραάμ εξαιτίας της πίστεώς του .
45004010	Πότε έγινε αυτό ; Όταν είχε περιτμηθεί ο Αβραάμ ή πριν περιτμηθεί ; Έγινε όταν δεν είχε ακόμα περιτμηθεί .
45004011	Και για σημάδι ο Αβραάμ έλαβε την περιτομή , απόδειξη απτή πως η πίστη του στο Θεό τον έσωσε πριν αυτός περιτμηθεί . Έτσι έγινε πατέρας όλων όσοι πιστεύουν στο Θεό χωρίς να έχουν περιτμηθεί , ώστε ν ’ αναγνωριστούν κι αυτοί δίκαιοι .
45004012	Έγινε πατέρας και των περιτμημένων · παιδιά του όμως είναι όχι μόνον όσοι έχουν περιτμηθεί , αλλά και όσοι ακολουθούν το παράδειγμα της πίστης του προπάτορά μας του Αβραάμ , όταν ήταν ακόμη απερίτμητος .
45004013	Ο Θεός έδωσε στον Αβραάμ την υπόσχεση πως αυτός κι οι απόγονοί του θα κληρονομούσαν τον κόσμο . Αυτή η υπόσχεση δεν δόθηκε επειδή ο Αβραάμ τηρούσε το νόμο , αλλά επειδή πίστεψε στο Θεό και ο Θεός τον δικαίωσε .
45004014	Γιατί , αν η κληρονομία συνδεόταν με την τήρηση του νόμου , θα έχανε το περιεχόμενό της η πίστη του Αβραάμ και την ισχύ της η επαγγελία του Θεού .
45004015	Ο νόμος έχει ως αποτέλεσμα μόνο την οργή του Θεού για τις παραβάσεις . Όπου όμως δεν υπάρχει νόμος , εκεί δεν μπορεί να γίνει λόγος ούτε για παράβαση .
45004016	Γι ’ αυτό , λοιπόν , η υπόσχεση συνδέθηκε με την πίστη του Αβραάμ στο Θεό , για να φανεί πως είναι δωρεά της αγάπης του Θεού . Έτσι η υπόσχεση ισχύει με βεβαιότητα για όλους τους απογόνους του Αβραάμ · όχι μόνο για όσους έχουν το νόμο , αλλά επίσης και για όσους εμπιστεύονται τον εαυτό τους στο Θεό , όπως ο Αβραάμ . Είναι , λοιπόν , πατέρας όλων μας ο Αβραάμ ,
45004017	ενώπιον του Θεού στον οποίο πίστεψε — του Θεού που ζωογονεί τους νεκρούς και δημιουργεί με το λόγο του τα όντα από το μηδέν — αφού , σύμφωνα με τη Γραφή , ο Θεός τού είπε σ ’ έχω κάνει πατέρα πολλών λαών .
45004018	Ο Αβραάμ , παρ ’ όλο που δεν είχε λόγο να ελπίζει , έδειξε εμπιστοσύνη και στήριξε την ελπίδα του στο Θεό · έτσι έγινε πατέρας πολλών λαών , όπως του είπε ο Θεός : Τόσο πολλοί θα είναι οι απόγονοί σου .
45004019	Σ ’ αυτά τα λόγια δεν απίστησε ο Αβραάμ . Αν και ήταν τότε κάπου εκατό ετών , δε σκέφτηκε πως δεν μπορούσε πια να κάνει παιδιά , όπως εξάλλου δεν μπορούσε και η Σάρρα ·
45004020	δεν αμφιταλαντεύτηκε ως προς την εκπλήρωση της επαγγελίας του Θεού , αλλ ’ αντίθετα , η πίστη του δυνάμωσε και δόξασε το Θεό .
45004021	Ήταν τελείως βέβαιος πως ο Θεός , ο οποίος του έδωσε την επαγγελία , είχε και τη δύναμη να την εκπληρώσει .
45004022	Γι ’ αυτό κι ο Θεός τον αναγνώρισε δίκαιο .
45004023	Αυτά τα λόγια της Γραφής , ότι δηλαδή τον αναγνώρισε δίκαιο , δεν ισχύουν μόνο για τον Αβραάμ ,
45004024	αλλά και για μας . Γιατί θ ’ αναγνωριστούμε δίκαιοι κι εμείς που πιστεύουμε στο Θεό , ο οποίος ανέστησε τον Ιησού τον Κύριό μας από τους νεκρούς .
45004025	Ο Ιησούς παραδόθηκε στο θάνατο για τις ανομίες μας και αναστήθηκε για τη σωτηρία μας .
45005001	Αφού , λοιπόν , ο Θεός μάς έσωσε επειδή πιστέψαμε , οι σχέσεις μας μ ’ αυτόν αποκαταστάθηκαν με τη μεσολάβηση του Κυρίου μας Ιησού Χριστού .
45005002	Αυτός μας οδήγησε με την πίστη στο χώρο αυτής της χάρης του Θεού , στην οποία είμαστε στερεωμένοι , και καυχιόμαστε για την ελπίδα της συμμετοχής μας στη δόξα του Θεού .
45005003	Μα δε σταματά εκεί η καύχησή μας · καυχιόμαστε ακόμα και στις δοκιμασίες , γιατί ξέρουμε καλά πως οι δοκιμασίες οδηγούν στην υπομονή ,
45005004	η υπομονή στο δοκιμασμένο χαρακτήρα , κι ο δοκιμασμένος χαρακτήρας στην ελπίδα .
45005005	Κι η ελπίδα τελικά δεν απογοητεύει . Μαρτυρεί γι ’ αυτό η αγάπη του Θεού , με την οποία το Άγιο Πνεύμα που μας δόθηκε , γέμισε και ξεχείλισε τις καρδιές μας .
45005006	Γιατί ο Χριστός , παρ ’ όλο που ήμασταν ακόμη ανίκανοι να κάνουμε το καλό , πέθανε για μας , τους ασεβείς ανθρώπους , στον προκαθορισμένο καιρό .
45005007	Δύσκολα θα ’ δινε κανείς τη ζωή του ακόμα και για ένα δίκαιο άνθρωπο . Ίσως αποφάσιζε κανείς να πεθάνει για κάποιον καλό άνθρωπο .
45005008	Ο Θεός όμως ξεπερνώντας αυτά τα όρια έδειξε την αγάπη του για μας , γιατί ενώ εμείς ζούσαμε ακόμα στην αμαρτία , ο Χριστός έδωσε τη ζωή του για μας .
45005009	Τώρα , λοιπόν , αφού ο Θεός μάς απάλλαξε από την καταδίκη , με τη μεσολάβηση του σταυρικού θανάτου του Χριστού , πολύ περισσότερο ο ίδιος θα μας σώσει κι από τη μέλλουσα οργή .
45005010	Παρ ’ ό , τι ήμασταν εχθροί με το Θεό , μας συμφιλίωσε μαζί του ο σταυρικός θάνατος του Υιού του · πολύ περισσότερο τώρα που συμφιλιωθήκαμε , η ζωή του θα μας χαρίσει τη σωτηρία .
45005011	Κι όχι μόνο συμφιλιωθήκαμε , αλλά και καυχιόμαστε για το Θεό , που μας έδωσε τώρα αυτή τη συμφιλίωση μέσω του Κυρίου μας Ιησού Χριστού .
45005012	Μέσω ενός ανθρώπου μπήκε στον κόσμο η αμαρτία και μέσω της αμαρτίας ο θάνατος . Έτσι εξαπλώθηκε ο θάνατος σ ’ όλους τους ανθρώπους , γιατί όλοι αμάρτησαν .
45005013	Η αμαρτία υπήρχε στον κόσμο και πριν να δοθεί ο νόμος . Αλλά χωρίς το νόμο δεν μπορούσε να θεωρηθεί ως αμαρτία η παράβαση των εντολών του .
45005014	Ωστόσο , ο θάνατος κυριάρχησε σ ’ όλους τους ανθρώπους , από τον Αδάμ ως το Μωυσή , ακόμα και σ ’ αυτούς που δεν αμάρτησαν , όπως ο Αδάμ , ο οποίος παραβίασε μια ρητή εντολή του Θεού . Ο Αδάμ ήταν προτύπωση του μελλοντικού γενάρχη .
45005015	Η χάρη όμως του Θεού , που έφερε ο Χριστός , δε συγκρίνεται με την παράβαση του Αδάμ . Γιατί εάν η παράβαση ενός ανθρώπου είχε σαν συνέπεια το θάνατο όλων , πολύ περισσότερο η χάρη που μας δώρισε ο Ιησούς Χριστός — η πλούσια δωρεά της χάρης που έφερε στον κόσμο ο ένας άνθρωπος — πλημμύρισε όλη την ανθρωπότητα .
45005016	Δε συγκρίνεται η πλούσια δωρεά του Χριστού με το κακό που έκανε η αμαρτία ενός ανθρώπου . Γιατί η απόφαση για το ένα παράπτωμα ήταν καταδικαστική , ενώ η χαριστική πράξη για τα πολλά παραπτώματα οδήγησε στην αθώωση .
45005017	Ήταν αρκετό , λοιπόν , το παράπτωμα ενός ανθρώπου , για να κυριαρχήσει ο θάνατος σ ’ όλον τον κόσμο , εξαιτίας του ενός ανθρώπου . Το ίδιο , κι ακόμα περισσότερο , ο ένας Ιησούς Χριστός θα γίνει η αιτία να κυριαρχήσουν μέσα στην αληθινή ζωή όσοι αποδέχονται την άφθονη χάρη του Θεού και τη δωρεά της λυτρώσεως .
45005018	Το συμπέρασμα είναι πως , όπως το ένα παράπτωμα έγινε αιτία καταδίκης όλων των ανθρώπων , έτσι και το σωτήριο έργο έγινε αιτία σωτηρίας και ζωής για όλους τους ανθρώπους .
45005019	Κι όπως η παρακοή του ενός ανθρώπου έκανε όλη την ανθρωπότητα αμαρτωλή , έτσι και με την υπακοή του ενός θα αναγνωριστούν όλοι δίκαιοι από το Θεό .
45005020	Ανάμεσα στους δύο γενάρχες μπήκε στο μεταξύ ο νόμος , για να φανούν πόσο πολλά ήταν τα ανθρώπινα παραπτώματα . Κι όπου η αμαρτία φάνηκε στο αληθινά τρομακτικό της μέγεθος , εκεί η χάρη του Θεού την υπερκάλυψε με το παραπάνω .
45005021	Όπως με το όπλο του θανάτου κυριάρχησε στον κόσμο η αμαρτία , έτσι θα κυριαρχήσει και η χάρη με τη σωτηρία , που οδηγεί στην αιώνια ζωή μέσω του Ιησού Χριστού , του Κυρίου μας .
45006001	Ποιο είναι το πρακτικό συμπέρασμα ; Θα εξακολουθήσουμε να αμαρτάνουμε , για να περισσέψει η χάρη ;
45006002	Ποτέ τέτοιο πράγμα ! Εμείς είμαστε πεθαμένοι για την αμαρτία . Πώς λοιπόν θα εξακολουθήσουμε να ζούμε κάτω από την εξουσία της ;
45006003	Ή μήπως λησμονείτε πως το βάπτισμα στο όνομα του Χριστού σημαίνει συμμετοχή στο θάνατό του ;
45006004	Πραγματικά , το βάπτισμά μας σημαίνει τη συμμετοχή μας στο θάνατο και στην ταφή του Χριστού . Κι όπως ο Πατέρας Θεός με τη δύναμή του ανέστησε το Χριστό από τους νεκρούς , το ίδιο κι εμείς μπορούμε να ζήσουμε μια νέα ζωή .
45006005	Όπως δηλαδή ενταχθήκαμε οργανικά στο σώμα του Χριστού με μια πράξη που συμβολίζει συμμετοχή στο θάνατό του , έτσι θα συμμετάσχουμε πραγματικά και στην ανάστασή του .
45006006	Ξέρουμε άλλωστε με βεβαιότητα τούτο : Ο παλιός αμαρτωλός εαυτός μας πέθανε στο σταυρό μαζί με το Χριστό . Έτσι , έπαψε να ζει ο αμαρτωλός άνθρωπος και δεν είμαστε πια υπόδουλοι στο ζυγό της αμαρτίας .
45006007	Γιατί σ ’ έναν που πέθανε , η αμαρτία δεν έχει πια καμιά εξουσία .
45006008	Αν , λοιπόν , πεθάναμε μαζί με το Χριστό , είμαστε βέβαιοι πως θα ζήσουμε κιόλας μαζί του .
45006009	Ξέρουμε άλλωστε καλά πως ο αναστημένος Χριστός δεν είναι πια υπόδουλος στο θάνατο , γιατί ο θάνατος δεν τον εξουσιάζει πια .
45006010	Πέθανε αυτός για να νεκρώσει μια για πάντα την αμαρτία με το σταυρικό του θάνατο , κι η τωρινή του ζωή είναι ζωή κοντά στο Θεό .
45006011	Έτσι να σκέφτεστε κι εσείς για τον εαυτό σας : Έχετε πεθάνει για την αμαρτία , κι η ζωή σας βρίσκεται πια κοντά στο Θεό χάρη στην ένωσή σας με τον Ιησού Χριστό τον Κύριό μας .
45006012	Μην αφήνετε , λοιπόν , την αμαρτία να κυριαρχεί στο φθαρτό σας σώμα , και μην υπακούετε σ ’ αυτήν υποκύπτοντας στις επιθυμίες αυτού του σώματος .
45006013	Κι ακόμα , μην αφήνετε τίποτε από τον εαυτό σας στη διάθεση της αμαρτίας ώστε αυτή να το χρησιμοποιήσει εναντίον σας σαν όργανο για το κακό . Αντίθετα , να προσφέρετε τον εαυτό σας στο Θεό , όπως ταιριάζει σε ανθρώπους που πέθαναν κι αναστήθηκαν για μια νέα ζωή . Να κάνετε κάθε μέλος σας όπλο στα χέρια του Θεού για το καλό .
45006014	Δεν μπορεί πια , λοιπόν , η αμαρτία να σας εξουσιάσει , γιατί ζείτε όχι κάτω από την κυριαρχία του νόμου , αλλά στο χώρο της χάρης του Θεού .
45006015	Ποιο είναι το συμπέρασμα ; Να αμαρτάνουμε , μια και δε μας εξουσιάζει ο νόμος αλλά η χάρη του Θεού ; Ποτέ τέτοιο πράγμα !
45006016	Δεν ξέρετε πως σ ’ όποιον δείχνετε δουλική υπακοή , σ ’ αυτόν και ανήκετε ολοκληρωτικά ; Έτσι , ή ανήκετε στην αμαρτία , και τότε σας περιμένει ο αιώνιος θάνατος ή υπακούτε στο Θεό , και σας προσμένει η σωτηρία μαζί του .
45006017	Ας ευχαριστήσουμε το Θεό ! Παλιότερα υπήρξατε βέβαια δούλοι της αμαρτίας , τώρα όμως δεχτήκατε με την καρδιά σας και υποτάξατε όλο το είναι σας στην αλήθεια που διδαχτήκατε .
45006018	Είστε , λοιπόν , ελεύθεροι πια από το ζυγό της αμαρτίας κι υπηρετείτε το καλό και το δίκαιο .
45006019	Χρησιμοποιώ την ανθρώπινη εικόνα της δουλείας , γιατί δεν μπορείτε αλλιώτικα να με καταλάβετε . Παλιότερα είχατε υποδουλώσει όλο το είναι σας σε πάθη και πράξεις αντίθετες στο θεϊκό θέλημα , με αποτέλεσμα να ζείτε αντίθετα προς τις εντολές του Θεού . Έτσι πρέπει και τώρα να υποδουλώσετε όλο το είναι σας στο θεϊκό θέλημα , για να βρεθείτε κοντά στο Θεό .
45006020	Μην ξεχνάτε πως , όσον καιρό ήσασταν υπόδουλοι στην αμαρτία , ήσασταν μακριά από το θέλημα του Θεού .
45006021	Ποιο ήταν το κέρδος σας από τη διαγωγή σας εκείνη ; Ντρέπεστε τώρα γι ’ αυτήν , γιατί οδηγούσε τελικά στο θάνατο .
45006022	Τώρα όμως είστε ελεύθεροι πια από την αμαρτία κι ανήκετε στο Θεό . Καρπός της καινούριας ζωής σας είναι η αγιοσύνη , και το τέλος της πορείας σας είναι η αιώνια ζωή .
45006023	Γιατί ο μισθός που δίνει η αμαρτία είναι ο θάνατος , ενώ το δώρο που χαρίζει ο Θεός είναι η αιώνια ζωή , την οποία έφερε ο Ιησούς Χριστός , ο Κύριός μας .
45007001	Επειδή έχετε γνώση του νόμου , ξέρετε καλά , αδερφοί μου , πως ο νόμος εξουσιάζει τον άνθρωπο , όσο είναι ακόμα ζωντανός .
45007002	Έτσι , λόγου χάρη , η παντρεμένη γυναίκα είναι δεμένη από το νόμο με τον άντρα της , όσο αυτός ζει . Αν όμως ο άντρας πεθάνει , τότε πια δεν ισχύει η νομική δέσμευση .
45007003	Όσο , λοιπόν , ζει ο άντρας της , διαπράττει μοιχεία αν πάει με άλλον άντρα . Αν όμως πεθάνει ο άντρας της , ο νόμος δεν ισχύει πια γι ’ αυτήν , και δε διαπράττει μοιχεία αν παντρευτεί άλλον άντρα .
45007004	Έτσι λοιπόν κι εσείς , αδερφοί μου : Πεθάνατε μαζί με το Χριστό ως προς το νόμο , για να ανήκετε σ ’ έναν άλλον , αυτόν που αναστήθηκε από τους νεκρούς . Έτσι θα δοξάζουμε το Θεό με τους πνευματικούς μας καρπούς .
45007005	Γιατί , όσο ζούσαμε με κριτήριο το εγώ μας , ήμασταν υποταγμένοι σε αμαρτωλά πάθη . Ο νόμος ξυπνούσε τα πάθη μας , κι έτσι όλο το είναι μας πορευόταν με τη διαγωγή μας αυτή προς το θάνατο .
45007006	Τώρα όμως δεν ισχύει πια για μας ο νόμος , γιατί πεθάναμε και λυτρωθήκαμε από την εξουσία του . Και υπηρετούμε το Θεό όχι με τον παλιό τρόπο , που απαιτούσε το γράμμα του νόμου , αλλά με τον καινούριο τρόπο , όπως μας καθοδηγεί το Άγιο Πνεύμα .
45007007	Πού καταλήγουμε ; Πως ο νόμος είναι αμαρτία ; Ποτέ τέτοιο πράγμα ! Χωρίς το νόμο όμως δε θα γνώριζα τη δύναμη της αμαρτίας . Δε θα ήξερα τι είναι αμαρτωλή επιθυμία , αν ο νόμος δεν έλεγε : Μην έχεις αμαρτωλές επιθυμίες .
45007008	Η αμαρτία άδραξε την ευκαιρία που της προσφέρουν οι εντολές και με γέμισε με κάθε λογής επιθυμίες . Αλλιώς , χωρίς το νόμο , η αμαρτία είναι νεκρωμένη .
45007009	Υπήρξε εποχή που εγώ ζούσα χωρίς να έχω το νόμο . Μόλις όμως εμφανίστηκαν οι εντολές του νόμου , η αμαρτία ζωντάνεψε ,
45007010	κι εγώ πέθανα . Έτσι , οι εντολές , που έπρεπε να με οδηγήσουν στη ζωή , με οδήγησαν στο θάνατο .
45007011	Κι αυτό , επειδή η αμαρτία εκμεταλλεύτηκε την ευκαιρία που της πρόσφεραν οι εντολές , με εξαπάτησε και με θανάτωσε μ ’ αυτές .
45007012	Συνεπώς ο νόμος είναι άγιος , και οι εντολές του επίσης άγιες και δίκαιες και καλές .
45007013	Να δεχτούμε , λοιπόν , πως το καλό με οδήγησε στο θάνατο ; Και βέβαια όχι ! Η αμαρτία με οδήγησε στο θάνατο μέσω του καλού , κι έτσι φάνηκε καθαρά τι είναι η αμαρτία : Εκδηλώθηκε σε όλη της την αμαρτωλότητα χρησιμοποιώντας τη θεϊκή εντολή .
45007014	Ξέρουμε , λοιπόν , καλά πως ο νόμος είναι θεϊκός , ενώ εγώ είμαι αδύναμος άνθρωπος , πουλημένος στην αμαρτία .
45007015	Έτσι , δεν ξέρω ουσιαστικά τι κάνω · δεν κάνω αυτό που θα ’ θελα να κάνω αλλά , αντίθετα , ό , τι θα ’ θελα να αποφύγω .
45007016	Κάνοντας όμως αυτό που κατά βάθος δε θέλω , αναγνωρίζω έμπρακτα πως οι εντολές του νόμου είναι σωστές .
45007017	Έτσι φτάνω πια στο σημείο να μη διαπράττω εγώ ο ίδιος το κακό αλλά η αμαρτία , που έχει εγκατασταθεί μέσα μου .
45007018	Η ίδια η συνείδησή μου μαρτυρεί γι ’ αυτό : Δεν κατοικεί μέσα μου , δηλαδή στο είναι μου , το καλό . Απόδειξη είναι πως εγώ θέλω να κάνω το καλό , δεν βρίσκω όμως τη δύναμη να το μετατρέψω σε πράξη .
45007019	Κι έτσι , δεν κάνω το καλό που θα ’ θελα , αλλά υπηρετώ το κακό , που δεν το θέλω .
45007020	Αν όμως κάνω αυτό που δε θέλω , τότε την πράξη μου δεν την καθορίζω πια εγώ αλλά η αμαρτία , που έχει θρονιαστεί μέσα μου .
45007021	Συνεπώς , η πείρα δείχνει ότι , ενώ εγώ θέλω να κάνω το καλό , οι πράξεις μου δείχνουν πως κάνω το κακό .
45007022	Εσωτερικά συμφωνώ και χαίρομαι με όσα λέει ο νόμος του Θεού .
45007023	Διαπιστώνω όμως πως η πράξη μου ακολουθεί έναν άλλο νόμο , που αντιστρατεύεται το νόμο με τον οποίο συμφωνεί η συνείδησή μου : Είναι ο νόμος της αμαρτίας που κυριαρχεί στην ύπαρξή μου και με κάνει αιχμάλωτό της .
45007024	Τι δυστυχισμένος , αληθινά , που είμαι ! Ποιος μπορεί να με λυτρώσει από την ύπαρξη αυτή , που έχει υποταχθεί στο θάνατο ;
45007025	Ας ευχαριστήσουμε το Θεό που το έκανε αυτό , με το σωτήριο έργο του Κυρίου μας Ιησού Χριστού . Άρα , λοιπόν , εγώ ο ίδιος , ενώ συμφωνώ θεωρητικά με το νόμο του Θεού , στην πράξη είμαι υποταγμένος στο νόμο της αμαρτίας .
45008001	Συνεπώς , δεν υπάρχει τώρα πια θέμα καταδίκης γι ’ αυτούς που ανήκουν στον Ιησού Χριστό και δεν ζουν σύμφωνα με τις ανθρώπινες αδυναμίες αλλ ’ όπως υπαγορεύει το Πνεύμα του Θεού .
45008002	Ο Ιησούς Χριστός μάς οδήγησε στο χώρο όπου κυριαρχεί το ζωοποιό Πνεύμα και μας απελευθέρωσε από την κυριαρχία της αμαρτίας και του θανάτου .
45008003	Ο νόμος , όπως ξέρουμε , ήταν αδύνατο να εφαρμοστεί εξαιτίας της ανθρώπινης αδυναμίας . Γι ’ αυτό ο Θεός έστειλε στον κόσμο τον Υιό του , που για να νικήσει την αμαρτία πήρε σάρκα όμοια με τη δική μας την αμαρτωλή , χωρίς να είναι αμαρτωλή . Μ ’ αυτόν τον τρόπο καταδίκασε την αμαρτία εκεί ακριβώς που αυτή εκδηλώνεται .
45008004	Έτσι , η απαίτηση του νόμου εκπληρώνεται πια στη ζωή μας , αφού εμείς δεν ακολουθούμε την πορεία του αμαρτωλού ανθρώπου , αλλά την πορεία του Πνεύματος .
45008005	Οι αμαρτωλοί άνθρωποι διαπνέονται από τις αμαρτωλές επιθυμίες , ενώ οι αναγεννημένοι από το Πνεύμα ακολουθούν τις προσταγές του Πνεύματος .
45008006	Οι επιθυμίες του αμαρτωλού ανθρώπου οδηγούν στο θάνατο . Αντίθετα , όποιος διαπνέεται από τις εντολές του Πνεύματος , οδηγείται στη ζωή και στην ειρήνη . Όποιος διακατέχεται από τις αμαρτωλές ανθρώπινες επιθυμίες , εχθρεύεται το Θεό ,
45008007	αφού δεν υποτάσσεται στο θεϊκό νόμο , αλλά ούτε και μπορεί να υποταχθεί .
45008008	Όσοι , λοιπόν , ακολουθούν τις αμαρτωλές επιθυμίες , δεν μπορούν ν ’ αρέσουν στο Θεό .
45008009	Εσείς όμως δε ζείτε κάτω από την εξουσία της αμαρτίας , αλλά ακολουθείτε τις εντολές του Πνεύματος , εφόσον βέβαια το Πνεύμα του Θεού κυριαρχεί στην ύπαρξή σας . Κι αν κάποιος δεν έχει το Πνεύμα του Χριστού , αυτός δεν ανήκει στον Χριστό .
45008010	Αν όμως ο Χριστός κυριαρχεί στην ύπαρξή σας , τότε εξακολουθείτε βέβαια να πεθαίνετε σωματικά εξαιτίας της αμαρτίας , αλλά το Πνεύμα σάς δίνει ζωή , επειδή ο Θεός σάς δικαίωσε .
45008011	Κι αν κατοικεί στο είναι σας το Πνεύμα του Θεού που ανέστησε τον Ιησού από τους νεκρούς , αυτός που ανέστησε το Χριστό από τους νεκρούς θα δώσει και στα θνητά σας σώματα ζωή με το Πνεύμα του , που ζει μέσα σας .
45008012	Συνεπώς , αδερφοί μου , είμαστε οφειλέτες , αλλά όχι προς το φυσικό άνθρωπο , που απαιτεί διαγωγή σύμφωνη με τις επιθυμίες του .
45008013	Γιατί , αν ζείτε σύμφωνα με τις επιθυμίες του φυσικού ανθρώπου , σας περιμένει βέβαιος θάνατος . Αν όμως νεκρώνετε τις αμαρτωλές επιθυμίες σας με τη βοήθεια του Πνεύματος , θα ζήσετε .
45008014	Πραγματικά , όσοι καθοδηγούνται από το Πνεύμα του Θεού , αυτοί είναι παιδιά του Θεού .
45008015	Γιατί το Πνεύμα που σας έδωσε ο Θεός δεν εμπνέει φόβο για το Θεό ούτε κάνει τους ανθρώπους δούλους , αλλά παιδιά του Θεού . Αυτό το Πνεύμα μάς δίνει το θάρρος να λέμε το Θεό : « Αββά , Πατέρα μου ! »
45008016	Το ίδιο το Πνεύμα του Θεού διαβεβαιώνει το δικό μας πνεύμα πως είμαστε παιδιά του Θεού .
45008017	Αφού , λοιπόν , είμαστε παιδιά , είμαστε και κληρονόμοι . Κληρονόμοι του Θεού , που θα μετάσχουμε μαζί με το Χριστό στη θεϊκή δωρεά . Εφόσον συμμεριζόμαστε τα παθήματα του Χριστού , θα μετάσχουμε μαζί του και στη δόξα του .
45008018	Πιστεύω πραγματικά πως αυτά που τώρα υποφέρουμε , δεν ισοσταθμίζουν τη δόξα που μας επιφυλάσσει ο Θεός στο μέλλον .
45008019	Γιατί όλη η κτίση προσμένει με λαχτάρα πότε θα φανερωθεί η δόξα των παιδιών του Θεού .
45008020	Ξέρετε , βέβαια , πως η κτίση υποτάχθηκε κι αυτή στη φθορά , όχι γιατί το ήθελε αλλά γιατί έτσι θέλησε αυτός που την υπέταξε .
45008021	Έχει όμως πάντοτε την ελπίδα , κι αυτή ακόμα η κτίση , πως θ ’ απελευθερωθεί από την υποδούλωσή της στη φθορά , και θα μετάσχει στην ελευθερία που θ ’ απολαμβάνουν τα δοξασμένα παιδιά του Θεού .
45008022	Ξέρουμε καλά ότι ως τώρα όλη η κτίση στενάζει και κραυγάζει από πόνο , σαν την ετοιμόγεννη γυναίκα .
45008023	Κι όχι μόνο η κτίση . Το ίδιο κάνουμε κι εμείς : Έχουμε ως αρραβώνα του νέου κόσμου το Άγιο Πνεύμα , εσωτερικά όμως στενάζουμε κι εμείς , γιατί λαχταρούμε να γίνουμε για πάντα παιδιά του Θεού και να γλιτώσει το σώμα μας από τη φθορά .
45008024	Γιατί το ότι έχουμε σωθεί συνδέεται με την ελπίδα μας . Η ελπίδα όμως είναι για κάτι που δεν το βλέπουμε — γιατί , αν κάτι το βλέπει κανείς , ποιος ο λόγος να το ελπίζει ;
45008025	Κι αν ελπίζουμε σε κάτι που δεν το βλέπουμε , αυτό σημαίνει πως το προσμένουμε με υπομονή .
45008026	Επίσης και το Πνεύμα έρχεται βοηθός στις αδυναμίες μας . Εμείς δεν ξέρουμε ούτε τι ούτε πώς να προσευχηθούμε . Το Πνεύμα όμως μεσιτεύει το ίδιο στο Θεό για μας με στεναγμούς που δεν μπορούν να εκφραστούν με λέξεις .
45008027	Ο Θεός όμως , που βλέπει τα βάθη της καρδιάς , ξέρει καλά τι θέλει να πει το Πνεύμα , γιατί το Πνεύμα μεσολαβεί για τους χριστιανούς προς το Θεό και σύμφωνα με το θέλημα εκείνου .
45008028	Είμαστε βέβαιοι ότι , αν αγαπά κανείς το Θεό , ο Θεός κάνει τα πάντα να συντελούν στο καλό του . Αυτό ισχύει για όσους κάλεσε ο Θεός σύμφωνα με το λυτρωτικό του σχέδιο .
45008029	Τους ήξερε από πριν , και τους προόρισε να γίνουν όμοιοι με τον Υιό του , έτσι που ο Χριστός να είναι ο πρώτος ανάμεσα σ ’ ένα πλήθος από αδέρφια .
45008030	Κι αυτούς που προόρισε , αυτούς και κάλεσε . Κι αυτούς που κάλεσε , τους έσωσε . Κι αυτούς που έσωσε , αυτούς τους δόξασε .
45008031	Τι να προσθέσουμε σ ’ αυτά ; Όταν είναι ο Θεός με το μέρος μας , ποιος μπορεί να είναι εναντίον μας ;
45008032	Ο Θεός δεν λυπήθηκε ούτε το μονογενή του Υιό , αλλά τον παρέδωσε στο θάνατο για χάρη όλων μας . Δε θα μας δωρίσει , λοιπόν , μαζί μ ’ αυτόν τα πάντα ;
45008033	Ποιος μπορεί να κατηγορήσει αυτούς που διάλεξε ο Θεός ; Κανείς , γιατί ο Θεός ο ίδιος τούς δικαιώνει .
45008034	Και ποιος θα τους καταδικάσει ; Κανείς , γιατί ο Χριστός πέθανε για μας . Κι όχι μόνο αυτό , αλλά κι αναστήθηκε και βρίσκεται τώρα στα δεξιά του Θεού , όπου μεσολαβεί για μας .
45008035	Τι , λοιπόν , μπορεί να μας χωρίσει από την αγάπη του Χριστού ; Μήπως τα παθήματα , οι στενοχώριες , οι διωγμοί , η πείνα , η γύμνια , οι κίνδυνοι ή ο μαρτυρικός θάνατος ;
45008036	Σύμφωνα με τη Γραφή : Για σένα πεθαίνουμε όλη την ημέρα . Μας μεταχειρίζονται σαν πρόβατα που τα πάνε για σφαγή .
45008037	 Εμείς όμως βγαίνουμε νικητές μέσα απ ’ όλες αυτές τις δυσκολίες με τη βοήθεια του Χριστού , ο οποίος μας αγάπησε .
45008038	 Κι είμαι πραγματικά βέβαιος πως ούτε θάνατος ούτε ζωή ούτε άγγελοι ούτε άλλες ουράνιες δυνάμεις ούτε παρόντα ούτε μέλλοντα
45008039	 ούτε κάτι άλλο είτε στον ουρανό είτε στον άδη ούτε κανένα άλλο δημιούργημα θα μπορέσουν ποτέ να μας χωρίσουν από την αγάπη του Θεού για μας , όπως αυτή φανερώθηκε στο πρόσωπο του Ιησού Χριστού του Κυρίου μας .
45009001	Λέω την αλήθεια — μάρτυράς μου ο Χριστός — δε λέω ψέματα . Η συνείδησή μου , που την κατευθύνει το Άγιο Πνεύμα , μαρτυρεί κι αυτή πως λέω την αλήθεια .
45009002	Λυπούμαι πάρα πολύ , και μια θλίψη βαραίνει αδιάκοπα την καρδιά μου .
45009003	Φτάνω στο σημείο να εύχομαι να χωριζόμουν εγώ από το Χριστό , αρκεί να πήγαιναν κοντά του οι ομοεθνείς αδερφοί μου .
45009004	Είναι οι απόγονοι του Ισραήλ , που ο Θεός τούς έκανε παιδιά του , τους φανέρωσε τη δόξα του , ανανέωσε επανειλημμένα τη διαθήκη του μ ’ αυτούς , τους έδωσε το νόμο , τη λατρεία και τις υποσχέσεις του .
45009005	Είναι απόγονοι των πατριαρχών , κι απ ’ αυτούς κατάγεται ως άνθρωπος ο Χριστός , ο Θεός , που εξουσιάζει τα πάντα · ας είναι ευλογημένος στους αιώνες · αμήν .
45009006	Όχι βέβαια , πως δεν εκπληρώθηκε το σχέδιο του Θεού . Γιατί δεν ταυτίζεται ο αληθινός Ισραήλ μ ’ όλους όσοι κατάγονται από τον Ισραήλ .
45009007	Ούτε είναι αληθινά παιδιά του Αβραάμ όλοι όσοι κατάγονται από τον Αβραάμ , γιατί ο ίδιος ο Θεός είπε στον Αβραάμ : Μόνο από τον Ισαάκ θ ’ αποκτήσεις αληθινούς απογόνους .
45009008	Δηλαδή δεν είναι οι σαρκικοί απόγονοι τα παιδιά που του υποσχέθηκε ο Θεός · αντίθετα , θεωρούνται αληθινοί απόγονοι του Αβραάμ τα παιδιά που γεννήθηκαν σύμφωνα με την υπόσχεση του Θεού .
45009009	Και η υπόσχεση λέει κατά λέξη : Θα ξανάρθω πάλι τέτοια εποχή , και μέχρι τότε η Σάρρα θα έχει γιο .
45009010	Η υπόσχεση δεν σταματάει εδώ , αλλά συνεχίζεται και στη Ρεβέκκα , που έκανε δίδυμα από έναν άντρα , τον προπάτορά μας τον Ισαάκ .
45009011	Δεν είχαν γεννηθεί καλά καλά τα παιδιά , ούτε είχαν προφτάσει να κάνουν κάτι καλό ή κακό , όταν ο Θεός , για να φανεί πως το σχέδιό του εξαρτάται μόνο από την εκλογή του , πως εξαρτάται μόνο από αυτόν που καλεί κι όχι από τα έργα του ανθρώπου ,
45009012	είπε στη Ρεβέκκα : Ο μεγαλύτερος θα υπηρετήσει τον νεότερο .
45009013	Όπως λέει η Γραφή : Αγάπησα τον Ιακώβ , μίσησα όμως τον Ησαύ .
45009014	Τι μπορούμε να πούμε για όλα αυτά ; Πως ο Θεός είναι άδικος ; Ποτέ τέτοιο πράγμα !
45009015	Άλλωστε λέει στο Μωυσή : Θα δείξω έλεος σ ’ όποιον θέλω να ελεήσω και θα φανώ σπλαχνικός σ ’ όποιον θέλω να σπλαχνιστώ .
45009016	Όλα εξαρτώνται , λοιπόν , από το έλεος του Θεού , κι όχι από την ανθρώπινη θέληση και προσπάθεια .
45009017	Στη Γραφή λέει ο Θεός στο Φαραώ : Σ ’ έκανα βασιλιά , ακριβώς για να δείξω στην περίπτωσή σου τη δύναμή μου κι έτσι να γίνει ξακουστό το όνομά μου σ ’ όλη τη γη .
45009018	Ο Θεός , λοιπόν , ελεεί τον άνθρωπο ή σκληραίνει την καρδιά του , κατά το θέλημά του .
45009019	Θα πει βέβαια κάποιος : « Τότε γιατί ακόμη μας βρίσκει σφάλματα ο Θεός ; Ποιος τάχα μπορεί ν ’ αντισταθεί στο θέλημά του ; »
45009020	Άνθρωπε , ποιος είσαι εσύ , λοιπόν , που κάνεις κριτική στο Θεό ; Μπορεί να πει ένα δημιούργημα στο δημιουργό του , « γιατί μ ’ έκανες έτσι ; »
45009021	Δεν είναι στο χέρι του αγγειοπλάστη να κάνει με τον πηλό ό , τι θέλει ; Από το ίδιο υλικό φτιάχνει σκεύη πολύτιμα και σκεύη για τις πιο συνηθισμένες χρήσεις .
45009022	Έτσι και ο Θεός , θέλοντας να δείξει την οργή του και να κάνει γνωστή τη δύναμή του , φέρθηκε με μεγάλη μακροθυμία σ ’ αυτούς που άξιζαν την οργή του και που ήταν έτοιμοι για το χαμό τους .
45009023	Σ ’ άλλους πάλι θέλησε να φανεί η άπειρη δόξα του , σ ’ αυτούς που το έλεός του όρισε να μετάσχουν στη δόξα του
45009024	– κι αυτοί είμαστε εμείς . Μας κάλεσε όχι μόνο από τον ιουδαϊκό λαό , αλλά και από τους εθνικούς ,
45009025	όπως λέει και στο βιβλίο του Ωσηέ : Θα ονομάσω λαό μου αυτούς που δεν είναι λαός μου , αγαπημένους μου αυτούς που δεν είχα αγαπήσει .
45009026	Και στον τόπο που τους είπα « εσείς δεν είστε λαός μου » , εκεί θα τους ονομάσω γιους του αληθινού Θεού . Κι αν ακόμα είναι τόσοι πολλοί οι απόγονοι του Ισραήλ όσοι οι κόκκοι της άμμου στη θάλασσα , θα σωθεί μόνο ένα μικρό υπόλοιπο .
45009027	 Αλλά και ο Ησαΐας διακηρύττει για τον Ισραήλ : Κι αν ακόμα είναι τόσοι πολλοί οι απόγονοι του Ισραήλ όσοι οι κόκκοι της άμμου στη θάλασσα , θα σωθεί μόνο ένα μικρό υπόλοιπο .
45009028	Γιατί ο Κύριος πραγματοποιεί το λόγο του σύντομα με δικαιοσύνη · το λόγο του σύντομα θα τον κάνει πραγματικότητα πάνω στη γη . Αν ο παντοδύναμος Κύριος δε μας άφηνε το υπόλοιπο , θα γινόμασταν σαν τα Σόδομα , θα εξομοιωνόμασταν με τα Γόμορρα .
45009029	 Και πάλι ο Ησαΐας το προφήτεψε καθαρά : Αν ο παντοδύναμος Κύριος δε μας άφηνε το υπόλοιπο , θα γινόμασταν σαν τα Σόδομα , θα εξομοιωνόμασταν με τα Γόμορρα .
45009030	Τι συμπέρασμα , λοιπόν , βγάζουμε απ ’ όλα αυτά ; Οι άλλοι λαοί , οι ειδωλολάτρες , που δε ζητούσαν να βρουν δικαίωση στο Θεό , βρήκαν τη δικαίωση , μια δικαίωση που προέρχεται από την πίστη .
45009031	Αντίθετα , ο Ισραήλ , που επιδίωκε να δικαιωθεί με την τήρηση του νόμου , δε μπόρεσε να δικαιωθεί με το νόμο .
45009032	Γιατί ; Επειδή θέλησε να το πετύχει όχι με την πίστη στο Θεό , αλλά με τα έργα του νόμου . Έτσι , σκόνταψαν στο λίθο του προσκόμματος ,
45009033	όπως το είχε πει η Γραφή : Κοιτάξτε , τοποθετώ στη Σιών έναν λίθο για πρόσκομμα , μια πέτρα για πτώση . Όποιος όμως πιστεύει σ ’ αυτόν , δε θα ντροπιαστεί .
45010001	Αδερφοί , η σφοδρή επιθυμία της καρδιάς μου και η δέησή μου στο Θεό είναι να οδηγηθούν οι Ιουδαίοι στη σωτηρία .
45010002	Μπορώ να σας βεβαιώσω πως έχουν ζήλο Θεού , αλλά χωρίς τη σωστή γνώση .
45010003	Γι ’ αυτό , στην πράξη αγνοούν το γεγονός πως μόνο ο Θεός μπορεί να δικαιώσει τον άνθρωπο , και προσπαθούν με κάθε τρόπο να δικαιωθούν με τα έργα τους . Το αποτέλεσμα είναι πως δεν αποδέχτηκαν τη δικαίωση που προσφέρει ο Θεός μέσω του Χριστού .
45010004	Γιατί ο Χριστός είναι το τέλος του νόμου , αφού εκπληρώνει το σκοπό του , δίνοντας τη σωτηρία σ ’ όποιον πιστεύει .
45010005	Ο Μωυσής γράφει για τη δικαίωση που προέρχεται από το νόμο , ότι όποιος πράττει σύμφωνα με τις εντολές του νόμου , θα βρει σ ’ αυτές τη ζωή .
45010006	Για τη δικαίωση όμως που πηγάζει από την πίστη , λέει : « Μην αναρωτηθείς “ ποιος μπορεί ν ’ ανέβει στον ουρανό ; ” » για να κατεβάσει δηλαδή το Χριστό .
45010007	« Ούτε να πεις “ ποιος μπορεί να κατεβεί στον άδη ; ” » για ν ’ ανεβάσει δηλαδή το Χριστό από τους νεκρούς .
45010008	Αλλά τι λέει ; Κοντά σου είναι ο λόγος , στο στόμα σου και στην καρδιά σου , και εννοεί το λόγο της πίστεως που κηρύττουμε .
45010009	Αν ομολογήσεις με το στόμα σου πως ο Ιησούς είναι ο Κύριος και πιστέψεις με την καρδιά σου πως ο Θεός τον ανέστησε από τους νεκρούς , θα βρεις τη σωτηρία .
45010010	Πραγματικά , όποιος πιστεύει με την καρδιά του , οδηγείται στη δικαίωση , κι όποιος ομολογεί με το στόμα , οδηγείται στη σωτηρία .
45010011	Όπως λέει η Γραφή : Όποιος πιστεύει σ ’ αυτόν δε θα ντροπιαστεί .
45010012	Καμιά διάκριση δεν γίνεται αν είναι Ιουδαίος ή όχι , γιατί ο ίδιος είναι Κύριος για όλους , που σκορπά πλούσια τη χάρη του σ ’ όλους όσοι τον επικαλούνται .
45010013	Γιατί , οποιοσδήποτε επικαλεστεί το όνομα του Κυρίου θα σωθεί .
45010014	Πώς όμως θα τον επικαλεστούν , αν δεν τον πιστέψουν ; Και πώς θα τον πιστέψουν , αν δεν έχουν ακούσει γι ’ αυτόν ; Και πώς πάλι θ ’ ακούσουν γι ’ αυτόν , αν κάποιος δεν τους τον κηρύξει ;
45010015	Και πώς θα κηρύξουν σωστά , αν δεν τους αποστείλει ο Κύριος ; Γι ’ αυτό προφήτεψε η Γραφή : Πόσο όμορφος είναι ο ερχομός αυτών που φέρνουν τη χαρμόσυνη είδηση για την ειρήνη , τη χαρμόσυνη είδηση για τα αγαθά του Θεού !
45010016	Μα το χαρμόσυνο αυτό μήνυμα δεν το δέχτηκαν όλοι . Όπως το έχει πει κιόλας ο Ησαΐας , Κύριε , ποιος πίστεψε στο κήρυγμά μας ;
45010017	Επομένως , για να πιστέψει κανείς χρειάζεται ν ’ ακούσει το κήρυγμα και το κήρυγμα γίνεται με το λόγο του Θεού .
45010018	Αναρωτιέμαι όμως , μήπως οι Ιουδαίοι δεν άκουσαν το κήρυγμα ; Και βέβαια το άκουσαν ! Γιατί , λέει η Γραφή : Σ ’ όλη τη γη αντήχησε η φωνή τους , στα πέρατα της οικουμένης τα λόγια τους . Θα σας κάνω να ζηλέψετε ένα έθνος που δεν είν ’ έθνος · θα σας κάνω να εξοργιστείτε μ ’ ένα λαό που δεν έχει σύνεση . Με βρήκαν αυτοί που δε μ ’ αναζητούσαν . Φανερώθηκα σ ’ εκείνους που δε ρωτούσαν καν για μένα . Όλη τη μέρα άπλωνα τα χέρια μου σ ’ ένα λαό ανυπάκουο , που όλο μου αντιμιλά .
45010019	 Και πάλι αναρωτιέμαι : μήπως ο Ισραήλ δεν τα κατάλαβε ; Την απάντηση τη δίνει πρώτος ο Μωυσής : Θα σας κάνω να ζηλέψετε ένα έθνος που δεν είν ’ έθνος · θα σας κάνω να εξοργιστείτε μ ’ ένα λαό που δεν έχει σύνεση .
45010020	 Κι ο Ησαΐας φτάνει στο σημείο να λέει : Με βρήκαν αυτοί που δε μ ’ αναζητούσαν . Φανερώθηκα σ ’ εκείνους που δε ρωτούσαν καν για μένα .
45010021	 Για τον Ισραήλ όμως λέει :
45011001	Έπειτα απ ’ όλα αυτά αναρωτιέμαι : μήπως ο Θεός απέρριψε το λαό του ; Αποκλείεται ! Γιατί κι εγώ είμαι Ισραηλίτης , απόγονος του Αβραάμ , από τη φυλή Βενιαμίν .
45011002	Δεν απέρριψε , λοιπόν , ο Θεός το λαό του , που από παλιά τον έχει ξεχωρίσει και αγαπήσει . Θυμηθείτε τι λέει η Γραφή για τον Ηλία . Ο Ηλίας κατηγορεί το λαό Ισραήλ στο Θεό με αυτά τα λόγια :
45011003	« Κύριε , σκότωσαν τους προφήτες σου και γκρέμισαν τελείως τα θυσιαστήριά σου . Μόνο εγώ απόμεινα ολομόναχος , κι εμένα θέλουν να με σκοτώσουν » .
45011004	Τι του απαντάει όμως ο Θεός ; Έχω κρατήσει για τον εαυτό μου ένα υπόλοιπο από εφτά χιλιάδες άντρες , που δεν προσκύνησαν το είδωλο του Βάαλ .
45011005	Έτσι , λοιπόν , και στη σημερινή εποχή υπάρχει ένα υπόλοιπο που το διάλεξε η χάρη του Θεού από τον Ισραήλ .
45011006	Τους διάλεξε με τη χάρη του ο Θεός , κι όχι με κριτήρια τα έργα τους , γιατί αλλιώς δε θα μπορούσαμε να μιλάμε για χάρη . Εάν τους διάλεγε με κριτήριο τα έργα τους , η χάρη δεν θα ήταν πια χάρη · αλλά ούτε και τα έργα θα ήταν πια έργα , εφόσον στα έργα ακολουθεί ανταμοιβή και όχι χάρη .
45011007	Συμπερασματικά μπορούμε να πούμε πως ο Ισραήλ ως σύνολο δεν κατόρθωσε αυτό που επιδίωκε , ενώ το πέτυχαν αυτοί που τους διάλεξε η χάρη του Θεού · οι υπόλοιποι έπαθαν πώρωση ,
45011008	όπως το προείπε η Γραφή : Έκανε ο Θεός να ναρκωθεί το πνεύμα τους , τα μάτια τους να μη βλέπουν και τ ’ αυτιά τους να μην ακούν , ως τα σήμερα . Την ώρα του φαγητού κάνε να πέσουν σε παγίδα και να πιαστούν , κάνε να σκοντάψουν και να τιμωρηθούν .
45011009	 Και ο Δαβίδ λέει : Την ώρα του φαγητού κάνε να πέσουν σε παγίδα και να πιαστούν , κάνε να σκοντάψουν και να τιμωρηθούν .
45011010	Σκότισε τα μάτια τους , για να μη δουν την παγίδα · κάνε τους για πάντα σκλάβους .
45011011	Κι αναρωτιέμαι : μήπως σκόνταψαν οι Ιουδαίοι , για να πέσουν οριστικά ; Με κανέναν τρόπο ! Επειδή όμως σκόνταψαν αυτοί , ήρθε στα άλλα έθνη η σωτηρία , για να κάνει τους Ιουδαίους να ζηλέψουν .
45011012	Η πτώση τους έφερε πλούσια τη χάρη του Θεού στον υπόλοιπο κόσμο , και η ήττα τους πλούτισε πνευματικά τα άλλα έθνη . Σκεφτείτε , λοιπόν , τι θα γίνει όταν οι Ιουδαίοι στο σύνολό τους θα δεχτούν το Χριστό !
45011013	Και τώρα απευθύνομαι σ ’ εσάς , που δεν είστε Ιουδαίοι . Ως απόστολος σταλμένος στα έθνη , θεωρώ σπουδαία αυτή τη διακονία μου .
45011014	Ίσως έτσι κάνω τους ομοεθνείς μου να ζηλέψουν και σώσω μερικούς απ ’ αυτούς .
45011015	Όταν τους παραμέρισε ο Θεός , αυτό σήμανε τη συμφιλίωση του κόσμου με το Θεό . Όταν θα τους δεχτεί ξανά κοντά του , αυτό θα είναι σαν να τους ξαναφέρνει στη ζωή .
45011016	Αν είναι αφιερωμένο στο Θεό το προζύμι , τότε είναι και το ζυμάρι · κι αν ανήκει στο Θεό η ρίζα , τότε του ανήκουν και τα κλαδιά .
45011017	Τώρα μερικά κλαδιά έχουν κοπεί . Στη θέση τους μπολιάστηκες εσύ , ένα κλαδί αγριελιάς , και μετέχεις στην πλούσια τροφή που δίνει η ρίζα της ήμερης ελιάς .
45011018	Γι ’ αυτό μην καυχιέσαι για υπεροχή απέναντι στα κομμένα κλαδιά . Δεν έχεις το δικαίωμα να καυχιέσαι , γιατί δεν κρατάς εσύ τη ρίζα , αλλά η ρίζα εσένα .
45011019	Ίσως μου πεις : « Αποκόπηκαν τα κλαδιά , για να μπολιαστώ εγώ στη θέση τους » .
45011020	Σωστά . Τα απέκοψε η απιστία τους και τώρα εσύ έχεις πάρει τη θέση τους δια της πίστεως . Αυτό όμως δεν πρέπει να σε κάνει περήφανο , αλλά προσεκτικό .
45011021	Πρόσεξε , μήπως ο Θεός , που δε λυπήθηκε τα φυσικά κλαδιά , δε λυπηθεί ούτε εσένα .
45011022	Δες το έλεος αλλά και την αυστηρότητα του Θεού : Γι ’ αυτούς που έπεσαν , αυστηρότητα · για σένα , έλεος — εφόσον βέβαια παραμείνεις στο έλεος , γιατί αλλιώς θ ’ αποκοπείς και εσύ .
45011023	Όσο για τους Ιουδαίους , αν δεν επιμείνουν στην απιστία τους , θα μπολιαστούν ξανά στο δέντρο , γιατί ο Θεός έχει τη δύναμη να τους μπολιάσει ξανά .
45011024	Σκέψου τη δική σου περίπτωση : Φυσιολογικά ανήκεις σε μια αγριελιά , και σ ’ έκοψε και σε μπόλιασε στην ήμερη ελιά , αντίθετα προς τη φύση . Το ίδιο και καλύτερα μπορεί ο Θεός να ξαναμπολιάσει και τους Ιουδαίους στην ήμερη ελιά , όπου φυσιολογικά ανήκουν .
45011025	Για να μην έχετε ψεύτικη αυτοπεποίθηση , αδερφοί , δε θέλω να μείνετε στην άγνοια , σχετικά με το εξής μυστικό σχέδιο του Θεού : Η απιστία του Ισραήλ στο Θεό θα κρατήσει ωσότου να δεχτούν όλοι οι άλλοι λαοί τη σωτηρία .
45011026	Ύστερα θα σωθεί κι ολόκληρος ο Ισραήλ , όπως το λέει και η Γραφή : Από τη Σιών θα έρθει ο ελευθερωτής , θα διώξει την ασέβεια από τους απογόνους του Ιακώβ .
45011027	Αυτή θα είναι η διαθήκη που θα συνάψω μαζί τους , όταν θα εξαλείψω τις αμαρτίες τους .
45011028	 Η στάση των Ιουδαίων απέναντι στο ευαγγέλιο τους κάνει εχθρούς του Θεού για το δικό σας καλό . Μα η εκλογή τους από το Θεό τούς κάνει αγαπητούς εξαιτίας των προπατόρων τους .
45011029	 Γιατί ο Θεός δεν ανακαλεί τις δωρεές του ούτε την κλήση του .
45011030	 Έτσι κι εσείς , κάποτε δεν ήσασταν υπάκουοι στο Θεό , ενώ τώρα η ανυπακοή των Ιουδαίων σάς έφερε το έλεος του Θεού .
45011031	 Το ίδιο κι αυτοί τώρα δεν υπακούουν στο Θεό , γιατί ο Θεός ήθελε να ελεήσει εσάς · κι αυτό , για να βρουν κι αυτοί το έλεός του .
45011032	 Ο Θεός δηλαδή , τους άφησε όλους να πέσουν στην ανυπακοή , για να δείξει σε όλους το έλεός του .
45011033	Πόσο απέραντος είναι ο πλούτος , η σοφία και η γνώση του Θεού ! Πόσο ανεξερεύνητες είναι οι αποφάσεις του κι ανεξιχνίαστα τα σχέδιά του !
45011034	Ποιος γνώρισε τη σκέψη του Κυρίου ; Ποιος μπόρεσε να γίνει σύμβουλός του ;
45011035	Ή ποιος του έδωσε πρώτος κάτι και μπορεί ν ’ απαιτήσει ανταπόδοση ;
45011036	Όλα υπάρχουν από αυτόν και μέσω αυτού , κι αυτόν έχουν σκοπό τους . Ας είναι δοξασμένος στους αιώνες ! Αμήν .
45012001	Ο Θεός , αδερφοί , μάς έδειξε το έλεός του . Σας παρακαλώ , λοιπόν , να του προσφέρετε όλο τον εαυτό σας θυσία ζωντανή , άγια , ευπρόσδεκτη στο Θεό . Αυτή είναι η πραγματική πνευματική σας λατρεία .
45012002	Μην προσαρμόζεστε στη νοοτροπία αυτού του κόσμου , αλλά να μεταμορφώνεστε συνεχώς προς το καλό , αποκτώντας το νέο φρόνημα του πιστού . Έτσι θα μπορείτε να διακρίνετε ποιο είναι το θέλημα του Θεού , το καλό και αρεστό στο Θεό και τέλειο .
45012003	Με τη χάρη του Θεού , που μου δόθηκε , ως απόστολος απευθύνομαι στον καθένα από σας και σας λέω : μη φρονείτε για τον εαυτό σας παραπάνω απ ’ ό , τι πρέπει να φρονείτε , αλλά να σας διακρίνει η μετριοφροσύνη και η σύνεση . Θυμηθείτε πως στο χώρο της πίστεως ο Θεός είναι που χάρισε στον καθένα σας ό , τι έχετε .
45012004	Παράδειγμα το σώμα μας : έχουμε πολλά μέλη , δεν επιτελούν όμως όλα την ίδια λειτουργία .
45012005	Έτσι και το πλήθος των χριστιανών είμαστε ένα σώμα χάρη στο Χριστό , και καθένας μας αποτελεί μέλος του σώματος , που μέλη του είναι και όλοι οι άλλοι .
45012006	Η χάρη του Θεού μάς έδωσε διάφορα πνευματικά χαρίσματα : Άλλος είναι προφήτης , για να κηρύττει ανάλογα με το βαθμό της πίστεώς του ·
45012007	άλλος έχει το χάρισμα της διακονίας , για να προσφέρει τις υπηρεσίες του . Το ίδιο να κάνει κι ο δάσκαλος του λαού του Θεού με τη διδασκαλία ·
45012008	κι όποιος έχει το χάρισμα να στηρίζει τους αδερφούς , να τους στηρίζει . Αλλά κι όποιος μοιράζει τα αγαθά του με τους άλλους , να το κάνει με απλότητα · ο προϊστάμενος να δείχνει ζήλο για το έργο του · όποιος μοιράζει τις ελεημοσύνες να το κάνει με καλοσύνη .
45012009	Η αγάπη σας να είναι ειλικρινής . Να αποστρέφεστε το κακό και να ακολουθείτε το καλό .
45012010	Να δείχνετε με στοργή την αγάπη σας για τους άλλους πιστούς . Να συναγωνίζεστε ποιος θα δείξει περισσότερη εκτίμηση στον άλλο .
45012011	Μην είστε οκνηροί σ ’ ό , τι πρέπει να δείχνετε ζήλο , να έχετε πνευματικό ενθουσιασμό , να υπηρετείτε τον Κύριο .
45012012	Η ελπίδα να σας δίνει χαρά . Να έχετε υπομονή στις δοκιμασίες . Να επιμένετε στην προσευχή .
45012013	Να βοηθάτε τους άλλους χριστιανούς , όταν βρίσκονται σε ανάγκη , και να επιδιώκετε να φιλοξενείτε τους αδερφούς .
45012014	Να προσεύχεστε για το καλό των διωκτών σας , να ζητάτε την ευλογία του Θεού γι ’ αυτούς κι όχι να τους καταριέστε .
45012015	Να μετέχετε στη χαρά όσων χαίρονται και στη λύπη όσων λυπούνται .
45012016	Να έχετε ομόνοια μεταξύ σας . Μην είστε υπερήφανοι , αλλά να συναναστρέφεστε και τους απλοϊκούς χριστιανούς . Μην έχετε την ψευδαίσθηση πως είστε σοφοί .
45012017	Αν κάποιος σας κάνει κακό , μην του το ανταποδίδετε . Φροντίζετε να κάνετε το καλό σ ’ όλους τους ανθρώπους .
45012018	Όσο εξαρτάται από σας , να ζείτε ειρηνικά με όλους .
45012019	Μην αγωνίζεστε , αγαπητοί , να πάρετε εσείς εκδίκηση , γιατί αυτό είναι δουλειά του Θεού την ώρα της κρίσεως . Όπως λέει η Γραφή : Δική μου είναι η εκδίκηση , εγώ θα τους το ξεπληρώσω , λέει ο Κύριος .
45012020	Αν λοιπόν πεινάει ο εχθρός σου , δώσ ’ του να φάει · αν διψάει , δώσ ’ του να πιει · μ ’ αυτή την τακτική θα τον κάνεις να αισθανθεί τύψεις και ντροπή .
45012021	Μην αφήνεις να σε νικήσει το κακό , αλλά να νικάς το κακό με το αγαθό .
45013001	Κάθε άνθρωπος οφείλει να υποτάσσεται στις ανώτερες εξουσίες , γιατί δεν υπάρχουν εξουσίες παρά από το Θεό · κι αυτές οι εξουσίες που υπάρχουν έχουν τεθεί από το Θεό .
45013002	Έτσι , λοιπόν , όποιος αντιτάσσεται στην εξουσία , αντιστέκεται στην τάξη που έβαλε ο Θεός · κι όσοι αντιστέκονται είναι οι ίδιοι υπεύθυνοι για την τιμωρία τους .
45013003	Οι άρχοντες δεν προκαλούν φόβο σ ’ όποιον κάνει το καλό , αλλά σ ’ όποιον κάνει το κακό . Θέλεις εσύ να μη φοβάσαι την εξουσία ; Κάνε το καλό , και θα σε επαινέσει η εξουσία ,
45013004	γιατί είναι στην υπηρεσία του Θεού για το καλό σου . Αν όμως κάνεις το κακό , να φοβάσαι , γιατί η εξουσία δεν κρατάει χωρίς λόγο το σπαθί · το Θεό υπηρετεί και γίνεται όργανο της οργής του , για να τιμωρήσει όποιον κάνει το κακό .
45013005	Πρέπει , λοιπόν , να υποτάσσεστε , όχι μόνο για ν ’ αποφύγετε την οργή της εξουσίας , αλλά και γιατί αυτό επιβάλλεται από τη συνείδησή σας .
45013006	Γι ’ αυτό να πληρώνετε τους φόρους , αφού οι άρχοντες , που φροντίζουν για την είσπραξή τους , είναι υπηρέτες του Θεού .
45013007	Ν ’ αποδίδετε σε όλους ό , τι τους οφείλετε : το φόρο και το δασμό σ ’ όποιον οφείλετε φόρο και δασμό , το σεβασμό και την τιμή σ ’ όποιον οφείλετε σεβασμό και τιμή .
45013008	Μην αφήνετε κανένα χρέος σε κανένα , εκτός βέβαια από την αγάπη που την οφείλετε πάντοτε ο ένας στον άλλο . Όποιος αγαπάει τον άλλο έχει τηρήσει το σύνολο των εντολών του Θεού .
45013009	Γιατί το μη μοιχεύσεις , μη φονεύσεις , μην κλέψεις , μην επιθυμήσεις , κι όλες γενικά οι εντολές συνοψίζονται στη μία ετούτη : Ν ’ αγαπήσεις τον πλησίον σου σαν τον εαυτό σου .
45013010	Η αγάπη σε καμιά περίπτωση δεν κάνει κακό στον άλλο · η αγάπη είναι η τέλεια εκπλήρωση των εντολών του Θεού .
45013011	Όλα αυτά σας τα λέω επειδή , όπως ξέρετε , είναι κοντά το τέλος . Ήρθε η ώρα να ξυπνήσουμε από τον ύπνο . Γιατί τώρα η τελική σωτηρία βρίσκεται πιο κοντά μας παρά τότε που πιστέψαμε .
45013012	Η νύχτα όπου να ’ ναι φεύγει , και η μέρα κοντεύει να ’ ρθεί . Γι ’ αυτό ας πετάξουμε από πάνω μας τα έργα του σκότους , κι ας φορέσουμε τα όπλα του φωτός .
45013013	Η διαγωγή μας ας είναι κόσμια , τέτοια που ταιριάζει στο φως . Ας πάψουν τα φαγοπότια και τα μεθύσια , η ασύδοτη κι ακόλαστη ζωή , οι φιλονικίες κι οι φθόνοι .
45013014	Ντυθείτε τον Κύριό μας Ιησού Χριστό και μην αφήνετε τον αμαρτωλό εαυτό σας να σας παρασύρει στην ικανοποίηση των επιθυμιών σας .
45014001	Να δέχεστε όποιον έχει ασθενική πίστη , χωρίς να επικρίνετε τις απόψεις του .
45014002	Για παράδειγμα , ένας πιστεύει πως μπορεί να φάει απ ’ όλα , ενώ κάποιος άλλος , που έχει ασθενική πίστη , τρώει μόνο χόρτα .
45014003	Αυτός που τρώει απ ’ όλα , ας μην περιφρονεί εκείνον που δεν τρώει · κι εκείνος που δεν τρώει , ας μην κατακρίνει εκείνον που τρώει , γιατί ο Θεός τον έχει δεχτεί στην εκκλησία του .
45014004	Ποιος είσαι εσύ που θα κρίνεις έναν ξένο υπηρέτη ; Μόνο ο Κύριός του μπορεί να κρίνει αν στέκεται ή όχι στην πίστη του , γιατί ο Θεός έχει τη δύναμη να τον στηρίξει .
45014005	Άλλοι κάνουν διάκριση ανάμεσα στις μέρες , ενώ άλλοι τις θεωρούν όλες ίδιες . Ας κάνει καθένας ό , τι νομίζει σωστό .
45014006	Όποιος τιμάει μια ορισμένη μέρα το κάνει για να τιμήσει τον Κύριο · κι όποιος δεν τιμάει μια ορισμένη μέρα , κι αυτός το κάνει για να τιμήσει τον Κύριο . Το ίδιο όποιος τρώει απ ’ όλα , τρώει γιατί θέλει να τιμήσει τον Κύριο , αφού ευχαριστεί το Θεό όταν τρώει . Μα κι όποιος δεν τρώει απ ’ όλα , για να τιμήσει τον Κύριο δεν τρώει , γι ’ αυτό ευχαριστεί κι αυτός το Θεό .
45014007	Κανένας μας άλλωστε δε ζει για τον εαυτό του και κανένας δεν πεθαίνει για τον εαυτό του .
45014008	Γιατί όταν ζούμε , ζούμε για τον Κύριο , κι όταν πεθαίνουμε , πεθαίνουμε για χάρη του Κυρίου . Είτε , λοιπόν , ζούμε είτε πεθαίνουμε , ανήκουμε στον Κύριο .
45014009	Αυτός είναι άλλωστε ο σκοπός του έργου του Χριστού : πέθανε και αναστήθηκε και ξανάζησε , για να γίνει Κύριος και νεκρών και ζωντανών .
45014010	Γιατί λοιπόν εσύ , ο ασθενικός στην πίστη , κατακρίνεις τον αδερφό σου ; Κι εσύ ο ισχυρός στην πίστη , γιατί περιφρονείς τον αδερφό σου ; Όλοι μας θα σταθούμε μπροστά στο Χριστό , για να δώσουμε λόγο .
45014011	Το λέει και η Γραφή : Εγώ ο ζωντανός Κύριος το λέω , πως όλοι θα με προσκυνήσουν κι όλοι οι λαοί θ ’ αναγνωρίσουν τη δόξα του Θεού .
45014012	 Καθένας μας , λοιπόν , θα λογοδοτήσει στο Θεό για τον εαυτό του .
45014013	Γι ’ αυτό , λοιπόν , ας σταματήσουμε να κατακρίνουμε τους άλλους . Αντίθετα , κοιτάξτε να μη βάζετε πρόσκομμα ή εμπόδιο στον αδερφό .
45014014	Ξέρω καλά , κι ο Κύριος Ιησούς μού δίνει τη βεβαιότητα , πως δεν υπάρχει τίποτε από μόνο του ακάθαρτο . Μόνο γι ’ αυτόν που πιστεύει στην ύπαρξη ακάθαρτων τροφών , γι ’ αυτόν υπάρχουν ακάθαρτες τροφές .
45014015	Αν τώρα εσύ με το φαγητό σου γίνεσαι αιτία να στενοχωρηθεί κάποιος αδερφός σου χριστιανός , δε συμπεριφέρεσαι καθόλου με αγάπη · γιατί , με την επιμονή σου να δείξεις ότι δεν υπάρχουν ακάθαρτες τροφές , οδηγείς στην καταστροφή έναν αδερφό , για τον οποίο πέθανε ο Χριστός .
45014016	Μη γίνεστε αφορμή να δυσφημείται αυτό που για σας είναι αγαθό .
45014017	Μην ξεχνάτε πως η βασιλεία του Θεού δεν είναι φαγητά και ποτά , αλλά δικαιοσύνη , ειρήνη και χαρά , που δίνει το Άγιο Πνεύμα .
45014018	Όποιος υπηρετεί μ ’ αυτά το Χριστό , ενεργεί σύμφωνα με το θέλημα του Θεού , κι οι άνθρωποι επιδοκιμάζουν τη διαγωγή του .
45014019	Ας επιδιώκουμε λοιπόν ό , τι φέρνει την ειρήνη κι ό , τι συντελεί στην πνευματική οικοδομή του συνόλου της εκκλησίας .
45014020	Ας μη γίνονται αφορμή τα φαγητά να καταστρέφεται το έργο του Θεού . Όλα είναι καθαρά , κάνουν όμως κακό στον άνθρωπο που σκανδαλίζει τους άλλους όταν τα τρώει .
45014021	Το σωστό είναι να μη φας κρέας ούτε να πιεις κρασί ούτε ο , τιδήποτε άλλο γίνεται αιτία να σκοντάφτει ή να σκανδαλίζεται ή ν ’ αδυνατίζει η πίστη του αδερφού σου .
45014022	Εσύ έχεις ισχυρή πίστη ; Έχε την , αλλά να την ξέρεις εσύ κι ο Θεός . Μακάριος εκείνος που η συνείδησή του δεν του δημιουργεί προβλήματα για την τροφή .
45014023	Όποιος όμως πιστεύει στη διάκριση των τροφών , αν φάει κάτι απαγορευμένο , θα αισθανθεί ένοχος , γιατί δεν έπραξε κατά την πίστη του . Κι ό , τι δεν προέρχεται από την πίστη του είναι αμαρτία .
45015001	Όσοι έχουμε δυνατή πίστη οφείλουμε να ανεχόμαστε τις αδυναμίες αυτών που έχουν αδύναμη πίστη , και να μην κάνουμε ό , τι αρέσει σ ’ εμάς .
45015002	Η συμπεριφορά του καθενός μας να είναι αρεστή στον πλησίον , ώστε να τον βοηθάει να προκόβει στο αγαθό κι έτσι να συντελεί στην οικοδομή της εκκλησίας .
45015003	Άλλωστε , κι ο Χριστός δεν έζησε για να ευαρεστήσει τον εαυτό του , αλλά , όπως λέει η Γραφή , οι ύβρεις όσων σ ’ έβριζαν , Θεέ , έπεσαν πάνω μου .
45015004	Να ξέρετε ότι όσα γράφτηκαν στις Γραφές , έχουν γραφτεί για να μας διδάσκουν . Έτσι , με την υπομονή και την ενθάρρυνση που δίνει η Γραφή , θα στηριχτεί η ελπίδα μας .
45015005	Είθε ο Θεός , που χαρίζει την υπομονή και την ενθάρρυνση , να σας δώσει την ομόνοια σύμφωνα με το θέλημα του Ιησού Χριστού .
45015006	Έτσι , όλοι μαζί με μια φωνή θα δοξάζετε το Θεό , τον Πατέρα του Κυρίου μας Ιησού Χριστού .
45015007	Να δέχεστε ο ένας τον άλλο , όπως δέχτηκε κι εσάς ο Χριστός , για να δοξάζεται ο Θεός .
45015008	Κι εννοώ το εξής : Ο Ιησούς Χριστός έφτασε ως το σημείο να γίνει υπηρέτης του ιουδαϊκού λαού , για ν ’ αποδειχθεί πως ο Θεός τηρεί τις υποσχέσεις του . Στο πρόσωπό του εκπληρώθηκαν οι υποσχέσεις που είχαν δοθεί στους προπάτορές μας ,
45015009	και χάρη σ ’ αυτόν δόξασαν το Θεό για την ευσπλαχνία του και οι άλλοι λαοί . Όπως λέει η Γραφή : Γι ’ αυτό θα σε υμνήσω , Κύριε , ανάμεσα στους άλλους λαούς και θα ψάλω το όνομά σου . Χαρείτε μαζί με το λαό του Θεού και οι άλλοι λαοί . Υμνείτε τον Κύριο όλα τα έθνη δοξάστε τον όλοι οι λαοί . Θα έρθει ο απόγονος του Ιεσσαί , θα εμφανιστεί για να εξουσιάσει λαούς · σ ’ αυτόν θα στηρίξουν τα έθνη την ελπίδα τους .
45015010	 Και σε άλλο σημείο λέει : Χαρείτε μαζί με το λαό του Θεού και οι άλλοι λαοί .
45015011	 Αλλού πάλι λέει : Υμνείτε τον Κύριο όλα τα έθνη δοξάστε τον όλοι οι λαοί .
45015012	 Κι ο Ησαΐας λέει κι αυτός : Θα έρθει ο απόγονος του Ιεσσαί , θα εμφανιστεί για να εξουσιάσει λαούς · σ ’ αυτόν θα στηρίξουν τα έθνη την ελπίδα τους .
45015013	 Ο Θεός της ελπίδας να σας γεμίσει με κάθε λογής χαρά και ειρήνη που δίνει η πίστη , για να έχετε περίσσια ελπίδα με τη δύναμη του Αγίου Πνεύματος .
45015014	Εγώ προσωπικά , αδερφοί μου , είμαι βέβαιος πως εσείς είστε όλο καλοσύνη , γεμάτοι από την απαραίτητη γνώση και μπορείτε να νουθετείτε ο ένας τον άλλο .
45015015	Γι ’ αυτό , αν σε μερικά σημεία της επιστολής τόλμησα και σας έγραψα πιο έντονα , το έκανα μόνο σαν υπενθύμιση , με το θάρρος που μου δίνει το χάρισμα που μου εμπιστεύτηκε ο Θεός ,
45015016	να κηρύττω τον Ιησού Χριστό στους εθνικούς . Όταν κηρύττω το ευαγγέλιο , ενεργώ ως ιερέας του Θεού , για να γίνουν όλοι αυτοί οι λαοί προσφορά ευπρόσδεκτη από το Θεό , αγιασμένη από το Άγιο Πνεύμα .
45015017	Χάρη στον Ιησού Χριστό μπορώ , λοιπόν , να έχω καύχηση για το έργο του Θεού που κάνω .
45015018	Άλλωστε δε θα τολμήσω να αναφέρω τίποτε παραπάνω από όσα έκανε ο Χριστός μέσω εμού , για να δεχτούν οι διάφοροι λαοί το ευαγγέλιο , με λόγια και με έργα ,
45015019	με μεγάλα σημεία και θαύματα , με τη δύναμη του Αγίου Πνεύματος . Έτσι , με την κηρυκτική δράση μου γέμισε με το ευαγγέλιο του Χριστού όλος ο χώρος από την Ιερουσαλήμ ως την Ιλλυρία .
45015020	Πάντοτε όμως φιλοτιμήθηκα να κηρύξω το ευαγγέλιο εκεί όπου δεν είχε ακόμη ακουστεί το όνομα του Χριστού , γιατί δεν ήθελα να οικοδομώ πάνω σε ξένα θεμέλια ,
45015021	σύμφωνα με τα λόγια της Γραφής : Θα τον δουν αυτοί στους οποίους δεν τον είχαν αναγγείλει , και θα τον καταλάβουν όσοι δεν τον είχαν καν ακουστά .
45015022	Αυτή η δραστηριότητα μ ’ εμπόδισε πολλές φορές να έρθω σ ’ εσάς .
45015023	Τώρα όμως δεν έχω άλλο χώρο δραστηριότητας σ ’ αυτά εδώ τα μέρη . Εδώ και πολλά χρόνια έχω την επιθυμία να έρθω σ ’ εσάς ,
45015024	πηγαίνοντας για την Ισπανία . Ελπίζω , λοιπόν , όταν θα περάσω από τη Ρώμη , να σας δω και να με κατευοδώσετε για τη συνέχεια του ταξιδιού , αφού πρωτύτερα χορτάσω από την παρουσία σας , έστω και για λίγο .
45015025	Για την ώρα έχω να κάνω ένα ταξίδι στην Ιερουσαλήμ , για να μεταφέρω τα βοηθήματα στους πιστούς .
45015026	Γιατί οι πιστοί της Μακεδονίας και της Αχαΐας έκαναν με πολλή αγάπη έναν έρανο για τους φτωχούς της εκκλησίας της Ιερουσαλήμ .
45015027	Έδειξαν αγάπη , η προσφορά τους όμως είναι και μια οφειλή που έχουν για τους Ιεροσολυμίτες . Όπως δηλαδή οι μη Ιουδαίοι πήραν μερίδιο από τα πνευματικά αγαθά εκείνων , οφείλουν τώρα να τους συνδράμουν με τα δικά τους υλικά αγαθά .
45015028	Μόλις , λοιπόν , τελειώσω μ ’ αυτή την αποστολή και παραδώσω επίσημα στην εκκλησία της Ιερουσαλήμ τον καρπό του εράνου , θα φύγω μέσω Ρώμης για την Ισπανία .
45015029	Κι είμαι βέβαιος πως , όταν θα έρθω σ ’ εσάς , θα έρθω μ ’ όλη την ευλογία του ευαγγελίου του Χριστού .
45015030	Σας παρακαλώ , αδερφοί , στο όνομα του Κυρίου μας Ιησού Χριστού και στην αγάπη που δίνει το Άγιο Πνεύμα , να προσευχηθείτε κι εσείς θερμά για μένα στο Θεό .
45015031	Προσευχηθείτε να με γλιτώσει από τους άπιστους Ιουδαίους , και να κάνει επίσης οι πιστοί της Ιερουσαλήμ να δεχτούν ευχαρίστως αυτή μου την προσφορά .
45015032	Έτσι , αν θέλει ο Θεός , θα έρθω χαρούμενος σ ’ εσάς και θα απολαύσω τη συντροφιά σας .
45015033	Ο Θεός , που δίνει την ειρήνη , να είναι μαζί σας . Αμήν .
45016001	Σας συστήνω την αδερφή μας τη Φοίβη , που είναι διάκονος της εκκλησίας στις Κεγχρεές .
45016002	Σας παρακαλώ να τη δεχτείτε στο όνομα του Κυρίου , όπως αρμόζει σε χριστιανούς , και να της παρασταθείτε σ ’ ό , τι σας έχει ανάγκη . Γιατί κι αυτή έχει βοηθήσει πολλούς , κι εμένα τον ίδιο .
45016003	Χαιρετισμούς στην Πρίσκιλλα και στον Ακύλα , τους συνεργάτες μου στο έργο του Ιησού Χριστού .
45016004	Διακινδύνεψαν τη ζωή τους για χάρη μου και τους ευχαριστώ , όχι μόνο εγώ , αλλά κι όλες οι εκκλησίες του μη ιουδαϊκού κόσμου . Να δώσετε χαιρετισμούς και στην εκκλησία που συναθροίζεται στο σπίτι τους .
45016005	Δώστε επίσης χαιρετίσματα στον αγαπητό μου Επαίνετο , τον πρώτο που έγινε χριστιανός στην επαρχία της Αχαΐας .
45016006	Χαιρετίστε μου επίσης τη Μαριάμ , που τόσο κοπίασε για μας .
45016007	Να μου χαιρετήσετε ακόμη τους ομοεθνείς μου και συντρόφους μου στη φυλακή , τον Ανδρόνικο και την Ιουνία . Ο κύκλος των αποστόλων τούς έχει σε μεγάλη εκτίμηση , κι έχουν γίνει χριστιανοί πριν από μένα .
45016008	Χαιρετισμούς επίσης στον Αμπλία , που μαζί του με ενώνει η αγάπη του Χριστού .
45016009	Χαιρετήστε μου ακόμα τον Ουρβανό , συνεργάτη μου στο έργο του Χριστού , και τον αγαπητό μου Στάχυ .
45016010	Χαιρετισμούς στον Απελλή , το δοκιμασμένο χριστιανό , και στους πιστούς από το σπιτικό του Αριστόβουλου .
45016011	Να μου χαιρετήσετε τον ομοεθνή μου τον Ηρωδίωνα και τους χριστιανούς από το σπιτικό του Νάρκισσου .
45016012	Χαιρετήστε μου επίσης την Τρύφαινα και την Τρυφώσα , που κοπιάζουν για το έργο του Κυρίου . Το ίδιο χαιρετήστε μου και την αγαπητή Περσίδα , που τόσα πολλά έχει προσφέρει στο έργο του Κυρίου .
45016013	Χαιρετισμούς στο Ρούφο , τον εκλεκτό αυτό χριστιανό , και στη μητέρα του , που στάθηκε και δική μου μητέρα .
45016014	Χαιρετισμούς στον Ασύγκριτο , στο Φλέγοντα , στον Ερμή , στον Πατρόβα , στον Ερμά και στους χριστιανούς που είναι μαζί τους .
45016015	Χαιρετισμούς επίσης στο Φιλόλογο και στην Ιουλία , στο Νηρέα και στην αδερφή του , στον Ολυμπά και σ ’ όλους τους χριστιανούς της συντροφιάς τους .
45016016	Χαιρετήστε ο ένας τον άλλο με αδερφικό φίλημα . Σας χαιρετούν οι εκκλησίες του Χριστού .
45016017	Σας παρακαλώ , αδερφοί , να προσέχετε όσους δημιουργούν διχόνοιες και σύγχυση και διδάσκουν πράγματα αντίθετα με όσα έχετε μάθει . Τέτοιους ανθρώπους να τους αποφεύγετε ,
45016018	γιατί δεν υπηρετούν τον Κύριό μας το Χριστό , αλλά τα συμφέροντά τους , εξαπατώντας τους αφελείς με ηθικολογίες και ψευτοευλάβειες .
45016019	Όλοι έχουν να λένε για την υπακοή σας στο Θεό . Χαίρομαι , λοιπόν , για σας . Σας θέλω όμως να είστε σοφοί για το καλό κι ανυποχώρητοι στο κακό .
45016020	Κι ο Θεός της ειρήνης πολύ σύντομα θα συντρίψει το σατανά και θα τον υποτάξει σ ’ εσάς . Ας είναι πάντα μαζί σας η χάρη του Κυρίου μας Ιησού Χριστού .
45016021	Έχετε χαιρετισμούς από το συνεργάτη μου τον Τιμόθεο κι από τους ομοεθνείς μου Λούκιο , Ιάσονα και Σωσίπατρο .
45016022	Σας στέλνω χριστιανικούς χαιρετισμούς κι εγώ ο Τέρτιος , που έγραψα την επιστολή .
45016023	Σας χαιρετά κι ο Γάιος , που φιλοξενεί εμένα κι όλη την εκκλησία . Επίσης έχετε χαιρετισμούς από τον Έραστο , τον ταμία της πόλης κι από τον αδερφό Κούαρτο .
45016024	Η χάρη του Κυρίου μας Ιησού Χριστού ας είναι με όλους σας . Αμήν .
45016025	Ας είναι δοξασμένος ο Θεός , που έχει τη δύναμη να σας ενισχύει στην πίστη με το ευαγγέλιο που κηρύττω για τον Ιησού Χριστό . Σ ’ αυτό αποκαλύπτεται ένα μυστικό , που έμενε για πολλούς αιώνες κρυμμένο
45016026	και φανερώθηκε τώρα . Οι προφήτες είχαν μιλήσει στη Γραφή γι ’ αυτό το μυστήριο , που ο αιώνιος Θεός πρόσταξε να γνωστοποιηθεί στις μέρες μας σ ’ όλα τα έθνη , για να το ακούσουν και να πιστέψουν .
45016027	Ας είναι δοξασμένος στους αιώνες ο μόνος σοφός Θεός , που ο Ιησούς Χριστός μάς τον έκανε γνωστό ! Αμήν .
46001001	Ο Παύλος , που ο Θεός θέλησε να τον καλέσει ως απόστολο του Ιησού Χριστού , και ο αδερφός Σωσθένης ,
46001002	Προς τους πιστούς της εκκλησίας του Θεού στην Κόρινθο , που ο Ιησούς Χριστός τους ξεχώρισε και τους κάλεσε να γίνουν άγιοι , καθώς και σε όλους εκείνους που , σε κάθε τόπο , αναγνωρίζουν τον Κύριό μας , τον Ιησού Χριστό , ως δικό τους και δικό μας Κύριο .
46001003	Ευχόμαστε ο Θεός Πατέρας μας και ο Κύριος Ιησούς Χριστός να σας δίνουν τη χάρη και την ειρήνη .
46001004	Ευχαριστώ πάντοτε το Θεό για σας , που σας έδωσε τη χάρη του δια του Ιησού Χριστού .
46001005	Γιατί αυτός σας πλούτισε με όλα τα χαρίσματα , με κάθε είδους λόγο και με κάθε είδους γνώση .
46001006	Αλήθεια , η μαρτυρία για το Χριστό στερεώθηκε τόσο ανάμεσά σας ,
46001007	ώστε να μη λείπει από σας κανένα χάρισμα , καθώς ζείτε προσδοκώντας την παρουσία του Κυρίου μας Ιησού Χριστού .
46001008	Αυτός θα σας στηρίξει και μέχρι τέλους , ώστε να παρουσιαστείτε άμεμπτοι την ημέρα της παρουσίας του Κυρίου μας Ιησού Χριστού .
46001009	Ο Θεός , που σας κάλεσε να ζείτε σε κοινωνία με τον Υιό του , τον Ιησού Χριστό τον Κύριό μας , κρατάει τις υποσχέσεις του .
46001010	Και τώρα , αδερφοί , σας ζητώ , στο όνομα του Κυρίου μας Ιησού Χριστού , να είστε όλοι σύμφωνοι μεταξύ σας και να μην υπάρχουν ανάμεσά σας διαιρέσεις , αλλά να είστε ενωμένοι , με μία σκέψη και με ένα φρόνημα .
46001011	Αυτό το γράφω , αδερφοί μου , γιατί με πληροφόρησαν για σας άνθρωποι της Χλόης ότι έρχεστε σε προστριβές μεταξύ σας .
46001012	Θέλω να πω ότι ο καθένας σας λέει κάτι διαφορετικό . Ο ένας λέει : « Εγώ είμαι του Παύλου » , ο άλλος : « Εγώ είμαι του Απολλώ » , ένας άλλος : « Εγώ είμαι του Κηφά » και κάποιος άλλος : « Εγώ είμαι του Χριστού » .
46001013	Διαμοιράστηκε , λοιπόν , ο Χριστός ; Μήπως είναι ο Παύλος που πέθανε πάνω στο σταυρό για να σας σώσει ; Ή μήπως στο όνομα του Παύλου έχετε βαφτιστεί ;
46001014	Ευχαριστώ το Θεό που δε βάφτισα κανένα σας εκτός από τον Κρίσπο και το Γάιο .
46001015	Έτσι δεν μπορεί να πει κανείς πως τον βάφτισα στο δικό μου όνομα .
46001016	Ναι , βέβαια , βάφτισα και την οικογένεια του Στεφανά . Εκτός απ ’ αυτούς , όμως , δε θυμάμαι να βάφτισα κανέναν άλλο .
46001017	Η αποστολή που μου όρισε ο Χριστός δεν ήταν να βαφτίζω , αλλά να κηρύττω το ευαγγέλιο , χωρίς σοφά και περίτεχνα λόγια , ώστε ο θάνατος του Ιησού Χριστού στο σταυρό να μη χάσει το περιεχόμενό του .
46001018	Το κήρυγμα για το σταυρικό θάνατο του Χριστού είναι μωρία γι ’ αυτούς που πάνε προς το χαμό τους · για μας όμως που είμαστε στο δρόμο της σωτηρίας είναι η δύναμη του Θεού .
46001019	Ο Θεός διακηρύττει στη Γραφή : Θα αφανίσω τη σοφία των σοφών , και των έξυπνων την εξυπνάδα θα την καταπατήσω .
46001020	Πού , λοιπόν , να βρεθεί σοφός ; πού να βρεθεί έμπειρος στις Γραφές ; πού να βρεθεί απολογητής αυτού εδώ του αιώνα ; Ο Θεός απέδειξε πως η σοφία αυτού του κόσμου είναι μωρία .
46001021	Πράγματι , επειδή οι άνθρωποι δεν μπόρεσαν με τη σοφία τους ν ’ αναγνωρίσουν τον αληθινό Θεό μέσα στα δημιουργήματά του , που φανερώνουν τη σοφία του , ο Θεός ευδόκησε να σώσει με τη μωρία του κηρύγματος από τον τελικό όλεθρο εκείνους που θα πιστέψουν .
46001022	Οι Ιουδαίοι ζητούν ως αποδείξεις θαύματα και οι εθνικοί φιλοσοφικές αλήθειες .
46001023	Εμείς όμως κηρύττουμε το σωτήρα Χριστό , και μάλιστα σταυρωμένον — ένα κήρυγμα προσβλητικό για τους Ιουδαίους κι ανόητο για τους εθνικούς ·
46001024	γι ’ αυτούς όμως που κάλεσε ο Θεός , Ιουδαίους και εθνικούς , ο Χριστός που κηρύττουμε είναι του Θεού η δύναμη και του Θεού η σοφία .
46001025	Γιατί αυτό που μοιάζει με μωρία του Θεού είναι σοφότερο απ ’ τη σοφία των ανθρώπων , κι αυτό που μοιάζει με αδυναμία του Θεού είναι πιο δυνατό από τη δύναμη των ανθρώπων .
46001026	Εξάλλου , αδερφοί μου , βλέπετε ποιοι είστε εσείς που σας κάλεσε ο Θεός · δε βρίσκονται ανάμεσά σας πολλοί σοφοί με τα ανθρώπινα κριτήρια , ούτε πολλοί με πολιτική ισχύ , ούτε πολλοί με αριστοκρατική καταγωγή .
46001027	Αλλά αυτούς που ο κόσμος τούς θεωρεί μωρούς , εκείνους διάλεξε ο Θεός για να ντροπιάσει τελικά τους σοφούς · κι αυτούς που ο κόσμος τούς θεωρεί ανίσχυρους , εκείνους διάλεξε ο Θεός για να ντροπιάσει τελικά τους κατά κόσμον ισχυρούς ·
46001028	κι αυτούς που ο κόσμος τούς θεωρεί παρακατιανούς και περιφρονημένους , εκείνους διάλεξε ο Θεός , τα μηδενικά , για να καταργήσει όσους θαρρούν πως είναι κάτι .
46001029	Έτσι , κανένας δεν μπορεί να καυχηθεί για κάτι μπροστά στο Θεό .
46001030	Χάρη σ ’ αυτόν όμως , εσείς βρίσκεστε μέσα στην πίστη του Ιησού Χριστού , εκείνου που έγινε από το Θεό σοφία δική μας και δικαίωση και εξαγιασμός και απολύτρωση .
46001031	Ώστε , καθώς λέει η Γραφή , όποιος καυχιέται , ας καυχιέται μόνο για τον Κύριο .
46002001	Όταν εγώ ήρθα σ ’ εσάς , αδερφοί μου , ήρθα για να σας αναγγείλω το σωτήριο σχέδιο του Θεού , χωρίς καμιά υψηλή ρητορική τέχνη ή ανθρώπινη σοφία .
46002002	Γιατί σκοπός μου δεν ήταν να σας κάνω να γνωρίσετε κάτι άλλο , παρά μόνο τον Ιησού Χριστό , και μάλιστα σταυρωμένον .
46002003	Έτσι κι εγώ όταν ήρθα κοντά σας ήμουν ανήμπορος , φοβισμένος και κατατρομαγμένος .
46002004	Τα λόγια μου και το κήρυγμά μου δε στηρίζονταν σε ανθρώπινη σοφία , που πείθει , αλλά στην πεποίθηση που γεννούν τα χαρίσματα του Πνεύματος και οι θαυματουργικές δυνάμεις .
46002005	Ώστε η πίστη σας να βασίζεται όχι σε ανθρώπινη σοφία , αλλά στη δύναμη του Θεού .
46002006	Μιλάω , βέβαια , κι εγώ για σοφία στους πνευματικά ώριμους · αλλά για τη σοφία όχι αυτού εδώ του αιώνα ούτε των δυνάμεων που κυβερνούν αυτόν εδώ τον κόσμο και που βαδίζουν κιόλας προς την κατάργησή τους .
46002007	Εγώ μιλάω για το σοφό σχέδιο του Θεού , που έμεινε μυστικό και κρυμμένο από τους ανθρώπους , το σχέδιο που καθόρισε ο Θεός πριν από τη δημιουργία του κόσμου αποβλέποντας στη δική μας δόξα .
46002008	Αυτό καμιά από τις δυνάμεις που κυβερνούν αυτόν εδώ τον κόσμο δεν το κατάλαβε · γιατί αν το είχαν καταλάβει , δε θα σταύρωναν το χορηγό της δόξας .
46002009	Αλλά , όπως λέει η Γραφή , Μάτι δεν τα είδε κι ούτε τ ’ άκουσε αυτί κι ούτε που τα ’ βαλε ο λογισμός του ανθρώπου , όσα ετοίμασε ο Θεός για κείνους που τον αγαπούν .
46002010	 Σ ’ εμάς όμως τα φανέρωσε ο Θεός με το Άγιο Πνεύμα . Γιατί το Πνεύμα εξετάζει τα πάντα , ακόμη και τα πιο βαθιά κρυμμένα σχέδια του Θεού .
46002011	 Αλήθεια , ποιος από τους ανθρώπους ξέρει τα μυστικά τού άλλου , εκτός το πνεύμα του ίδιου του ανθρώπου που βρίσκεται μέσα του ; Έτσι και τα μυστικά του Θεού κανένας δεν μπορεί να τα ξέρει εκτός από το Πνεύμα του Θεού .
46002012	 Κι εμείς δεν λάβαμε το πνεύμα του κόσμου , αλλά το Πνεύμα που στέλνει ο Θεός , για να μπορούμε να μάθουμε αυτά που ο ίδιος ετοίμασε για χάρη μας .
46002013	 Γι ’ αυτά μιλάμε όχι με λόγια που διδάσκει η ανθρώπινη σοφία , αλλά με λόγια που διδάσκει το ίδιο το Πνεύμα , ερμηνεύοντας αυτά τα πνευματικά πράγματα σ ’ αυτούς που έχουν το Πνεύμα .
46002014	 Όποιος όμως δεν έχει το Πνεύμα , δεν παραδέχεται τα δώρα που φανερώνει το Πνεύμα του Θεού , αφού για κείνον όλα αυτά είναι μωρία . Και δεν μπορεί να τα καταλάβει , γιατί αυτά τα πράγματα μόνο με τη βοήθεια του Πνεύματος κατανοούνται .
46002015	 Αντίθετα , ο άνθρωπος που έχει το Πνεύμα όλα τα καταλαβαίνει · αυτόν όμως κανείς από κείνους που δεν έχουν το Πνεύμα δεν είναι σε θέση να τον καταλάβει .
46002016	 Όπως λέει και η Γραφή , Τις σκέψεις του Κυρίου ποιος κατάλαβε για να του γίνει σύμβουλος ; Εμείς όμως οι πνευματικοί έχουμε το νου και τις σκέψεις του Χριστού .
46003001	Κι εγώ , αδερφοί , δεν μπόρεσα να σας μιλήσω σαν σε ανθρώπους που έχουν το Πνεύμα του Θεού · αλλά σας μίλησα σαν σε ανθρώπους που εμπιστεύονται στη δική τους σοφία και είναι νήπια στην πίστη του Χριστού .
46003002	Σας έθρεψα με γάλα , όχι με στέρεη τροφή , γιατί δεν μπορούσατε ακόμα να τη δεχτείτε . Αλλά ούτε και τώρα ακόμα το μπορείτε ,
46003003	γιατί εξακολουθείτε να ζείτε σαν άνθρωποι αυτού εδώ του κόσμου . Αφού υπάρχουν μεταξύ σας ζηλοτυπίες , φιλονικίες και διχόνοιες , αυτό δε δείχνει ότι είστε άνθρωποι αυτού του κόσμου και ότι συμπεριφέρεστε όπως οι άλλοι άνθρωποι ;
46003004	Όταν ο ένας λέει : « Εγώ είμαι του Παύλου » κι ο άλλος : « Εγώ είμαι του Απολλώ » δεν είστε κι εσείς σαν τους άλλους ανθρώπους ;
46003005	Επιτέλους , ποιος είναι ο Παύλος ; Και ποιος είναι ο Απολλώς ; Είναι απλώς υπηρέτες του Θεού που σας οδήγησαν στην πίστη . Καθένας από μας κάνει το έργο που του ανέθεσε ο Κύριος .
46003006	Εγώ φύτεψα , ο Απολλώς πότισε , αυτός όμως που φέρνει την αύξηση είναι ο Θεός .
46003007	Ώστε ούτε αυτός που φυτεύει είναι κάτι , ούτε αυτός που ποτίζει , αλλά εκείνος που φέρνει την αύξηση , ο Θεός .
46003008	Στο ίδιο επίπεδο είναι και αυτός που φυτεύει και αυτός που ποτίζει · αλλά ο καθένας θα πάρει το δικό του μισθό , ανάλογα με τον κόπο του .
46003009	Γιατί εμείς είμαστε συνεργάτες στην υπηρεσία του Θεού κι εσείς το χωράφι του Θεού , το οικοδόμημα του Θεού .
46003010	Σύμφωνα με το ειδικό χάρισμα που μου έδωσε ο Θεός , ως έμπειρος αρχιμάστορας , έβαλα εγώ το θεμέλιο . Άλλος τώρα χτίζει πάνω σ ’ αυτό . Ο καθένας όμως ας προσέχει πώς χτίζει .
46003011	Γιατί κανένας δεν μπορεί να βάλει άλλο θεμέλιο εκτός από αυτό που υπάρχει και που είναι ο Ιησούς Χριστός .
46003012	Τώρα , αν κάποιοι χτίζουν πάνω σ ’ αυτό το θεμέλιο με χρυσάφι ή ασήμι ή πολύτιμα πετράδια , με ξυλεία , χορτάρι ή άχυρο ,
46003013	η δουλειά του καθενός θα φανεί · θα τη φέρει στο φως η ημέρα της κρίσεως . Γιατί η ημέρα αυτή θα φανερωθεί με τρόπο πύρινο , και η ποιότητα του έργου καθενός θα δοκιμαστεί από τη φωτιά .
46003014	Αν το έργο που έχτισε κάποιος αντέξει , αυτός θα λάβει μισθό ·
46003015	αν όμως το έργο του καταστραφεί από τη φωτιά , αυτός θα χάσει την αμοιβή του · ο ίδιος όμως θα σωθεί , όπως ένας που περνάει μέσα από τις φλόγες .
46003016	Δεν ξέρετε πως είστε ναός του Θεού κι ότι το Πνεύμα του κατοικεί ανάμεσά σας ;
46003017	Αν κάποιος , λοιπόν , με τις διαιρέσεις καταστρέφει το ναό του Θεού , αυτόν θα τον αφανίσει ο Θεός . Γιατί ο ναός του Θεού είναι άγιος , κι ο ναός αυτός είστε εσείς .
46003018	Κανένας , λοιπόν , ας μην ξεγελάει τον εαυτό του . Όποιος από σας νομίζει πως είναι σοφός με τα μέτρα αυτού εδώ του αιώνα , ας γίνει μωρός , για να γίνει έτσι πραγματικά σοφός .
46003019	Επειδή ό , τι ο κόσμος αυτός θεωρεί σοφία , είναι μωρία στα μάτια του Θεού . Το λέει κι η Γραφή : Ο Θεός πιάνει τους σοφούς στην πανουργία τους την ίδια .
46003020	Και αλλού πάλι λέει : Ξέρει ο Κύριος πως οι σκέψεις των σοφών τίποτα δεν αξίζουν .
46003021	Γι ’ αυτό κανείς να μην καυχιέται ότι ανήκει σε ανθρώπους . Όλα είναι δικά σας :
46003022	και ο Παύλος και ο Απολλώς και ο Πέτρος · σ ’ εσάς ανήκει όλος ο κόσμος , και η ζωή και ο θάνατος , και το παρόν και το μέλλον . Όλα σ ’ εσάς ανήκουν ·
46003023	εσείς όμως ανήκετε στο Χριστό , και ο Χριστός στο Θεό .
46004001	Σύμφωνα με τα παραπάνω , ο καθένας ας μας βλέπει ως υπηρέτες του Χριστού και διαχειριστές των μυστικών βουλών του Θεού .
46004002	Εκείνο που απαιτεί κανείς από ένα διαχειριστή είναι να αποδειχτεί έμπιστος .
46004003	Όσο για μένα , μικρή σημασία έχει αν θα μου ζητηθεί ν ’ αποδώσω λογαριασμό ως διαχειριστής σ ’ εσάς ή σ ’ οποιοδήποτε ανθρώπινο δικαστήριο , αφού ούτε εγώ ο ίδιος δεν μπορώ να δικάσω τον εαυτό μου .
46004004	Είναι αλήθεια πως η συνείδησή μου δε με ελέγχει για τίποτα , αλλά αυτό δεν αποδεικνύει πως είμαι πραγματικά αθώος . Αυτός που μπορεί να με κρίνει είναι μόνο ο Κύριος .
46004005	Γι ’ αυτό μη βιάζεστε να κρίνετε και να βγάζετε αποφάσεις , ωσότου έρθει ο Κύριος . Εκείνος θα ρίξει φως σε ό , τι είναι κρυμμένο στο σκοτάδι και θα φέρει στην επιφάνεια τις κρυφές προθέσεις της καρδιάς μας · και τότε ο καθένας θα λάβει από το Θεό τον έπαινο που του αξίζει .
46004006	Αυτά , αδερφοί , τα είπα για μένα και για τον Απολλώ , ώστε να διδαχτείτε από το παράδειγμά μας και να μη φρονείτε παραπάνω απ ’ ό , τι λέει η Γραφή , για να μη νιώθει κανείς περήφανος για τον ένα και περιφρονεί τον άλλο .
46004007	Αλήθεια , ποιος σ ’ έκανε εσένα ανώτερο από τους άλλους ; Τι έχεις που να μην το έλαβες ; Αφού , λοιπόν , το έλαβες από το Θεό , γιατί καυχιέσαι σαν να μην το είχες λάβει ποτέ ως δώρο ;
46004008	Εσείς όμως νιώθετε κιόλας χορτάτοι · έχετε κιόλας αποκτήσει τα προσδοκώμενα πλούτη , χωρίς εμάς τους αποστόλους · νιώθετε κιόλας σαν βασιλιάδες μέσα στο βασίλειο του Θεού ! Και μακάρι να είχατε γίνει βασιλιάδες , ώστε κι εμείς να συμμεριστούμε τη βασιλική σας δόξα .
46004009	Μου φαίνεται όμως πως ο Θεός σ ’ εμάς τους αποστόλους έδωσε την ελεεινότερη θέση , σαν να είμαστε καταδικασμένοι να πεθάνουμε στην αρένα . Γιατί γίναμε θέαμα για τον κόσμο , για αγγέλους και γι ’ ανθρώπους .
46004010	Εμείς παρουσιαζόμαστε μωροί για χάρη του Χριστού , ενώ εσείς είστε σοφοί χάρη στο Χριστό · εμείς είμαστε αδύναμοι , ενώ εσείς είστε δυνατοί · εμείς είμαστε περιφρονημένοι , ενώ εσείς είστε τιμημένοι !
46004011	Ως αυτήν την ώρα πεινάμε , διψάμε , γυρνάμε με κουρέλια , ξυλοδαρμένοι , από τόπο σε τόπο χωρίς σπίτι ,
46004012	και μοχθούμε να ζήσουμε δουλεύοντας με τα ίδια μας τα χέρια . Στους εμπαιγμούς απαντάμε με καλά λόγια , στους διωγμούς με υπομονή ,
46004013	στις συκοφαντίες με λόγια φιλικά . Καταντήσαμε σαν τα σκουπίδια όλου του κόσμου , ως αυτήν την ώρα θεωρούμαστε τα αποβράσματα της κοινωνίας .
46004014	Δε σας τα γράφω αυτά για να σας κάνω να ντραπείτε , αλλά για να σας συμβουλέψω όπως ο πατέρας τ ’ αγαπημένα του παιδιά .
46004015	Γιατί κι αν ακόμα έχετε χιλιάδες δασκάλους στη ζωή σας με το Χριστό , δεν έχετε πολλούς πατέρες αλλά μόνον ένα . Στη σωτήρια οικονομία του Ιησού Χριστού , εγώ σαν πατέρας σάς γέννησα με το κήρυγμα του ευαγγελίου .
46004016	Σας ζητώ λοιπόν να μου μοιάσετε .
46004017	Για το σκοπό αυτό σας έστειλα τον Τιμόθεο , που είναι στο έργο του Κυρίου , τέκνο μου έμπιστο κι αγαπημένο . Αυτός θα σας θυμίσει τις αρχές που με κατευθύνουν στο έργο του Χριστού , αρχές που τις διδάσκω παντού σ ’ όλες τις εκκλησίες .
46004018	Μερικοί από σας , νομίζοντας πως δε θα ξανάρθω κοντά σας , προβάλλονται για σπουδαίοι .
46004019	Αλλά εγώ θα σας έρθω πολύ σύντομα , αν είναι το θέλημα του Κυρίου , και τότε θα δω όχι τα λόγια αυτών που φουσκώνουν νομίζοντας πως είναι κάτι , αλλά τη δύναμή τους .
46004020	Γιατί η βασιλεία του Θεού δε φαίνεται στα λόγια , αλλά στη δύναμη .
46004021	Τι προτιμάτε ; Να έρθω κοντά σας με το ραβδί στο χέρι για να βάλω τάξη ή με αγάπη και πνεύμα επιείκειας ;
46005001	Κυκλοφορεί η φήμη ότι παρουσιάστηκαν ανάμεσά σας περιπτώσεις πορνείας , και μάλιστα τέτοιου είδους που δεν τη συναντάει κανείς ούτε στους ειδωλολάτρες , να συζεί δηλαδή κάποιος με τη μητριά του .
46005002	Κι εσείς , αντί να λυπηθείτε βαθιά , ώστε αυτός που διέπραξε κάτι τέτοιο να απομακρυνθεί από την εκκλησία , είστε περήφανοι για τον εαυτό σας !
46005003	Εγώ πάντως , απών σωματικά , παρών όμως πνευματικά και με την εξουσία που δίνει ο Κύριός μας Ιησούς , έχω ήδη καταδικάσει σαν να ήμουν παρών αυτόν που διέπραξε μια τέτοια ασχήμια .
46005004	Αφού , λοιπόν , συγκεντρωθεί η εκκλησία , στην οποία θα μετέχω και εγώ πνευματικά , με τη δύναμη του Κυρίου μας Ιησού ,
46005005	να παραδοθεί ο άνθρωπος αυτός στο σατανά για το σωματικό του αφανισμό , έτσι ώστε να σωθεί το πνεύμα του την ημέρα του Κυρίου .
46005006	Δεν είναι καλό να καυχιέστε για τον εαυτό σας . Δεν ξέρετε ότι λίγο προζύμι φουσκώνει όλο το ζυμάρι ;
46005007	Βγάλτε , λοιπόν , από ανάμεσά σας το παλιό προζύμι για να γίνετε καινούριο ζυμάρι — αφού πραγματικά είστε χωρίς το προζύμι της αμαρτίας . Γιατί η δική μας γιορτή του Πάσχα συνίσταται στο γεγονός ότι θυσιάστηκε για χάρη μας ο Χριστός .
46005008	Ας γιορτάζουμε , λοιπόν , το Πάσχα όχι με ψωμί που περιέχει την παλιά ζύμη , τη ζύμη της αμαρτίας και της πονηρίας , αλλά με το άζυμο ψωμί της καθαρότητας και της αλήθειας .
46005009	Σας έγραψα σε προηγούμενη επιστολή να μη συναναστρέφεστε ανθρώπους που έχουν ανήθικη διαγωγή .
46005010	Βέβαια , δεν εννοούσα όλους γενικά τους έξω από την εκκλησία σας ανήθικους αυτού του κόσμου ή τους πλεονέκτες ή τους κλέφτες ή τους ειδωλολάτρες · γιατί τότε θα έπρεπε να εγκαταλείψετε τον κόσμο !
46005011	Μ ’ αυτό , λοιπόν , που σας έγραψα , εννοούσα να μη συναναστρέφεστε κάποιον που , ενώ ονομάζεται χριστιανός , είναι ανήθικος ή πλεονέκτης ή ειδωλολάτρης ή υβριστής ή μέθυσος ή άρπαγας . Με τέτοιου είδους άνθρωπο πρέπει να αποφεύγετε ακόμα και το κοινό φαγητό .
46005012	Φυσικά , δεν είναι δικό μου έργο να κρίνω εγώ κι αυτούς που είναι έξω από την εκκλησία . Ο Θεός θα τους κρίνει . Αλλά αυτούς που είναι μέσα στην εκκλησία εσείς δεν πρέπει να τους κρίνετε ; Η Γραφή λέει : Διώξτε τον κακό από ανάμεσά σας .
46005013	
46006001	Όταν κάποιος έχει μια διαφορά μ ’ έναν άλλο χριστιανό , πώς τολμάει να καταφεύγει στην κρίση των άδικων ειδωλολατρών δικαστών και όχι στην κρίση των μελών της εκκλησίας ;
46006002	Δεν ξέρετε ότι αυτοί που αποτελούν το λαό του Θεού θα κρίνουν τελικά τον κόσμο ; Κι αφού από σας θα γίνει η τελική κρίση του κόσμου , είστε ανίκανοι να κρίνετε μικροδιαφορές μεταξύ σας ;
46006003	Δεν ξέρετε ότι εμείς θα κρίνουμε ακόμα και αγγελικά πνεύματα ; Και να μην μπορούμε να κρίνουμε ζητήματα της καθημερινής ζωής ;
46006004	Όταν λοιπόν έχετε να κρίνετε τέτοια ζητήματα , να ορίζετε δικαστές μέσα από την εκκλησία έστω και τους πιο περιφρονημένους .
46006005	Αυτό σας το λέω για να ντραπείτε ! Εκεί φτάσατε , να μη βρίσκεται ένας άνθρωπος γνωστικός ανάμεσά σας που να μπορέσει να λύσει μια διαφορά ανάμεσα σε αδερφούς ,
46006006	αλλά χριστιανός σέρνει χριστιανό στα δικαστήρια , και μάλιστα σε δικαστήρια απίστων ;
46006007	Και μόνο το γεγονός ότι έχετε δίκες μεταξύ σας αποτελεί ήδη πλήρη αποτυχία σας . Γιατί δεν προτιμάτε να είστε οι αδικημένοι ; Γιατί δεν προτιμάτε να ζημιώνεστε ;
46006008	Αντίθετα , εσείς αδικείτε και ζημιώνετε άλλους , και μάλιστα αδερφούς ;
46006009	Ή μήπως δεν ξέρετε ότι άνθρωποι άδικοι δε θα έχουν θέση στη βασιλεία του Θεού ; Μην έχετε αυταπάτες · στη βασιλεία του Θεού δε θα έχουν θέση ούτε πόρνοι ούτε ειδωλολάτρες ούτε μοιχοί ούτε θηλυπρεπείς ούτε αρσενοκοίτες
46006010	ούτε πλεονέκτες ούτε κλέφτες ούτε μέθυσοι ούτε υβριστές ούτε άρπαγες .
46006011	Και τέτοιοι ήσασταν κάποτε μερικοί · αλλά με τη δύναμη του Κυρίου μας Ιησού και με την ενέργεια του Πνεύματος του Θεού καθαριστήκατε από την αμαρτία , γίνατε λαός του Θεού και σωθήκατε από την επερχόμενη οργή του Θεού .
46006012	Μερικοί μεταξύ σας λένε : « Όλα μού επιτρέπονται » . Σωστά · όλα όμως δεν είναι προς το συμφέρον . Όλα μού επιτρέπονται , εγώ όμως δε θα αφήσω τίποτε να με κυριέψει .
46006013	Λένε επίσης : « Οι τροφές προορίζονται για την κοιλιά και η κοιλιά είναι καμωμένη για τις τροφές » · ο Θεός όμως θα τα αχρηστέψει και το ένα και το άλλο . Το σώμα δεν έγινε για να πορνεύουμε , αλλά για να δοξάζουμε τον Κύριο , και ο Κύριος θα δοξάσει το σώμα .
46006014	Και ο Θεός που ανέστησε τον Κύριο , με τη δύναμή του θα αναστήσει κι εμάς .
46006015	Δεν ξέρετε ότι τα σώματά σας είναι μέλη του σώματος του Χριστού ; Μπορώ , λοιπόν , να πάρω κάτι που είναι μέλος του σώματος του Χριστού και να το κάνω μέλος του σώματος μιας πόρνης ; Ποτέ τέτοιο πράγμα !
46006016	Ή μήπως δεν ξέρετε ότι αυτός που ενώνεται με μια πόρνη γίνεται ένα σώμα μαζί της ; Γιατί , καθώς λέει η Γραφή , οι δύο θα γίνουν ένα σώμα .
46006017	Όποιος όμως ενώνεται με τον Κύριο , γίνεται ένα πνεύμα μαζί του .
46006018	Μακριά λοιπόν από την πορνεία ! Κάθε άλλο αμάρτημα που μπορεί να διαπράξει κανείς βρίσκεται έξω από το σώμα του · αυτός όμως που πορνεύει βεβηλώνει το ίδιο του το σώμα .
46006019	Ή μήπως δεν ξέρετε ότι το σώμα σας είναι ναός του Αγίου Πνεύματος που σας το χάρισε ο Θεός και βρίσκεται μέσα σας ; Δεν ανήκετε στον εαυτό σας ·
46006020	σας αγόρασε ο Θεός πληρώνοντας το τίμημα . Το Θεό λοιπόν να δοξάζετε με το σώμα σας και με το πνεύμα σας , που ανήκουν σ ’ εκείνον .
46007001	Έρχομαι τώρα σ ’ αυτά που μου γράψατε . Καλό είναι για τον άντρα να μη συνάπτει σχέσεις με γυναίκα .
46007002	Αλλά για ν ’ αποφεύγεται η πορνεία , κάθε άντρας πρέπει να έχει τη δική του γυναίκα , και κάθε γυναίκα πρέπει να έχει το δικό της άντρα .
46007003	Στη γυναίκα του πρέπει ν ’ αποδίδει ο άντρας το συζυγικό του χρέος · το ίδιο και η γυναίκα στον άντρα της .
46007004	Η γυναίκα δεν εξουσιάζει το σώμα της η ίδια , αλλά ο άντρας της · παρόμοια και ο άντρας δεν εξουσιάζει το σώμα του ο ίδιος , αλλά η γυναίκα του .
46007005	Μη στερείτε ο ένας τον άλλο , παρά μόνο πρόσκαιρα και έπειτα από κοινή συμφωνία για να αφοσιωθείτε στη νηστεία και στην προσευχή . Μετά όμως πρέπει πάλι να σμίγετε για να μην πέφτετε στους πειρασμούς του σατανά εξαιτίας της αδυναμίας σας .
46007006	Αυτά που λέω δεν είναι δεσμευτικά , γιατί δε θέλω να σας επιβάλω κάτι .
46007007	Φυσικά , θα προτιμούσα όλοι οι άνθρωποι να είναι όπως εγώ . Ο καθένας όμως έχει το δικό του χάρισμα από το Θεό , ο ένας έτσι , ο άλλος αλλιώς .
46007008	Στους ανύπαντρους και στις χήρες , συνιστώ : Καλό γι ’ αυτούς είναι να μείνουν όπως εγώ .
46007009	Αν όμως δεν μπορούν να μείνουν εγκρατείς , ας παντρευτούν . Είναι καλύτερα να παντρεύεται κανείς παρά να φλέγεται από την επιθυμία .
46007010	Στους εγγάμους όμως δίνω εντολή , όχι εγώ αλλά ο Κύριος : Η γυναίκα να μη χωρίζει από τον άντρα της .
46007011	Κι αν χωρίσει , να μην ξαναπαντρευτεί , ή να συμφιλιωθεί με τον άντρα της . Και ο άντρας να μη διώχνει τη γυναίκα του .
46007012	Για τις άλλες περιπτώσεις , να τι έχω να πω , εγώ αυτή τη φορά και όχι ο Κύριος : Αν ένας αδερφός έχει σύζυγο μη χριστιανή , και αυτή συγκατατίθεται να μένει μαζί του , να μην τη χωρίσει ·
46007013	κι αν μια γυναίκα έχει σύζυγο μη χριστιανό , που συγκατατίθεται να μένει μαζί της , να μην τον χωρίσει .
46007014	Γιατί ο μη χριστιανός άντρας , χάρη στην ένωση με τη γυναίκα του , μπήκε στο χώρο του Θεού · και η μη χριστιανή γυναίκα μπήκε στο χώρο του Θεού χάρη στην ένωση με το χριστιανό . Αλλιώτικα , τα παιδιά σας θα ήταν ακάθαρτα , όπως τα παιδιά των ειδωλολατρών , ενώ τώρα έχουν μπει κι αυτά στο χώρο του Θεού .
46007015	Σε περίπτωση όμως που ο μη χριστιανός θέλει να χωρίσει , ας χωρίσει . Σε τέτοια θέματα δε δεσμεύεται ο χριστιανός ή η χριστιανή . Ο Θεός μάς έχει καλέσει για να ζούμε ειρηνικά .
46007016	Πού ξέρεις εσύ , γυναίκα ; Ίσως σώσεις τον άντρα σου . Ή , πού ξέρεις εσύ , άντρα ; Ίσως σώσεις τη γυναίκα σου .
46007017	Πάντως , ο καθένας ας κανονίζει την πορεία του σύμφωνα με το χάρισμα που του έδωσε ο Θεός και σύμφωνα με την κατάσταση στην οποία ήταν όταν τον κάλεσε ο Κύριος . Αυτή την εντολή δίνω σε όλες τις εκκλησίες .
46007018	Αν κάποιος ήταν περιτμημένος όταν δέχτηκε την κλήση του Θεού , δε χρειάζεται να εγχειριστεί για να καλύψει την περιτομή του . Αν κάποιος ήταν απερίτμητος όταν δέχτηκε την κλήση του Θεού , δε χρειάζεται να περιτμηθεί .
46007019	Ούτε το να κάνει κανείς περιτομή ούτε το να μην κάνει έχει καμιά σημασία , αλλά η τήρηση των εντολών του Θεού .
46007020	Ας μένει ο καθένας στην κατάσταση που ήταν , όταν δέχτηκε την κλήση του Θεού .
46007021	Ήσουν δούλος όταν σε κάλεσε ; Μη νοιάζεσαι γι ’ αυτό . Κι αν ακόμα έχεις τη δυνατότητα να γίνεις ελεύθερος , προτίμησε μάλλον αυτό που είσαι .
46007022	Γιατί , όποιος δέχτηκε την κλήση του Κυρίου όντας δούλος , απελευθερώθηκε από τον Κύριο · παρόμοια , κι αυτός που όντας ελεύθερος δέχτηκε την κλήση του Κυρίου , γίνεται δούλος του Χριστού .
46007023	Έχει καταβληθεί το αντίτιμο για την απελευθέρωσή σας . Γι ’ αυτό μην υποδουλώνεστε σε ανθρώπους .
46007024	Αδερφοί , στη θέση που βρισκόταν ο καθένας όταν δέχτηκε την κλήση , σ ’ αυτήν ας μένει ενώπιον του Θεού .
46007025	Σχετικά με τους αγάμους , δεν έχω ειδική εντολή από τον Κύριο , αλλά εκφράζω τη γνώμη μου , αφού με τη χάρη του Κυρίου είμαι αξιόπιστος .
46007026	Νομίζω , λοιπόν , πως για τους σημερινούς δύσκολους καιρούς είναι καλό τούτο , δηλαδή να μην αλλάζει ο άνθρωπος την κατάσταση στην οποία βρίσκεται .
46007027	Είσαι παντρεμένος ; Μη ζητάς διάλυση του γάμου . Είσαι ελεύθερος από γυναίκα ; Μην αναζητάς σύζυγο .
46007028	Αλλά κι αν παντρευτείς , δεν αμάρτησες . Κι αν η παρθένος παντρευτεί , δεν αμάρτησε . Αλλά όσοι παντρεύονται μπαίνουν σε βάσανα , κι εγώ θέλω να σας γλιτώσω απ ’ αυτά .
46007029	Τούτο σας λέω , αδερφοί μου : Ο καιρός που απομένει είναι πολύ λίγος , έτσι ώστε όσοι έχουν σύζυγο ας ζουν σαν να μην έχουν ,
46007030	όσοι περνούν θλίψεις σαν να μη θλίβονται , όσοι δοκιμάζουν χαρές σαν να μη χαίρονται , όσοι αγοράζουν σαν να μην κατέχουν τα αγορασμένα ,
46007031	κι όσοι ασχολούνται με τα αγαθά αυτού του κόσμου , σαν να μην ασχολούνται καθόλου μ ’ αυτά · γιατί η σημερινή μορφή αυτού εδώ του κόσμου δε θα διαρκέσει πολύ .
46007032	Κι εγώ θέλω να είστε ελεύθεροι από φροντίδες . Ο άγαμος φροντίζει μόνο ό , τι αφορά το έργο του Κυρίου , πώς θα αρέσει στον Κύριο ·
46007033	ενώ αυτός που έχει παντρευτεί φροντίζει για τα πράγματα του κόσμου , πώς θα ευχαριστήσει τη γυναίκα του .
46007034	Διαφέρουν στις φροντίδες τους η παντρεμένη από την ανύπαντρη γυναίκα . Η ανύπαντρη νοιάζεται μόνο για ό , τι αφορά τον Κύριο , να του είναι αφιερωμένη ολοκληρωτικά , και με το σώμα και με το πνεύμα · ενώ η παντρεμένη νοιάζεται για κοσμικά πράγματα , πώς θα ευχαριστήσει τον άντρα της .
46007035	Αυτά τα λέω για το δικό σας συμφέρον , όχι για να σας βάλω θηλιά στο λαιμό , αλλά για να κατευθύνετε τη ζωή σας χωρίς περισπασμούς προς εκείνο που ταιριάζει και είναι αρεστό στον Κύριο .
46007036	Αν όμως κάποιος καταλάβει ότι θα συμπεριφερθεί άσχημα προς την παρθένο που ζει μαζί του , και έτσι σίγουρα θα συμβεί , αν έχει έντονες ορμές , ας κάνει ό , τι επιθυμεί , δεν αμαρτάνει · ας παντρευτούν .
46007037	Αντίθετα , αυτός που η καρδιά του είναι αμετακίνητη , και νιώθει πως δεν έχει ανάγκη , αλλά είναι ικανός να εξουσιάζει τις επιθυμίες του , και έχει πάρει από βαθιά μέσα του την απόφαση να τηρήσει άθικτη την παρθένο που ζει μαζί του , κάνει καλά .
46007038	Έτσι , και αυτός που προχωρεί σε γάμο κάνει καλά , και αυτός που δεν προχωρεί κάνει ακόμα καλύτερα .
46007039	Σύμφωνα με το νόμο , μια γυναίκα είναι δεμένη με τον άντρα της ενόσω αυτός ζει · αν ο άντρας πεθάνει , είναι ελεύθερη να παντρευτεί όποιον θέλει , μόνο σύμφωνα με το θέλημα του Θεού .
46007040	Πάντως ευτυχέστερη είναι αν μείνει έτσι , κατά τη γνώμη μου βέβαια · νομίζω , όμως , πως έχω κι εγώ Πνεύμα Θεού .
46008001	Σχετικά με τα κρέατα των ειδωλολατρικών θυσιών , είναι αλήθεια πως « όλοι έχουμε τη σωστή γνώση » , όπως λέτε .
46008002	Αλλά αυτή η γνώση φουσκώνει τον άνθρωπο με υπεροψία απέναντι στους άλλους , ενώ η αγάπη οικοδομεί . Όταν κάποιος επικαλείται τη γνώση του , νομίζοντας πως αυτός ξέρει σωστά κάτι , δείχνει πως αυτό δεν το ’ μαθε ακόμα τόσο καλά όσο πρέπει ·
46008003	όταν όμως κάποιος αγαπάει το Θεό , αυτόν ο Θεός τον έχει γνωρίσει και αυτός έχει τη σωστή γνώση .
46008004	Σχετικά , λοιπόν , με το ζήτημα αν πρέπει να τρώμε ειδωλόθυτα , ξέρουμε ότι τα είδωλα δεν αντιπροσωπεύουν τίποτα μέσα στον κόσμο , κι ότι δεν υπάρχει άλλος Θεός παρά μόνο ένας .
46008005	Γιατί κι αν πράγματι υπάρχουν δυνάμεις , είτε στον ουρανό είτε πάνω στη γη , που ονομάζονται από άλλους θεοί — και πραγματικά οι θεοί αυτοί είναι πολλοί και οι κύριοι είναι πολλοί –
46008006	για μας όμως δεν υπάρχει παρά ένας Θεός , ο Πατέρας , που είναι ο δημιουργός των πάντων και ο σκοπός της υπάρξεώς μας · και ένας Κύριος , ο Ιησούς Χριστός , μέσω του οποίου δημιουργήθηκαν τα πάντα και δόθηκε σ ’ εμάς η νέα ζωή .
46008007	Ωστόσο δεν έχουν όλοι τη σωστή γνώση · μερικοί μάλιστα , που δεν έχουν ακόμα αποβάλει τη συνήθεια της ειδωλολατρίας , τρώνε τα ειδωλόθυτα σαν να ήταν κάτι ιερό , και η συνείδησή τους που είναι αδύνατη , τους κάνει να νιώθουν μολυσμένοι .
46008008	Σωστά , δεν είναι οι τροφές που θα καθορίσουν τη θέση μας απέναντι στο Θεό · ούτε αν δε φάμε κάποια απ ’ αυτές χάνουμε κάτι ούτε αν φάμε αποκτάμε κάτι παραπάνω .
46008009	Προσέξτε όμως , μήπως το ελεύθερο αυτό δικαίωμά σας γίνει αιτία να σκοντάψουν και να πέσουν εκείνοι που η πίστη τους είναι αδύνατη .
46008010	Πράγματι , αν κάποιος , απ ’ αυτούς δει εσένα , που έχεις τη « γνώση » , να κάθεσαι στο τραπέζι ενός ειδωλολατρικού ναού , η συνείδησή του , αφού αυτός είναι αδύνατος , δε θα παρασυρθεί από το παράδειγμά σου και δε θα παρακινηθεί να τρώει τα ειδωλόθυτα ;
46008011	Έτσι , η δική σου « γνώση » θα προκαλέσει το χαμό αυτού του αδύνατου , του αδερφού μας , για τον οποίον ο Χριστός έδωσε τη ζωή του .
46008012	Αμαρτάνοντας όμως μ ’ αυτό τον τρόπο απέναντι στους αδερφούς και πληγώνοντας τη συνείδησή τους που είναι αδύνατη , αμαρτάνετε απέναντι στον ίδιο το Χριστό .
46008013	Γι ’ αυτό , αν κάποια τροφή μπορεί να γίνεται αιτία να σκοντάφτει και να πέφτει ο αδερφός μου , εγώ δεν θα βάλω ποτέ κρέας στο στόμα μου , για να μη γίνω αιτία να πέσει ο αδερφός μου .
46009001	Πάρτε παράδειγμα εμένα . Δεν είμαι απόστολος ; δεν είμαι ελεύθερος ; δεν είδα αναστημένο τον Ιησού , τον Κύριό μας ; δεν είστε εσείς ο καρπός του κόπου μου στην υπηρεσία του Κυρίου ;
46009002	Κι αν ακόμα άλλοι αρνούνται να με αναγνωρίσουν ως απόστολο , για σας οπωσδήποτε είμαι · γιατί η ίδια η ύπαρξη της εκκλησίας σας είναι η απόδειξη πως είμαι απόστολος .
46009003	Να πώς απολογούμαι σ ’ αυτούς που αμφισβητούν και συζητούν την αυθεντία μου ως αποστόλου :
46009004	Δεν έχω τάχα δικαίωμα να συντηρούμαι με δαπάνη της εκκλησίας που υπηρετώ ;
46009005	Μήπως δεν έχω δικαίωμα να έχω μαζί στα ταξίδια μου αδερφή χριστιανή ως σύζυγο , όπως κάνουν και οι άλλοι απόστολοι και τα αδέρφια του Κυρίου και ο Κηφάς ;
46009006	Ή μήπως είμαστε οι μόνοι , εγώ κι ο Βαρνάβας , που δεν έχουμε δικαίωμα συντηρήσεως , αλλά πρέπει να ζούμε με την εργασία μας ;
46009007	Ποιος πάει ποτέ στρατιώτης στον πόλεμο με δικά του έξοδα ; ποιος φυτεύει αμπέλι και δεν τρώει από τον καρπό του ; ή ποιος βόσκει πρόβατα και δεν τρώει από το γάλα του κοπαδιού ;
46009008	Μήπως αυτά που λέω είναι σύμφωνα μόνο με την ανθρώπινη καθημερινή πείρα ; Κι ο νόμος δε λέει τα ίδια ;
46009009	Πράγματι , στο Μωσαϊκό νόμο είναι γραμμένο : Μη βάλεις φίμωτρο στο βόδι που αλωνίζει . Μήπως για τα βόδια νοιάζεται ο Θεός ;
46009010	Μήπως αυτά που λέει αναφέρονται πραγματικά σ ’ εμάς ; Ασφαλώς αυτά γράφτηκαν για μας . Αυτός που οργώνει κι αυτός που αλωνίζει πρέπει να κάνουν τη δουλειά τους με την ελπίδα της συμμετοχής στη συγκομιδή .
46009011	Εμείς σπείραμε ανάμεσά σας πνευματικό σπόρο · σας φαίνεται πάρα πολύ αν θερίσουμε από σας τα υλικά , που είναι αναγκαία για τη συντήρησή μας ;
46009012	Αν άλλοι κάνουν χρήση αυτού του δικαιώματος απέναντί σας , δε θα ταίριαζε να το κάνουμε περισσότερο εμείς ; Εμείς όμως δεν κάναμε χρήση του δικαιώματος αυτού , αλλά υπομένουμε κάθε στέρηση , για να μη δημιουργήσουμε κανένα εμπόδιο στη διάδοση του ευαγγελίου του Χριστού .
46009013	Δεν ξέρετε ότι αυτοί που ιερουργούν στους ναούς , ζουν από τα έσοδα του ναού , και ότι αυτοί που προσφέρουν τις θυσίες παίρνουν το μερίδιό τους από τις θυσίες αυτές ;
46009014	Παρόμοια και ο Κύριος καθόρισε γι ’ αυτούς που κηρύττουν το ευαγγέλιο , να ζουν από το κήρυγμα του ευαγγελίου .
46009015	Εγώ όμως δεν έκανα χρήση κανενός από αυτά τα δικαιώματα · ούτε και γράφω αυτά τα λόγια για να γίνει το ίδιο και σ ’ εμένα . Γιατί θα προτιμούσα να πεθάνω , παρά να αποδείξει κάποιος ότι το καύχημά μου είναι κούφια λόγια .
46009016	Αν κηρύττω το ευαγγέλιο , αυτό δεν αποτελεί για μένα αιτία για καύχηση , αλλά μου επιβάλλεται ως ανάγκη . Αλίμονό μου αν δεν κηρύττω το ευαγγέλιο !
46009017	Αν έκανα αυτό το έργο με δική μου πρωτοβουλία , θα έπαιρνα μισθό · αφού όμως δεν το κάνω με δική μου πρωτοβουλία , πρόκειται για κάτι που μου ανέθεσε ο Θεός .
46009018	Ποια λοιπόν είναι η αμοιβή μου ; Να κηρύττω το ευαγγέλιο δωρεάν , χωρίς να κάνω χρήση του δικαιώματός μου να συντηρούμαι από το κήρυγμα του ευαγγελίου .
46009019	Είμαι ελεύθερος , χωρίς εξάρτηση από κανέναν · κι όμως έκανα τον εαυτό μου σκλάβο όλων για να κερδίσω όσο το δυνατό πιο πολλούς .
46009020	Ανάμεσα στους Ιουδαίους συμπεριφέρθηκα σαν Ιουδαίος για να τους κερδίσω για το Χριστό · κι ενώ εγώ ο ίδιος δεν είμαι πια κάτω από την εξουσία του νόμου , ανάμεσα σ ’ αυτούς που είναι συμπεριφέρθηκα σαν να ήμουν και εγώ , για να τους κερδίσω για το Χριστό .
46009021	Παρόμοια , όταν βρισκόμουν μ ’ αυτούς που αγνοούν το Μωσαϊκό νόμο , για να τους κερδίσω ζούσα κι εγώ σαν ξένος προς το νόμο , χωρίς αυτό να σημαίνει πως δεν υπακούω στο νόμο του Θεού , αφού είμαι δεμένος με το νόμο του Χριστού .
46009022	Με όσους έχουν αδύνατη πίστη , έγινα το ίδιο , για να κερδίσω τους αδύνατους στην πίστη . Για τους πάντες , έγινα τα πάντα , έτσι ώστε με κάθε τρόπο να σώσω μερικούς .
46009023	Όλα αυτά τα κάνω για το ευαγγέλιο , ώστε να μπορέσω και εγώ να συμμετάσχω στα αγαθά του .
46009024	Δεν ξέρετε ότι οι δρομείς στο στάδιο τρέχουν όλοι , ένας όμως παίρνει το βραβείο ; Τρέχετε , λοιπόν , κι εσείς έτσι ώστε να κατακτήσετε το βραβείο .
46009025	Οι αθλητές που ετοιμάζονται για τον αγώνα , υποβάλλονται σε κάθε είδους αποχή · για να λάβουν , εκείνοι ένα στεφάνι που μαραίνεται , εμείς όμως ένα αμάραντο .
46009026	Εγώ , λοιπόν , έτσι τρέχω , με τα μάτια στυλωμένα στο τέρμα · έτσι πυγμαχώ , όχι σαν κάποιον που δίνει γροθιές στον αέρα .
46009027	Αλλά με σκληρές ασκήσεις ταλαιπωρώ το σώμα μου και το υποδουλώνω , από φόβο μήπως , ενώ θα έχω κηρύξει στους άλλους , εγώ ο ίδιος κριθώ ακατάλληλος .
46010001	Δε θέλω , αδερφοί , να σας διαφεύγει τι συνέβη στους προπάτορές μας , που ακολουθούσαν το Μωυσή . Όλοι ήταν κάτω από την προστασία της νεφέλης και όλοι πέρασαν με ασφάλεια τη θάλασσα .
46010002	Όλοι , μ ’ εμπιστοσύνη στο Μωυσή , πήραν το βάπτισμα της νεφέλης και της θάλασσας .
46010003	Όλοι τους έφαγαν την ίδια θεόσταλτη τροφή ,
46010004	και όλοι τους ήπιαν το ίδιο θεόσταλτο ποτό · γιατί έπιναν νερό από το θεϊκό βράχο που τους ακολουθούσε , κι αυτός ο βράχος ήταν ο ίδιος ο Χριστός .
46010005	Παρ ’ όλα αυτά , οι πιο πολλοί απ ’ αυτούς δεν αποδείχτηκαν ευάρεστοι στο Θεό και πέθαναν στην έρημο .
46010006	Λοιπόν , αυτά τα περιστατικά έγιναν για παραδειγματισμό μας , προειδοποίηση για να μην επιθυμούμε πράγματα κακά , όπως επιθύμησαν εκείνοι ·
46010007	ούτε να λατρεύετε τα είδωλα , όπως μερικοί απ ’ αυτούς . Καθώς λέει η Γραφή γι ’ αυτούς : Ο λαός κάθισε κάτω για φαγητό και για ποτό , κι ύστερα σηκώθηκαν για τον ειδωλολατρικό χορό .
46010008	Ούτε να παραδίνουμε τον εαυτό μας στην πορνεία , όπως έκαναν μερικοί απ ’ αυτούς , κι έπεσαν νεκροί είκοσι τρεις χιλιάδες σε μια μέρα .
46010009	Ούτε να προσπαθούμε να δοκιμάσουμε αν θα μας προστατέψει ο Χριστός , όπως έκαναν μερικοί απ ’ αυτούς , και θανατώθηκαν από τα φίδια που τους δάγκωσαν .
46010010	Ούτε στις ταλαιπωρίες να γογγύζετε , όπως γόγγυζαν μερικοί απ ’ αυτούς , και θανατώθηκαν από τον εξολοθρευτή άγγελο .
46010011	Όλα αυτά τα κακά συνέβαιναν σ ’ εκείνους ως προεικονίσεις , και γράφτηκαν για να νουθετήσουν εμάς , που ζούμε σε μια εποχή κατά την οποία φτάνουν στο τέλος τους οι αιώνες και οι γενεές .
46010012	Επομένως , όποιος νομίζει ότι στέκεται καλά στα πόδια του , καλύτερα ας προσέχει να μην πέσει .
46010013	Οι πειρασμοί που αντιμετωπίσατε ως τώρα δεν ήταν παρά στα ανθρώπινα μέτρα σας . Κι ο Θεός , που κρατάει τις υποσχέσεις του , δε θα επιτρέψει σε κανέναν πειρασμό να ξεπεράσει τις δυνάμεις σας · αλλά , όταν έρθει ο πειρασμός , θα δώσει μαζί και τη διέξοδο , ώστε να μπορέσετε να τον αντέξετε .
46010014	Γι ’ αυτούς τους λόγους , αγαπητοί μου , φεύγετε μακριά από τη λατρεία των ειδώλων .
46010015	Απευθύνομαι σε λογικούς ανθρώπους · κρίνετε μόνοι σας αυτό που σας λέω .
46010016	Όταν πίνουμε το ποτήριο της ευχαριστίας , με το οποίο ευχαριστούμε το Θεό , δεν κοινωνούμε με το αίμα του Χριστού ; Κι όταν κόβουμε και μοιράζουμε τον άρτο , τρώγοντάς τον δεν κοινωνούμε με το σώμα του Χριστού ;
46010017	Όπως ο άρτος είναι ένας , έτσι κι εμείς αποτελούμε ένα σώμα , αν και είμαστε πολλοί , γιατί όλοι τρώμε από τον ίδιο άρτο .
46010018	Προσέξτε ποια είναι η θρησκευτική πράξη στους Ισραηλίτες : Όσοι τρώνε αυτά που προσφέρονται στις θυσίες δεν έρχονται σε κοινωνία με το Θεό του θυσιαστηρίου ;
46010019	Τι θέλω να πω μ ’ αυτό ; Ότι το κρέας που προσφέρθηκε στα είδωλα αντιπροσωπεύει κάτι ; ή ότι ένα είδωλο έχει κάποια οντότητα ; Όχι !
46010020	Αλλά θέλω να πω πως ό , τι θυσιάζουν οι εθνικοί στα ιερά , τα προσφέρουν στα δαιμόνια και όχι στον αληθινό Θεό · και φυσικά δεν επιθυμώ για σας να έρχεστε σε κοινωνία με τα πονηρά πνεύματα .
46010021	Δεν μπορείτε να πίνετε και από το ποτήριο του Κυρίου και από το ποτήριο των πονηρών πνευμάτων · δεν μπορείτε να παίρνετε μέρος στο τραπέζι του Κυρίου και στο τραπέζι των πονηρών πνευμάτων .
46010022	Μήπως , όπως λέει η Γραφή , θέλουμε να προκαλέσουμε τη ζηλοτυπία του Κυρίου ; Νομίζουμε πως είμαστε πιο δυνατοί απ ’ αυτόν ;
46010023	« Όλα επιτρέπονται » , λένε μερικοί . Ναι , αλλά όλα δε συντελούν στο καλύτερο . « Όλα επιτρέπονται » , δεν οικοδομούν όμως όλα .
46010024	Δεν πρέπει κανείς να επιδιώκει ό , τι βολεύει τον ίδιο , αλλά ό , τι βοηθάει τον άλλο .
46010025	Τρώτε ό , τι πουλιέται στην αγορά των κρεάτων , χωρίς να ρωτάτε για την προέλευσή τους , ώστε να μη δημιουργείτε πρόβλημα συνειδήσεως ·
46010026	γιατί , σύμφωνα με τη Γραφή , στον Κύριο ανήκει η γη και καθετί πάνω σ ’ αυτήν .
46010027	Όταν κάποιος μη χριστιανός σάς καλεί σε γεύμα και θέλετε να πάτε , ό , τι σας παραθέτουν στο γεύμα να το τρώτε χωρίς να εξετάζετε και να δημιουργείτε πρόβλημα συνειδήσεως .
46010028	Αν όμως κάποιος στο τραπέζι σάς πει : « Αυτό το κρέας προέρχεται από θυσία στα είδωλα » , μην το τρώτε , για χάρη εκείνου που σας έδωσε την πληροφορία και για χάρη της συνειδήσεως · αν και στον Κύριο ανήκει η γη και καθετί πάνω σ ’ αυτήν .
46010029	Κι όταν μιλάω για συνείδηση , δεν εννοώ τη δική σου αλλά τη συνείδηση του άλλου . « Αλλά γιατί » , θα ρωτήσει κάποιος , « η δική μου ελευθερία συμπεριφοράς πρέπει να ρυθμίζεται ανάλογα με τη συνείδηση του άλλου ;
46010030	Αν εγώ με τη χάρη του Θεού μπορώ να τρώω ό , τι θέλω , γιατί με κακολογούν σαν αμαρτωλό , αφού γι ’ αυτό που τρώω ευχαριστώ το Θεό ; »
46010031	Βέβαια , είτε τρώτε είτε πίνετε είτε ο , τιδήποτε άλλο πράττετε , πρέπει όλα να τα κάνετε για τη δόξα του Θεού .
46010032	Αλλά , να ζείτε έτσι που να μη σκανδαλίζονται από τη διαγωγή σας ούτε οι Ιουδαίοι ούτε οι εθνικοί ούτε η εκκλησία του Θεού .
46010033	Κάνετε όπως κι εγώ : Προσπαθώ να δημιουργώ επικοινωνία με όλους σε όλα τα πράγματα , επιδιώκοντας αυτό που συμφέρει όχι εμένα αλλά τους πολλούς , ώστε τελικά να σωθούν .
46011001	Μιμηθείτε εμένα , όπως κι εγώ μιμούμαι το Χριστό .
46011002	Είστε αξιέπαινοι , αδερφοί , γιατί σε όλα με θυμάστε και διατηρείτε πιστά τις παραδόσεις όπως σας τις παρέδωσα .
46011003	Θέλω όμως επίσης να ξέρετε ότι η κεφαλή του κάθε άντρα είναι ο Χριστός , κεφαλή της γυναίκας είναι ο άντρας και κεφαλή του Χριστού είναι ο Θεός .
46011004	Οι άντρες , όταν προσεύχονται ή προφητεύουν με κάλυμμα στο κεφάλι , ντροπιάζουν το Χριστό .
46011005	Και κάθε γυναίκα που προσεύχεται ή προφητεύει χωρίς κάλυμμα στο κεφάλι , ντροπιάζει τον άντρα της , γιατί δε διαφέρει σε τίποτα από τη γυναίκα που έχει το κεφάλι της ξυρισμένο .
46011006	Αν μια γυναίκα δεν βάζει κάλυμμα στο κεφάλι της , τότε ας κουρευτεί κιόλας . Εφόσον όμως το κούρεμα ή το ξύρισμα της κεφαλής είναι ντροπή για τη γυναίκα , τότε ας φοράει κάλυμμα στο κεφάλι της .
46011007	Ο άντρας δεν είναι υποχρεωμένος να σκεπάζει το κεφάλι του , γιατί είναι εικόνα και δόξα του Θεού , ενώ η γυναίκα είναι δόξα του άντρα .
46011008	Δε δημιουργήθηκε ο άντρας από τη γυναίκα , αλλά η γυναίκα από τον άντρα .
46011009	Ούτε πλάστηκε ο άντρας για χάρη της γυναίκας , αλλά η γυναίκα για χάρη του άντρα .
46011010	Γι ’ αυτό , εξαιτίας των αγγέλων , η γυναίκα πρέπει να έχει στο κεφάλι της ένα σύμβολο της εξουσίας του άντρα της .
46011011	Μέσα στην οικονομία του Κυρίου όμως , ούτε ο άντρας νοείται ανεξάρτητα από τη γυναίκα ούτε η γυναίκα ανεξάρτητα από τον άντρα .
46011012	Γιατί όπως η πρώτη γυναίκα έγινε από τον πρώτο άντρα , έτσι κι ο άντρας γεννιέται από τη γυναίκα , και τα πάντα προέρχονται από το Θεό που τα δημιούργησε .
46011013	Κρίνετε και μόνοι σας : ταιριάζει στη γυναίκα να προσεύχεται στο Θεό με ακάλυπτο κεφάλι ;
46011014	Η ίδια η φύση μάς διδάσκει πως είναι ντροπή για τον άντρα να έχει μακριά μαλλιά ,
46011015	ενώ για τη γυναίκα είναι τιμή τα μακριά μαλλιά . Γιατί τα μαλλιά τής έχουν δοθεί αντί για κάλυμμα .
46011016	Σε περίπτωση όμως που κάποιοι από αντιδικία νομίζουν σωστό κάτι άλλο , ας μάθουν πως ούτε εγώ ούτε οι εκκλησίες του Θεού ξέρουν άλλη τάξη στη λατρεία .
46011017	Σχετικά με το θέμα στο οποίο αφορούν οι παρακάτω παραγγελίες μου , δεν μπορώ να σας επαινέσω . Οι συνάξεις σας γίνονται πιο πολύ για ζημιά σας παρά για το καλό σας .
46011018	Πρώτα πρώτα , έμαθα πως όταν έχετε σύναξη παρουσιάζονται ανάμεσά σας διαιρέσεις . Και μερικά από αυτά που άκουσα τα πιστεύω .
46011019	Βέβαια , είναι ανάγκη να παρουσιάζονται και διαιρέσεις μεταξύ σας , για να φαίνονται ανάμεσά σας αυτοί που πιστεύουν ειλικρινά .
46011020	Ακούω , λοιπόν , πως όταν συναθροίζεστε δεν τελείτε σωστά το δείπνο του Κυρίου .
46011021	Γιατί , ο καθένας βιάζεται να φάει το δείπνο που έχει φέρει μαζί του , και έτσι άλλοι μένουν νηστικοί ενώ άλλοι μεθάνε .
46011022	Δεν έχετε τα σπίτια σας για να τρώτε εκεί και να πίνετε ; Ή καταφρονείτε την εκκλησία του Θεού , και κάνετε να νιώθουν ντροπή αυτοί που δεν έχουν τι να φάνε ; Τι να σας πω ; να σας επαινέσω γι ’ αυτό ; όχι , δε σας επαινώ .
46011023	Εγώ αυτό παρέλαβα από τον ίδιο τον Κύριο , κι αυτό σας παρέδωσα : Ο Κύριος Ιησούς , τη νύχτα που ήταν να παραδοθεί στους σταυρωτές του , πήρε ψωμί , και , αφού έκανε ευχαριστήρια προσευχή , το τεμάχισε και είπε :
46011024	« Λάβετε και φάγετε · αυτό είναι το σώμα μου , που τεμαχίζεται για χάρη σας . Αυτό να κάνετε στην ανάμνησή μου » .
46011025	Παρόμοια , όταν τέλειωσε το δείπνο , πήρε το ποτήρι και είπε : « Αυτό το ποτήριο είναι η νέα διαθήκη που επικυρώνεται με το αίμα μου . Όποτε πίνετε απ ’ αυτό το ποτήριο , να το κάνετε στην ανάμνησή μου » .
46011026	Γιατί ωσότου να έρθει ο Κύριος , πάντοτε , όποτε τρώτε αυτό το ψωμί και πίνετε αυτό το ποτήριο , διακηρύττετε το θάνατο του Κυρίου .
46011027	Όποιος , λοιπόν , τρώει τον άρτο και πίνει το ποτήριο του Κυρίου με τρόπο ανάξιο , γίνεται ένοχος αμαρτήματος απέναντι στο σώμα και στο αίμα του Κυρίου .
46011028	Γι ’ αυτό πρέπει να εξετάζει κανείς προσεκτικά τον εαυτό του , και τότε να τρώει από τον άρτο και να πίνει από το ποτήριο .
46011029	Γιατί όποιος τρώει τον άρτο και πίνει τον οίνο με τρόπο ανάξιο , χωρίς να αναγνωρίζει σ ’ αυτά το σώμα του Κυρίου , αυτό που τρώει κι αυτό που πίνει φέρνουν πάνω του καταδίκη .
46011030	Έτσι εξηγείται γιατί έχετε ανάμεσά σας πολλούς ελαφρά και βαριά αρρώστους , καθώς και αρκετούς θανάτους .
46011031	Αν αρχίζαμε με την εξέταση του εαυτού μας , δε θα επισύραμε την τιμωρία του Θεού .
46011032	Αλλά , όταν ο Κύριος μας τιμωρεί , μας διαπαιδαγωγεί , έτσι ώστε να μην υποστούμε την τελική καταδίκη μαζί με τον κόσμο .
46011033	Λοιπόν , αδερφοί μου , όταν συναθροίζεστε για το δείπνο του Κυρίου , να περιμένετε ο ένας τον άλλο .
46011034	Αν κάποιος είναι πεινασμένος , ας τρώει στο σπίτι του , έτσι ώστε η σύναξη να μην επισύρει την τιμωρία του Θεού . Ό , τι άλλο μένει , θα το ρυθμίσω όταν σας επισκεφθώ .
46012001	Έρχομαι τώρα στα χαρίσματα που χορηγεί το Άγιο Πνεύμα . Δε θέλω , αδερφοί μου , να έχετε άγνοια σε τέτοια θέματα .
46012002	Ξέρετε πως , όταν ακόμη ήσασταν ειδωλολάτρες , τα άφωνα είδωλα σας τραβούσαν σαν να σας έσπρωχνε σ ’ αυτά μια μυστηριώδης δύναμη .
46012003	Γι ’ αυτό θέλω να καταλάβετε πως όποιος μιλάει φωτισμένος από το Πνεύμα του Θεού ποτέ δε λέει : « καταραμένος να είναι ο Ιησούς » · και κανείς εξάλλου δεν μπορεί να πει : « ο Ιησούς είναι ο Κύριος » , παρά μόνο με τη φώτιση του Αγίου Πνεύματος .
46012004	Υπάρχουν διάφορα είδη χαρισμάτων , αλλά είναι ένα και το ίδιο Πνεύμα που τα χορηγεί ·
46012005	υπάρχουν διάφορα είδη διακονιών , αλλά η ανάθεσή τους προέρχεται από ένα και τον ίδιο Κύριο ·
46012006	και υπάρχουν διάφορα είδη δραστηριοτήτων , αλλά είναι ο ίδιος Θεός που τις θέτει σε ενέργεια όλες σε όλους .
46012007	Στον καθένα δωρίζεται η φανέρωση του Αγίου Πνεύματος για το συμφέρον όλων .
46012008	Στον ένα το Πνεύμα δίνει το χάρισμα να μιλάει με θεία σοφία , σ ’ έναν άλλο το ίδιο Πνεύμα δίνει το χάρισμα να μιλάει με θεία γνώση .
46012009	Σε άλλον το ίδιο Πνεύμα δίνει ξεχωριστή δύναμη πίστεως , σε άλλον το ίδιο αυτό Πνεύμα δίνει τη δύναμη της θεραπείας ασθενειών .
46012010	Σε άλλον το Πνεύμα δίνει τη δύναμη να κάνει θαύματα , σ ’ έναν άλλο , το δώρο να μεταβιβάζει μηνύματα από το Θεό . Σε άλλον , το δώρο να διακρίνει τα ψεύτικα πνεύματα από το αληθινό Πνεύμα , σε άλλον τη δυνατότητα να λαλεί διάφορα είδη γλωσσών , και σε άλλον την ικανότητα να εξηγεί αυτές τις γλώσσες .
46012011	Και όλα αυτά είναι ενέργειες ενός και του αυτού Πνεύματος , που χορηγεί τα χαρίσματα όπως αυτό θέλει στον καθένα χωριστά .
46012012	Ο Χριστός μοιάζει με το σώμα , που ενώ είναι ένα , έχει πολλά μέλη · και όλα τα μέλη του ενός σώματος , αν και είναι πολλά , αποτελούν ένα σώμα .
46012013	Κι εμείς όλοι , είτε Ιουδαίοι είτε μη Ιουδαίοι , είτε δούλοι είτε ελεύθεροι , γίναμε με το βάπτισμα δια του ενός Πνεύματος ένα σώμα , και όλοι ποτιστήκαμε από ένα και το αυτό Πνεύμα .
46012014	Γιατί , βέβαια , το σώμα δεν αποτελείται από ένα μέλος αλλά από πολλά .
46012015	Αν έλεγε το πόδι : « Εγώ δεν είμαι χέρι , άρα δεν ανήκω στο σώμα » , θα έπαυε μολαταύτα να ανήκει στο σώμα ;
46012016	Κι αν έλεγε το αυτί : « Εγώ δεν είμαι μάτι , άρα δεν ανήκω στο σώμα » , θα έπαυε μολαταύτα να ανήκει στο σώμα ;
46012017	Αν όλο το σώμα δεν ήταν παρά ένα μάτι , πώς θα μπορούσε κανείς ν ’ ακούσει ; Αν όλο το σώμα δεν ήταν παρά ένα αυτί , πώς θα μπορούσαμε να οσφρανθούμε ;
46012018	Ο Θεός όμως τοποθέτησε στο σώμα το καθένα από τα μέλη όπως αυτός θέλησε .
46012019	Αν όλα ήταν ένα μονάχα μέλος , θα υπήρχε πουθενά το σώμα ;
46012020	Ενώ τώρα υπάρχουν πολλά μέλη , αλλά ένα μόνο σώμα .
46012021	Και δεν μπορεί να πει το μάτι στο χέρι : « Εγώ δεν έχω την ανάγκη σου » , ούτε το κεφάλι στα πόδια : « Δεν σας χρειάζομαι » .
46012022	Αντίθετα , τα μέλη του σώματος που φαίνονται να είναι τα πιο αδύναμα , αυτά είναι τα πιο αναγκαία ·
46012023	κι εκείνα τα μέλη του σώματος που τα έχουμε σε λιγότερη υπόληψη , αυτά τα περιποιούμαστε περισσότερο · και τα άλλα , που δεν είναι παρουσιάσιμα , τα περιβάλλουμε με περισσή φροντίδα , που δεν τη χρειάζονται τα άλλα , τα παρουσιάσιμα μέλη .
46012024	Ο Θεός συναρμολόγησε το σώμα δίνοντας μεγαλύτερη τιμή στα μέλη εκείνα που υστερούν .
46012025	Έτσι ώστε να μην υπάρχει πόλεμος μέσα στο σώμα , αλλά τα μέλη να φροντίζουν το ένα το άλλο .
46012026	Πραγματικά , όταν υποφέρει ένα μέλος , συμπάσχουν όλα τα υπόλοιπα μέλη · κι όταν τιμάται ένα μέλος , χαίρονται μαζί του όλα τα υπόλοιπα μέλη .
46012027	Εσείς όλοι μαζί αποτελείτε το σώμα του Χριστού , και είστε μέλη του , ο καθένας σας χωριστά .
46012028	Γι ’ αυτό στην εκκλησία ο Θεός τοποθέτησε τον καθένα στην ορισμένη του θέση : πρώτα έρχονται οι απόστολοι , σε δεύτερη θέση οι προφήτες , σε τρίτη οι διδάσκαλοι , και ακολουθούν οι θαυματουργοί , οι θεραπευτές , αυτοί που παραστέκονται στις ανάγκες , οι διαχειριστές , όσοι λαλούν διάφορα είδη γλωσσών .
46012029	Δεν είναι όλοι απόστολοι ούτε όλοι προφήτες ούτε όλοι διδάσκαλοι . Δεν είναι όλοι θαυματουργοί
46012030	ούτε όλοι θεραπευτές ούτε όλοι λαλούν γλώσσες κι ούτε όλοι ξέρουν πώς να τις εξηγούν .
46012031	Ο ζήλος σας , μάλιστα , πρέπει να στρέφεται προς τα σημαντικότερα χαρίσματα . Σας δείχνω κι έναν πολύ ανώτερο ακόμα δρόμο :
46013001	Αν μπορώ να λαλώ όλες τις γλώσσες των ανθρώπων , ακόμα και των αγγέλων , αλλά δεν έχω αγάπη για τους άλλους , οι λόγοι μου ακούγονται σαν ήχος χάλκινης καμπάνας ή σαν κυμβάλου αλαλαγμός .
46013002	Κι αν έχω της προφητείας το χάρισμα κι όλα κατέχω τα μυστήρια κι όλη τη γνώση , κι αν έχω ακόμα όλη την πίστη , έτσι που να μετακινώ βουνά , αλλά δεν έχω αγάπη , είμαι ένα τίποτα .
46013003	Κι αν ακόμα μοιράσω στους φτωχούς όλα μου τα υπάρχοντα , κι αν παραδώσω στη φωτιά το σώμα μου για να καεί , αλλά δεν έχω αγάπη , σε τίποτα δε μ ’ ωφελεί .
46013004	Εκείνος που αγαπάει έχει μακροθυμία , έχει και καλοσύνη · εκείνος που αγαπάει δε ζηλοφθονεί · εκείνος που αγαπάει δεν κομπάζει ούτε περηφανεύεται ·
46013005	είναι ευπρεπής , δεν είναι εγωιστής ούτε ευερέθιστος · ξεχνάει το κακό που του έχουν κάνει .
46013006	Δε χαίρεται για το στραβό που γίνεται , αλλά μετέχει στη χαρά για το σωστό .
46013007	Εκείνος που αγαπάει , όλα τα ανέχεται · σε όλα εμπιστεύεται , για όλα ελπίζει , όλα τα υπομένει .
46013008	Ποτέ η αγάπη δε θα πάψει να υπάρχει . Τα θεία μηνύματα των προφητών κάποτε δε θα υπάρχουν πια · η γλωσσολαλία θα πάψει · θα σταματήσει η γνώση των μυστηρίων του Θεού .
46013009	Γιατί και η γνώση μας και η προφητεία μας περιορίζονται μονάχα σ ’ ένα μέρος της αλήθειας .
46013010	Όταν όμως το τέλειο που περιμένουμε θα ’ ρθεί , τότε το μερικό θα πάψει να υπάρχει .
46013011	Μικρό παιδί όταν ήμουν , σαν μικρό παιδί μιλούσα , αισθανόμουν και σκεφτόμουν . Άντρας πια όταν έγινα , κατήργησα τους τρόπους του μικρού παιδιού .
46013012	Αλήθεια , τώρα βλέπουμε τα πράγματα θαμπά , σαν μέσα από μεταλλικό καθρέφτη · τότε όμως πρόσωπο με πρόσωπο θα δούμε το Θεό . Τώρα γνωρίζω μόνο ένα μέρος , τότε όμως θα γνωρίσω με πληρότητα , όπως και ο Θεός μ ’ έχει γνωρίσει .
46013013	Θα μείνουν τελικά για πάντα αυτά τα τρία : η πίστη , η ελπίδα κι η αγάπη . Και απ ’ αυτά , το πιο σπουδαίο είναι η αγάπη .
46014001	Να επιδιώκετε , λοιπόν , την αγάπη , και να επιθυμείτε με ζήλο τα χαρίσματα του Αγίου Πνεύματος , ιδίως το χάρισμα της προφητείας .
46014002	Γιατί αυτός που λαλεί παράξενες γλώσσες δεν απευθύνεται στους ανθρώπους , αλλά στο Θεό · κανείς δεν τον καταλαβαίνει , αλλά με τη δύναμη του Πνεύματος εκφράζει ακατάληπτες αλήθειες .
46014003	Ενώ αυτός που προφητεύει απευθύνεται στους ανθρώπους με λόγους οικοδομητικούς , προτρεπτικούς και παρηγορητικούς .
46014004	Αυτός που λαλεί γλώσσες οικοδομεί μόνο τον εαυτό του , ενώ αυτός που μεταφέρει τα θεόσταλτα μηνύματα ενισχύει την πίστη όλης της εκκλησίας .
46014005	Θα επιθυμούσα όλοι σας να είχατε το χάρισμα της γλωσσολαλίας · περισσότερο όμως θα επιθυμούσα να είχατε το χάρισμα της προφητείας . Αυτός που προφητεύει είναι ανώτερος σε χρησιμότητα από κείνον που γλωσσολαλεί , εκτός αν αυτός ο τελευταίος εξηγεί κιόλας αυτά που λαλεί , ώστε η εκκλησία να ενισχύεται στην πίστη της .
46014006	Αν , αδερφοί μου , τώρα σας επισκεφθώ λαλώντας γλώσσες , σε τι θα ωφελήσω ; Σε τίποτα , εκτός αν σας μεταδώσω με τα λόγια μου κάποια αποκάλυψη ή κάποια γνώση ή ένα μήνυμα από το Θεό ή κάποια διδασκαλία .
46014007	Πάρτε για παράδειγμα τα μουσικά όργανα , όπως μια φλογέρα ή μια άρπα . Αν οι ήχοι τους δεν ξεχωρίζουν ο ένας από τον άλλο , πώς θα καταλάβει κανείς ποια μελωδία παίζει το καθένα ;
46014008	Και αν η σάλπιγγα δεν ηχήσει το γνωστό σε όλους προσκλητήριο , ποιος θα ξεσηκωθεί για πόλεμο ;
46014009	Παρόμοια κι εσείς , αν δε μιλήσετε με λόγια κατανοητά , πώς θα καταλάβουν οι άλλοι αυτό που λέτε ; Θα είναι σαν να μιλάτε στον αέρα .
46014010	Υπάρχουν στον κόσμο τόσες γλώσσες όσα και τα έθνη των ανθρώπων , και δεν υπάρχει έθνος χωρίς τη γλώσσα του ·
46014011	όταν όμως δεν ξέρω τη σημασία της γλώσσας , γι ’ αυτόν που μου μιλάει εγώ είμαι βάρβαρος · το ίδιο κι εκείνος για μένα .
46014012	Έτσι θα συμβεί και μ ’ εσάς . Αφού δείχνετε μεγάλο ζήλο για τα χαρίσματα του Πνεύματος , πρέπει να επιζητείτε να είστε πιο πλούσιοι σ ’ εκείνα που οικοδομούν την εκκλησία .
46014013	Γι ’ αυτό όποιος γλωσσολαλεί ας ζητάει στην προσευχή του και το χάρισμα να εξηγεί στους άλλους αυτά που λαλεί .
46014014	Γιατί , αν προσεύχομαι σε ακατανόητη γλώσσα , προσεύχεται το πνεύμα μου , ο νους μου όμως παραμένει αμέτοχος .
46014015	Τι πρέπει λοιπόν να κάνω ; Θα προσευχηθώ με το πνεύμα μου , θα προσευχηθώ όμως και με το νου μου · θα ψάλω με το πνεύμα , θα ψάλω και με το νου .
46014016	Γιατί , πραγματικά , αν ευλογείς το Θεό στη γλώσσα του πνεύματος , πώς θα μπορέσει αυτός που δεν καταλαβαίνει αυτή τη γλώσσα να πει το « αμήν » στην προσευχή της ευχαριστίας που είπες ; Αφού δεν καταλαβαίνει τι λες .
46014017	Εσύ μπορεί να λες μια ωραία προσευχή ευχαριστίας , ο άλλος όμως δεν κερδίζει τίποτα .
46014018	Ευχαριστώ το Θεό γιατί περισσότερο από όλους σας έχω το χάρισμα των γλωσσών .
46014019	Αλλά στην εκκλησία προτιμώ να λέω πέντε λόγια κατανοητά για να καθοδηγήσω και άλλους στην πίστη , παρά μύρια λόγια που κανείς δε θα τα καταλάβει .
46014020	Αδερφοί , μη γίνεστε σαν παιδιά στο μυαλό . Να είστε σαν παιδιά ως προς την κακία , αλλά στο μυαλό να είστε ώριμοι άνθρωποι .
46014021	Στις άγιες Γραφές λέει ο Κύριος : Θα μιλήσω σ ’ αυτό το λαό με ανθρώπους που λαλούν ξένες γλώσσες , και με το στόμα ξένων . Αλλά ούτε κι έτσι θα με ακούσουν .
46014022	Η γλωσσολαλία , λοιπόν , είναι ένα σημείο που προορίζεται όχι για τους πιστούς , αλλά για τους απίστους . Ενώ η προφητεία δεν απευθύνεται στους απίστους αλλά στους πιστούς .
46014023	Υποθέστε πως συναθροίζεται όλη η εκκλησία και αρχίζουν όλοι να μιλούν γλώσσες . Αν μπουν μέσα στο χώρο της συναθροίσεως άσχετοι ή άπιστοι , δε θα σας περάσουν για τρελούς ;
46014024	Αντίθετα , αν όλοι έχουν κάποιο μήνυμα του Θεού για την εκκλησία , και μπει στο χώρο της συναθροίσεως ένας άπιστος ή άσχετος , αυτά που θ ’ ακούσει από όλους θα είναι έλεγχος , εξέταση
46014025	και φανέρωση των κρυπτών της καρδιάς του . Τότε θα γονατίσει και θα προσκυνήσει το Θεό διακηρύσσοντας ότι « πραγματικά ο Θεός βρίσκεται ανάμεσά σας » .
46014026	Σε ποιο συμπέρασμα λοιπόν καταλήγουμε , αδερφοί ; Όταν έχετε λατρευτική σύναξη , ό , τι έχει να πει ο καθένας , είτε ψαλμό είτε διδασκαλία είτε αποκάλυψη είτε γλωσσολαλία είτε εξήγηση του νοήματος των γλωσσών , όλα να γίνονται με σκοπό την οικοδομή της εκκλησίας .
46014027	Στην περίπτωση μάλιστα της γλωσσολαλίας , δεν πρέπει να λαλούν περισσότεροι από δύο ή το πολύ τρεις με τη σειρά , ο ένας μετά τον άλλο , και κάποιος να εξηγεί αυτά που λένε .
46014028	Αν δεν υπάρχει κάποιος με το χάρισμα να εξηγεί , τότε αυτός που λαλεί γλώσσες να σιωπά μέσα στην εκκλησία , και ας μιλάει μόνο μέσα του για τον εαυτό του και για το Θεό .
46014029	Από τους προφήτες να μιλούν δύο ή τρεις · οι άλλοι να κρίνουν όσα ειπώθηκαν .
46014030	Αν αποκαλυφθεί ένα μήνυμα σε κάποιον που κάθεται την ώρα που ένας άλλος μιλάει , τότε ο προηγούμενος να σωπάσει .
46014031	Μπορείτε όλοι , ο ένας μετά τον άλλο , να δίνετε τα μηνύματα που δέχεστε από το Θεό , ώστε όλοι να μαθαίνουν και όλοι να ενισχύονται .
46014032	Γιατί αυτά τα μηνύματα μπορούν οι προφήτες να τα βάλουν σε τάξη .
46014033	Ο Θεός δεν είναι Θεός ακαταστασίας αλλά ειρήνης .
46014034	Όπως συνηθίζεται σε όλες τις χριστιανικές εκκλησίες , οι γυναίκες οφείλουν στις συνάξεις να σιωπούν . Δεν τους επιτρέπεται να μιλούν αλλά , καθώς το λέει και ο νόμος , να υποτάσσονται .
46014035	Αν επιθυμούν να μάθουν κάτι καλύτερα , ας ρωτούν στο σπίτι τους άντρες τους · γιατί δεν είναι ταιριαστό στη γυναίκα να μιλάει μέσα στη σύναξη .
46014036	Ή μήπως ο λόγος του Θεού ξεκίνησε από σας κι έφτασε μόνο σ ’ εσάς ;
46014037	Αν κάποιος θεωρεί τον εαυτό του προφήτη ή κάτοχο πνευματικού χαρίσματος , αυτός πρέπει να καταλαβαίνει καλύτερα πως αυτά που σας γράφω είναι εντολές του Κυρίου .
46014038	Όποιος το αγνοεί αυτό , ας το αγνοεί .
46014039	Λοιπόν , αδερφοί μου , να έχετε ζήλο για το προφητικό χάρισμα , αλλά και τη γλωσσολαλία μην την εμποδίζετε .
46014040	Όλα να γίνονται με ευπρέπεια και τάξη .
46015001	Αδερφοί , σας θυμίζω το χαρμόσυνο μήνυμα που σας έφερα με το κήρυγμά μου . Αυτό το μήνυμα το δεχτήκατε , σ ’ αυτό παραμείνατε σταθεροί ,
46015002	μ ’ αυτό και σώζεστε , αν βέβαια μένετε προσκολλημένοι σ ’ αυτό , με το νόημα που σας το κήρυξα · εκτός εάν μάταια πιστέψατε .
46015003	Σας παρέδωσα τη διδασκαλία που είχα κι εγώ παραλάβει και που έχει πρωταρχική σημασία : ότι δηλαδή ο Χριστός πέθανε , σύμφωνα με τις Γραφές , για τις αμαρτίες μας ·
46015004	ότι ενταφιάστηκε και ότι , σύμφωνα με τις Γραφές αναστήθηκε την τρίτη ημέρα και
46015005	ότι εμφανίστηκε στον Κηφά , έπειτα στους Δώδεκα .
46015006	Έπειτα εμφανίστηκε σε περισσότερους από πεντακόσιους αδερφούς συγχρόνως , από τους οποίους μερικοί πέθαναν , οι περισσότεροι όμως είναι ακόμα στη ζωή .
46015007	Έπειτα εμφανίστηκε στον Ιάκωβο , έπειτα σε όλους τους αποστόλους .
46015008	Τελευταία από όλους , εμφανίστηκε και σ ’ εμένα σαν σε έκτρωμα .
46015009	Γιατί εγώ πραγματικά είμαι ο τελευταίος ανάμεσα σε όλους τους αποστόλους · εγώ δεν είμαι άξιος ούτε να ονομάζομαι απόστολος , γιατί καταδίωξα την εκκλησία του Θεού .
46015010	Με τη χάρη όμως του Θεού έγινα αυτό που έγινα · κι αυτή η χάρη προς εμένα δεν υπήρξε άκαρπη : εργάστηκα περισσότερο απ ’ όλους τους αποστόλους , όχι βέβαια εγώ , αλλά η χάρη του Θεού που με συνοδεύει .
46015011	Είτε εγώ , λοιπόν , είτε εκείνοι , αυτά κηρύττουμε και αυτά πιστέψατε .
46015012	Αν όμως κηρύττουμε ότι ο Χριστός έχει αναστηθεί , πώς μερικοί ανάμεσά σας ισχυρίζονται ότι δεν υπάρχει ανάσταση νεκρών ;
46015013	Αν δεν υπάρχει ανάσταση νεκρών , τότε ούτε ο Χριστός έχει αναστηθεί .
46015014	Κι αν ο Χριστός δεν έχει αναστηθεί , τότε το κήρυγμά μας είναι χωρίς νόημα , το ίδιο και η πίστη σας .
46015015	Επιπλέον παρουσιαζόμαστε και ψευδομάρτυρες απέναντι στο Θεό , αφού είπαμε γι ’ αυτόν ότι ανέστησε το Χριστό ενώ δεν τον ανέστησε , αν βέβαια δεχτεί κανείς πως οι νεκροί δεν ανασταίνονται .
46015016	Γιατί αν οι νεκροί δεν ανασταίνονται , τότε ούτε ο Χριστός έχει αναστηθεί .
46015017	Κι αν ο Χριστός δεν έχει αναστηθεί , η πίστη σας είναι χωρίς περιεχόμενο · ζείτε ακόμα μέσα στις αμαρτίες σας .
46015018	Πρέπει επίσης να συμπεράνει κανείς ότι και οι χριστιανοί που πέθαναν έχουν χαθεί .
46015019	Αν η χριστιανική ελπίδα μας περιορίζεται μόνο σ ’ αυτήν τη ζωή , τότε είμαστε οι πιο αξιοθρήνητοι απ ’ όλους τους ανθρώπους .
46015020	Η αλήθεια όμως είναι πως ο Χριστός έχει αναστηθεί , κάνοντας την αρχή για την ανάσταση όλων των νεκρών .
46015021	Γιατί , όπως ο θάνατος ήρθε στον κόσμο από έναν άνθρωπο , έτσι από έναν άνθρωπο ήρθε και η ανάσταση των νεκρών .
46015022	Όπως πεθαίνουν όλοι εξαιτίας της συγγένειας με τον Αδάμ , έτσι , χάρη στη συγγένεια με το Χριστό , όλοι θα ξαναπάρουν ζωή .
46015023	Ο καθένας με τη σειρά του : πρώτος αναστήθηκε ο Χριστός , έπειτα θ ’ αναστηθούν όσοι είναι δικοί του , την ημέρα της παρουσίας του .
46015024	Ύστερα θα έρθει το τέλος , όταν ο Χριστός , έχοντας καταργήσει κάθε αρχή και κάθε εξουσία και δύναμη , θα παραδώσει τη βασιλεία στο Θεό και Πατέρα .
46015025	Γιατί ο ίδιος ο Χριστός πρέπει να βασιλεύει ωσότου ο Θεός υποτάξει σ ’ αυτόν όλους τους εχθρούς .
46015026	Ο τελευταίος εχθρός που θα συντριφθεί είναι ο θάνατος .
46015027	Γιατί η Γραφή διακηρύττει : Ο Θεός υπέταξε τα πάντα σ ’ αυτόν . Όταν όμως λέει ότι έχουν υποταχθεί σ ’ αυτόν τα πάντα , είναι φανερό ότι σ ’ αυτό το « πάντα » δεν περιλαμβάνεται και ο Θεός , που υπέταξε τα πάντα στο Χριστό .
46015028	Όταν , λοιπόν , θα υποταχθούν σ ’ αυτόν τα πάντα , τότε και ο ίδιος ο Υιός θα υποταχθεί σ ’ αυτόν που έθεσε κάτω από την εξουσία του τα πάντα · έτσι ο Θεός θα βασιλέψει πλήρως πάνω σε όλα .
46015029	Σκεφτείτε ακόμα και τούτο : Όσοι βαφτίζονται για τους νεκρούς για ποιο λόγο να βαφτίζονται για χάρη τους , αν δεν υπάρχει ελπίδα αναστάσεως των νεκρών ;
46015030	Κι εμείς οι ίδιοι , γιατί να διακινδυνεύουμε τη ζωή μας κάθε στιγμή ;
46015031	Αντικρύζω , αδερφοί μου , το θάνατο κάθε μέρα — μά την καύχηση που έχω εξαιτίας σας στο έργο του Κυρίου μας Ιησού Χριστού !
46015032	Αν ήταν ανθρώπινα τα κίνητρα της πάλης μου με τα θηρία στην Έφεσο , ποιο ήταν το κέρδος μου ; Αν οι νεκροί δεν πρόκειται ν ’ αναστηθούν , τότε , όπως λέγεται , ας φάμε και ας πιούμε , γιατί αύριο δεν θα ζούμε .
46015033	Μην παρασύρεστε σε πλάνες ! « Οι κακές συναναστροφές καταστρέφουν τον καλό χαρακτήρα » .
46015034	Συνέλθετε , ξαναγυρίστε στο σωστό και πάψτε να αμαρτάνετε . Θα σας πω κάτι για να σας κάνω να ντραπείτε : Μερικοί από σας δεν γνωρίζουν το Θεό .
46015035	Αλλά ίσως ρωτήσει κάποιος : Πώς ανασταίνονται οι νεκροί ; και με τι σώμα έρχονται ξανά στη ζωή ;
46015036	Ανόητε ! Ο σπόρος που ρίχνεις εσύ στο χωράφι , δεν παίρνει ζωή αν πρώτα δεν πεθάνει .
46015037	Κι εκείνη την ώρα δεν σπέρνεις το σώμα του φυτού που πρόκειται να φυτρώσει , αλλά ένα γυμνό κόκκο είτε σταριού είτε κάποιου άλλου είδους .
46015038	Ο Θεός δίνει σε κάθε σπόρο το σώμα του φυτού που έχει ορίσει . Κάθε είδος σπόρου έχει δικό του είδος σώματος .
46015039	Κάθε ζωντανό πράγμα δεν έχει την ίδια σύσταση · άλλη σύσταση σώματος έχουν οι άνθρωποι , άλλη τα κτήνη , άλλη τα πτηνά και άλλη τα ψάρια .
46015040	Εξάλλου , υπάρχουν σώματα πάνω στον ουρανό και σώματα πάνω στη γη · άλλη όμως είναι η λαμπρότητα των ουράνιων και άλλη των επίγειων σωμάτων .
46015041	Άλλη η λάμψη του ήλιου , άλλη της σελήνης και άλλη των άστρων · αλλά και μεταξύ των άστρων , άλλη η λάμψη του ενός και άλλη του άλλου .
46015042	Το ίδιο θα συμβεί και με την ανάσταση των νεκρών : Όταν το σώμα σαν το σπόρο μπαίνει στη γη , είναι φθαρτό · θα αναστηθεί όμως άφθαρτο .
46015043	Θάβεται άδοξο , θα αναστηθεί όμως ένδοξο · ενταφιάζεται ανίσχυρο , θα αναστηθεί όμως δυνατό .
46015044	Ενταφιάζεται σώμα που ήταν εμψυχωμένο από ζωική φυσική δύναμη , θ ’ αναστηθεί όμως ζωοποιημένο από το Πνεύμα του Θεού . Όπως υπάρχει φυσικό σώμα , υπάρχει και πνευματικό .
46015045	Πραγματικά , έτσι διδάσκει και η Γραφή : Στον Αδάμ , τον πρώτο άνθρωπο , δόθηκε η φυσική ζωή . Αντίθετα , στον έσχατο Αδάμ , το Χριστό , δόθηκε το Πνεύμα , και έγινε πηγή ζωής .
46015046	Πρώτα έρχεται το φυσικό , έπειτα το πνευματικό , όχι το αντίστροφο .
46015047	Ο πρώτος άνθρωπος προέρχεται από τη γη και είναι χωματένιος · ο δεύτερος άνθρωπος , ο Κύριος , προέρχεται από τον ουρανό .
46015048	Όπως είναι ο Αδάμ , που είναι χωματένιος , έτσι είναι και όσοι ανήκουν στον παλιό κόσμο · κι ό , τι λογής είναι ο ουράνιος άνθρωπος , ο Χριστός , τέτοιας λογής είναι κι όσοι περιμένουν τον ουράνιο κόσμο .
46015049	Όπως τώρα είμαστε όμοιοι με τον άνθρωπο που πλάστηκε από γη , αργότερα θα μοιάσουμε μ ’ εκείνον που ήρθε από τον ουρανό .
46015050	Να τι θέλω να πω , αδερφοί μου : Άνθρωποι από σάρκα και αίμα δεν μπορούν να πάρουν μέρος στη βασιλεία του Θεού , ούτε αυτό που είναι φθαρτό μπορεί να κληρονομήσει την αφθαρσία .
46015051	Θα σας αποκαλύψω ένα μυστήριο : δε θα πεθάνουμε όλοι · θα μεταμορφωθούμε όμως όλοι ,
46015052	σε μια στιγμή , όσο θέλει το μάτι για ν ’ ανοιγοκλείσει , όταν ηχήσει η σάλπιγγα των έσχατων καιρών . Θ ’ ακουστεί ο ήχος της σάλπιγγας , κι αμέσως οι νεκροί θα επιστρέψουν στη ζωή άφθαρτοι , κι εμείς οι ζωντανοί θ ’ αλλάξουμε το παλιό με ένα νέο σώμα .
46015053	Πρέπει αυτό που είναι φθαρτό να μεταμορφωθεί σε άφθαρτο , κι αυτό που είναι θνητό να γίνει αθάνατο .
46015054	Όταν αυτό το φθαρτό μεταμορφωθεί σε άφθαρτο και το θνητό μεταμορφωθεί σε αθάνατο , τότε θα πραγματοποιηθεί ο λόγος της Γραφής : Ο θάνατος αφανίστηκε · η νίκη είναι πλήρης !
46015055	Θάνατε , πού είναι το κεντρί της δύναμής σου ; Άδη , πού είναι η νίκη σου ;
46015056	Τη δύναμη να πληγώνει θανάσιμα την παίρνει ο θάνατος από την αμαρτία , κι η αμαρτία παίρνει τη δύναμή της από το νόμο .
46015057	Ας ευχαριστήσουμε όμως το Θεό που μας χάρισε τη νίκη δια του Κυρίου μας Ιησού Χριστού .
46015058	Λοιπόν , αγαπητοί μου αδερφοί , να γίνεστε όλο και πιο σταθεροί και αμετακίνητοι στην πίστη , και να έχετε πάντοτε όλο και περισσότερο ζήλο για την εκπλήρωση του έργου του Κυρίου , αφού ξέρετε ότι ο κόπος που καταβάλλετε για χάρη του Κυρίου δεν είναι μάταιος .
46016001	Έρχομαι τώρα στο θέμα της συλλογής χρημάτων για τους πιστούς της Ιουδαίας . Πράξετε κι εσείς σύμφωνα με τις οδηγίες που έδωσα στις εκκλησίες της Γαλατίας :
46016002	Τις Κυριακές καθένας σας ας βάζει κατά μέρος χρήματα , μαζεύοντάς τα έτσι , ανάλογα με τα έσοδά του , ώστε να μη γίνονται συνεισφορές όταν έρθω .
46016003	Κι όταν έρθω σ ’ εσάς , αυτούς που εσείς θα προκρίνετε , θα τους στείλω με συστατικά γράμματα για να φέρουν το δώρο σας στα Ιεροσόλυμα .
46016004	Αν θεωρηθεί ότι θα είναι καλό να πάω κι εγώ , θα ταξιδέψουν μαζί μου .
46016005	Σ ’ εσάς θα έρθω όταν περάσω τη Μακεδονία · γιατί σκοπεύω να περιοδεύσω τη Μακεδονία .
46016006	Είναι πιθανό να μείνω κοντά σας λίγο καιρό ή να περάσω και όλο το χειμώνα , ώστε να με κατευοδώσετε εσείς , όπου κι αν πρόκειται να ταξιδέψω .
46016007	Αυτή τη φορά δε θέλω να σας δω περαστικός . Ελπίζω να μείνω λίγο καιρό κοντά σας , αν ο Κύριος το επιτρέψει .
46016008	Στην Έφεσο θα παρατείνω τη διαμονή μου ως την Πεντηκοστή ·
46016009	γιατί εδώ παρουσιάστηκαν ευκαιρίες για μεγάλη και αποτελεσματική εργασία , αλλά και πολλοί αντίπαλοι , που πρέπει να τους αντιμετωπίσω .
46016010	Αν έρθει ο Τιμόθεος , προσέξτε να τον περιποιηθείτε έτσι , ώστε να νιώσει άνετα · γιατί κι αυτός εργάζεται για το έργο του Κυρίου όπως κι εγώ . Δεν πρέπει λοιπόν κανείς να τον περιφρονήσει .
46016011	Βοηθήστε τον να συνεχίσει το ταξίδι του ειρηνικά , για να έρθει σ ’ εμένα . Τον περιμένω εδώ με άλλους αδερφούς .
46016012	Σχετικά με τον αδερφό Απολλώ , πολλές φορές τον πρότρεψα να έρθει σ ’ εσάς μαζί με τους αδερφούς , αλλά με κανένα τρόπο δε θέλησε να έρθει τώρα · θα έρθει όμως όταν του δοθεί ευκαιρία .
46016013	Αγρυπνείτε ! Μένετε στέρεοι στην πίστη ! Να είστε γενναίοι και δυνατοί !
46016014	Όλες τις πράξεις σας να τις εμπνέει η αγάπη .
46016015	Έχω να σας ζητήσω κάτι , αδερφοί : Γνωρίζετε την οικογένεια του Στεφανά , που τα μέλη της υπήρξαν ο πρώτος καρπός του κηρύγματος στην Αχαΐα , κι αφιέρωσαν τον εαυτό τους στην υπηρεσία των πιστών .
46016016	Γι ’ αυτό κι εσείς πρέπει να ακούτε τέτοιους ανθρώπους καθώς και όποιον εργάζεται και κοπιάζει μαζί τους .
46016017	Είμαι πολύ χαρούμενος από την παρουσία κοντά μου του Στεφανά , του Φουρτουνάτου και του Αχαϊκού , γιατί αυτοί αναπλήρωσαν το κενό της απουσίας σας .
46016018	Μου ξεκούρασαν την ψυχή , όπως και τη δική σας . Σε τέτοιους ανθρώπους οφείλετε αναγνώριση .
46016019	Σας στέλνουν χαιρετισμούς οι εκκλησίες της Ασίας . Πολλούς χριστιανικούς χαιρετισμούς σας στέλνουν ο Ακύλας και η Πρίσκιλλα και όλη η εκκλησία που συναθροίζεται σπίτι τους .
46016020	Σας στέλνουν χαιρετισμούς όλοι οι αδερφοί . Χαιρετήστε ο ένας τον άλλο με αδερφικό φίλημα .
46016021	Ο χαιρετισμός αυτός γράφεται από μένα τον Παύλο με το ίδιο μου το χέρι .
46016022	Όποιος δεν αγαπάει τον Κύριο Ιησού Χριστό ας είναι χωρισμένος από το σώμα της εκκλησίας . Μαράν αθά — ο Κύριος έρχεται !
46016023	Η χάρη του Κυρίου Ιησού να είναι μαζί σας .
46016024	Στο όνομα του Ιησού Χριστού που μας ενώνει , η αγάπη μου είναι μαζί με όλους σας . Αμήν .
47001001	Ο Παύλος , απόστολος του Ιησού Χριστού , σύμφωνα με το θέλημα του Θεού , κι ο Τιμόθεος ο αδερφός , Προς την εκκλησία του Θεού που είναι στην Κόρινθο , καθώς και προς όλους τους πιστούς που βρίσκονται σε ολόκληρη την Αχαΐα .
47001002	Ευχόμαστε ο Θεός Πατέρας μας και ο Κύριος Ιησούς Χριστός να σας δίνουν τη χάρη και την ειρήνη .
47001003	Ευλογημένος να ’ ναι ο Θεός και Πατέρας του Κυρίου μας Ιησού Χριστού , Πατέρας που μας ελεεί και Θεός που μας δίνει κάθε είδους ενίσχυση .
47001004	Αυτός μας ενισχύει σε κάθε μας θλίψη . Έτσι , με τον ίδιο τρόπο που μας ενισχύει ο Θεός , μπορούμε κι εμείς να ενθαρρύνουμε όσους περνούν κάθε είδους θλίψη .
47001005	Όπως συμμετέχουμε στα παθήματα του Χριστού με το παραπάνω , έτσι με το παραπάνω λαμβάνουμε και την ενίσχυση του Χριστού .
47001006	Όταν περνάμε θλίψεις , αυτό γίνεται για τη δική σας ενίσχυση και σωτηρία . Κι όταν ο Θεός μάς ενισχύει , αυτό γίνεται για τη δική σας ενίσχυση , για να μπορείτε να υποφέρετε με υπομονή τα ίδια παθήματα που κι εμείς υποφέρουμε .
47001007	Ό , τι ελπίζουμε για σας είναι βάσιμο , γιατί ξέρουμε ότι , όπως συμπάσχετε μαζί μας , έτσι θα ενισχυθείτε κιόλας μαζί μας .
47001008	Θέλουμε να ξέρετε , αδερφοί μου , για τον κίνδυνο που αντιμετωπίσαμε στην Ασία . Το μέγεθός του ήταν πράγματι υπερβολικό και ξεπερνούσε τις δυνάμεις μας , σε σημείο μάλιστα , που παραλίγο να χάσουμε και τη ζωή μας .
47001009	Το είχαμε πάρει απόφαση ότι η θανατική μας καταδίκη ήταν αναπόφευκτη · έτσι δεν ελπίζαμε πια στις δικές μας δυνάμεις , παρά μόνο στη βοήθεια του Θεού , που ανασταίνει τους νεκρούς .
47001010	Αυτός που μας έσωσε από έναν τέτοιο θανάσιμο κίνδυνο , θα κάνει το ίδιο και στο μέλλον . Σ ’ αυτόν στηρίζουμε την ελπίδα μας ότι και πάλι θα μας σώσει ,
47001011	με τη συμβολή και των δικών σας προσευχών για μας , ώστε να αποδοθούν για χάρη μας από πολλά πρόσωπα πολλές ευχαριστίες στο Θεό γι ’ αυτό που μας χάρισε .
47001012	Αυτή είναι η καύχησή μας : Η συνείδησή μας μαρτυρεί ότι συμπεριφερθήκαμε στον κόσμο και πιο πολύ σ ’ εσάς με την απλότητα και την ειλικρίνεια που δίνει ο Θεός · όχι με ανθρώπινη σοφία αλλά με τη χάρη του Θεού .
47001013	Δε σας γράφουμε άλλα και άλλα να εννοούμε , αλλά γράφουμε αυτά ακριβώς που διαβάζετε και που καταλαβαίνετε .
47001014	Ελπίζω μάλιστα ότι θα τα κατανοήσετε πλήρως ως το τέλος , όπως καταλάβατε ως ένα σημείο κι εμάς , γιατί την ημέρα του Κυρίου Ιησού , το καύχημα το δικό σας θα ’ μαστε εμείς και το δικό μας θα είστε εσείς .
47001015	Μ ’ αυτή την πεποίθηση ήθελα την προηγούμενη φορά να έρθω κοντά σας , για να χαρείτε άλλη μια φορά .
47001016	Από σας θα ανέβαινα στη Μακεδονία κι από ’ κει θα ερχόμουν πάλι σ ’ εσάς κι εσείς θα με ξεπροβοδίζατε για την Ιουδαία .
47001017	Μήπως άραγε αυτό το σχέδιό μου ήταν επιπόλαιο ; ή μήπως αυτά που σκέφτομαι είναι σκέψεις ανθρώπινης αδυναμίας , ώστε στη σκέψη μου να μπερδεύεται το « ναι » και το « όχι » ;
47001018	Ο Θεός είναι αξιόπιστος μάρτυρας , ότι αυτά που σας είπαμε δεν είναι « ναι » και « όχι » ταυτόχρονα .
47001019	Γιατί ο Υιός του Θεού , ο Ιησούς Χριστός , που σας κηρύξαμε εγώ , ο Σιλουανός και ο Τιμόθεος , δεν ήταν « ναι » και « όχι » ταυτόχρονα , αλλά ήταν αυτός που πραγματοποίησε το « ναι » του Θεού .
47001020	Δηλαδή στο πρόσωπό του εκπληρώθηκαν όλες οι επαγγελίες του Θεού · αυτός είναι το « ναι » του Θεού . Γι ’ αυτό κι εμείς δοξολογούμε το Θεό δι ’ αυτού λέγοντας « αμήν » .
47001021	Ο Θεός , που στερεώνει κι εμάς κι εσάς στο Χριστό και μας έχρισε λαό του ,
47001022	είναι ο ίδιος που με τη σφραγίδα του μας εγγυάται το μέλλον και σαν πρόγευσή του δίνει μέσα στις καρδιές μας το Πνεύμα .
47001023	Μάρτυς μου ο Θεός , που γνωρίζει τα βάθη της ψυχής μου ότι δεν λέω ψέματα . Δεν ξανάρθα στην Κόρινθο , για να μη σας λυπήσω .
47001024	Αυτό δεν σημαίνει πως θέλω να σας επιβληθώ σε ζητήματα της πίστεως , γιατί σ ’ αυτή μένετε σταθεροί . Θέλω όμως να συμβάλω στη χαρά σας .
47002001	Γι ’ αυτό έκρινα σωστό να μη σας φέρω λύπη , όταν θα ’ ρθώ ξανά κοντά σας .
47002002	Γιατί , αν εγώ σας προκαλώ λύπη , τότε θα πρέπει να παίρνω χαρά από κείνους που στενοχωρώ .
47002003	Γι ’ αυτό σας έγραψα όπως σας έγραψα , ώστε όταν έρθω να μη δοκιμάσω λύπη από κείνους που έπρεπε να μου δώσουν χαρά . Είμαι απόλυτα βέβαιος πως όλοι σας πιστεύετε ότι η δική μου χαρά είναι και χαρά όλων σας .
47002004	Σας έγραψα με πολλή οδύνη , με πόνο στην καρδιά και με πολλά δάκρυα , όχι για να σας στενοχωρήσω , αλλά για να γνωρίσετε την περίσσια αγάπη που έχω για σας .
47002005	Αν κάποιος προκάλεσε στενοχώρια , δε στενοχώρησε εμένα , αλλά όλους εσάς , ή τουλάχιστον — για να μην είμαι υπερβολικός — μερικούς από σας .
47002006	Είναι αρκετή γι ’ αυτόν η τιμωρία που δέχτηκε από την πλειονότητα ·
47002007	θα ήταν μάλιστα προτιμότερο να τον συγχωρήσετε και να τον παρηγορήσετε , για να μην καταρρεύσει από τη μεγάλη στενοχώρια .
47002008	Σας παρακαλώ , λοιπόν , αποφασίστε να τον δεχτείτε με αγάπη .
47002009	Γι ’ αυτό και σας το γράφω , για να σας δοκιμάσω αν είστε υπάκουοι σε όλα .
47002010	Σ ’ όποιον εσείς συγχωρείτε κάτι , συγχωρώ κι εγώ . Γιατί κι εγώ , ό , τι έχω συγχωρήσει — αν υπήρχε κάτι να συγχωρήσω — το έκανα για χάρη σας ενώπιον του Χριστού .
47002011	Έτσι , δε θα βγει κερδισμένος από μας ο σατανάς . Γνωρίζουμε καλά τις επιδιώξεις του .
47002012	Όταν έφτασα στην Τρωάδα για να κηρύξω το ευαγγέλιο του Χριστού , αν και μου ήταν ευνοϊκές οι περιστάσεις για το έργο του Κυρίου ,
47002013	δεν μπορούσα να ησυχάσω , γιατί δε συνάντησα εκεί τον αδερφό μου τον Τίτο . Γι ’ αυτό , λοιπόν , τους αποχαιρέτησα κι έφυγα για τη Μακεδονία .
47002014	Ας είναι δοξασμένος ο Θεός , που μας οδηγεί πάντοτε σε θριάμβους με τη δύναμη του Χριστού , και κάνει με το κήρυγμά μας να διαδίδεται σαν άρωμα παντού η γνώση του Χριστού .
47002015	Γιατί εμείς είμαστε η ευωδιά του Χριστού που προσφέρεται στο Θεό , και για όσους βαδίζουν στη σωτηρία και για όσους βαδίζουν στην απώλεια .
47002016	Για τους τελευταίους είναι μυρωδιά που προέρχεται από το θάνατο και φέρνει το θάνατο · για τους άλλους είναι άρωμα που προέρχεται από τη ζωή και δίνει ζωή . Και ποιος είναι άξιος για ένα τέτοιο έργο ;
47002017	Εμείς πάντως δεν είμαστε όπως οι άλλοι που εμπορεύονται το λόγο του Θεού , αλλά μιλάμε με ειλικρίνεια μπροστά στο Θεό , ως υπηρέτες του Χριστού σταλμένοι από το Θεό .
47003001	Μήπως αρχίζουμε πάλι να συστήνουμε τον εαυτό μας ; Ή μήπως χρειαζόμαστε , όπως μερικοί , συστατικές επιστολές για σας ή από σας ;
47003002	Εσείς είστε η συστατική επιστολή για το ποιοι είμαστε . Αυτή είναι γραμμένη μέσα στις καρδιές μας και μπορούν να τη διαβάζουν και να την καταλαβαίνουν όλοι οι άνθρωποι .
47003003	Είναι φανερό πως εσείς είστε συστατική επιστολή , γραμμένη από το Χριστό με τη δική μας φροντίδα . Αυτή δεν γράφτηκε με μελάνι , αλλά με το Πνεύμα του αληθινού Θεού · δε γράφτηκε πάνω σε πέτρινες πλάκες , αλλά πάνω σε πλάκες ανθρώπινες , στις καρδιές σας .
47003004	Τη βεβαιότητα αυτή μας την έδωσε ο Θεός μέσω του Χριστού .
47003005	Δηλαδή εμείς δεν είμαστε από μόνοι μας ικανοί να θεωρήσουμε ότι κάτι προέρχεται από μας τους ίδιους · αλλά η ικανότητά μας προέρχεται από το Θεό .
47003006	Αυτός μας αξίωσε να υπηρετήσουμε τη νέα διαθήκη , όχι το γράμμα του νόμου , αλλά το Πνεύμα του Θεού . Γιατί το γράμμα του νόμου οδηγεί στο θάνατο , ενώ το Πνεύμα δίνει ζωή .
47003007	Η διαθήκη του Μωυσή , που ήταν χαραγμένη σε λίθινες πλάκες και οδηγούσε στο θάνατο , εγκαινιάστηκε με λαμπρότητα . Οι Ισραηλίτες δεν μπορούσαν να τον ατενίσουν εξαιτίας της λαμπρότητας του προσώπου του , αν και η λαμπρότητα εκείνη ήταν πρόσκαιρη .
47003008	Η διαθήκη του Πνεύματος δεν πρέπει να παρουσιάζεται με μεγαλύτερη λαμπρότητα στο έργο των διακόνων της ;
47003009	Γιατί αν το έργο της διαθήκης που οδηγούσε στην καταδίκη το συνόδευε λαμπρότητα , πολύ περισσότερη είναι η λαμπρότητα του έργου που οδηγεί στη σωτηρία .
47003010	Πραγματικά , η δόξα στην περίπτωση εκείνη δε συγκρίνεται με τη λαμπρότητα της νέας διαθήκης .
47003011	Γιατί , αν εκείνο που έμελλε να καταργηθεί δόθηκε με λαμπρότητα , πολύ μεγαλύτερη λαμπρότητα συνοδεύει αυτό που διαρκεί αιώνια .
47003012	Επειδή , λοιπόν , έχουμε μια τέτοια ελπίδα , γι ’ αυτό μιλάμε τόσο ξεκάθαρα .
47003013	Δεν κάνουμε όπως ο Μωυσής , που έβαζε κάλυμμα στο πρόσωπό του , για να μην αντικρύσουν οι Ισραηλίτες μια λαμπρότητα που έμελλε να σβήσει .
47003014	Το μυαλό τους όμως σκοτίστηκε . Και μέχρι σήμερα υπάρχει το ίδιο κάλυμμα · το βάζουν όταν διαβάζουν την Παλαιά Διαθήκη , και δεν αφαιρείται , γιατί μόνο με τον Ιησού Χριστό καταργείται .
47003015	Ακόμη μέχρι σήμερα , όποτε διαβάζουν τα βιβλία του Μωυσή , το κάλυμμα αυτό υπάρχει στη σκέψη τους .
47003016	Όταν όμως επιστρέφει κανείς στον Κύριο , το κάλυμμα αφαιρείται , όπως συνέβαινε με το Μωυσή .
47003017	Η λέξη « Κύριος » εδώ σημαίνει το Πνεύμα · και όπου υπάρχει το Πνεύμα του Κυρίου εκεί υπάρχει και ελευθερία .
47003018	Όλοι , εμείς , λοιπόν , χωρίς κάλυμμα στο πρόσωπο , κοιτάζουμε σαν σε καθρέφτη τη λαμπρότητα του Κυρίου και μεταμορφωνόμαστε σ ’ αυτήν τη λαμπρή εικόνα του · με την ενέργεια του Κυρίου , που είναι το Πνεύμα , βαδίζουμε από δόξα σε δόξα .
47004001	Ο Θεός μάς ελέησε και μας εμπιστεύτηκε αυτό το έργο , γι ’ αυτό δε χάνουμε το θάρρος μας .
47004002	Εμείς όμως απαρνηθήκαμε τις σκοτεινές και άτιμες πράξεις . Δε συμπεριφερόμαστε με πανουργία ούτε νοθεύουμε το λόγο του Θεού . Αντίθετα , φανερώνουμε την αλήθεια και συστήνουμε τους εαυτούς μας στον καθένα που η συνείδησή του είναι καθαρή ενώπιον του Θεού .
47004003	Κι αν ακόμη φαίνεται συγκαλυμμένο το μήνυμα της σωτηρίας , που εμείς κηρύττουμε , είναι συγκαλυμμένο για όσους οδεύουν προς την καταστροφή .
47004004	Ο σατανάς , ο θεός αυτού του αιώνα , έχει τυφλώσει τη σκέψη των απίστων , ώστε να μην μπορούν να δουν το φως του ευαγγελίου , που αποκαλύπτει τη δόξα του Χριστού , ο οποίος είναι εικόνα του Θεού .
47004005	Γιατί εμείς δεν κηρύττουμε τον εαυτό μας , αλλά τον Ιησού Χριστό ως Κύριο , και τους εαυτούς μας δούλους σας για χάρη του Ιησού .
47004006	Γιατί ο Θεός που είπε μέσα από το σκοτάδι να λάμψει φως , αυτός έλαμψε μέσα στις καρδιές μας και μας φώτισε να γνωρίσουμε τη δόξα του στο πρόσωπο του Ιησού Χριστού .
47004007	Αλλά εμείς που έχουμε αυτόν το θησαυρό είμαστε σαν τα πήλινα δοχεία · έτσι γίνεται φανερό πως η υπερβολική αξία του θησαυρού αυτού προέρχεται από το Θεό κι όχι από μας .
47004008	Αν και μας πιέζουν από παντού , δε μας καταβάλλουν . Βρισκόμαστε σε αδιέξοδο , αλλά δεν απελπιζόμαστε .
47004009	Μας καταδιώκουν , ο Θεός όμως δε μας εγκαταλείπει . Μας ρίχνουν κάτω , μα δε χάνουμε τον αγώνα .
47004010	Συνεχώς υποφέρουμε σωματικά μετέχοντας έτσι στο θάνατο του Κυρίου Ιησού , για να φανερωθεί στο πρόσωπό μας η ζωή του αναστημένου Ιησού .
47004011	Δηλαδή είμαστε ζωντανοί , αλλά εκθέτουμε συνεχώς τον εαυτό μας στο θάνατο για χάρη του Ιησού , ώστε να φανερωθεί στο θνητό μας σώμα η ζωή του Ιησού .
47004012	Έτσι , εμάς μας απειλεί συνεχώς ο θάνατος , ενώ εσείς κερδίζετε τη ζωή .
47004013	Έχουμε , λοιπόν , την ίδια εμπιστοσύνη στο Θεό , που αναφέρει η Γραφή : Εμπιστεύτηκα τον εαυτό μου στο Θεό , γι ’ αυτό και μίλησα . Κι εμείς έχουμε εμπιστοσύνη στο Θεό , γι ’ αυτό και κηρύττουμε .
47004014	Ξέρουμε ότι ο Θεός , που ανέστησε τον Κύριο Ιησού , θα αναστήσει και εμάς δια του Ιησού και θα μας παρουσιάσει μπροστά του μαζί σας .
47004015	Όλα , λοιπόν , γίνονται για σας . Έτσι , όσο πιο πολλοί δεχτούν τη χάρη , τόσο πιο μεγάλη θα είναι η ευχαριστία και η δοξολογία προς το Θεό .
47004016	Γι ’ αυτό , λοιπόν , δε χάνουμε το θάρρος μας . Μπορεί εξωτερικά να βαδίζουμε στο θάνατο , εσωτερικά όμως , μέρα με την ημέρα , η ζωή μας ανανεώνεται .
47004017	Γιατί ό , τι προσωρινά ασκεί μια ελαφριά πίεση πάνω μας , μας προετοιμάζει για ολοένα και μεγαλύτερο πλούτο αιώνιας δόξας .
47004018	Δε στοχεύουμε σ ’ αυτά που φαίνονται , αλλά σ ’ αυτά που δε φαίνονται · γιατί όσα φαίνονται είναι πρόσκαιρα , ενώ όσα δεν φαίνονται είναι αιώνια .
47005001	Ξέρουμε πως , αν η επίγεια σκηνή που κατοικούμε , δηλαδή το σώμα μας , διαλυθεί , έχουμε στους ουρανούς κατοικία αιώνια , οικοδομημένη από το Θεό κι όχι από ανθρώπινα χέρια .
47005002	Γι ’ αυτό τώρα στενάζουμε , περιμένοντας με λαχτάρα να ντυθούμε το ουράνιο σώμα μας .
47005003	Κι αν ντυθούμε το ουράνιο σώμα , δε θα μείνουμε γυμνοί .
47005004	Γιατί εμείς που είμαστε μέσα σ ’ αυτό το σώμα στενάζουμε από το βάρος του . Όχι πως θέλουμε να το αποβάλουμε , αλλά θέλουμε να ντυθούμε ένα καινούριο . Έτσι η ζωή θα νικήσει το θάνατο .
47005005	Αυτός που μας προετοίμασε γι ’ αυτό το άφθαρτο σώμα είναι ο Θεός . Αυτός μας έδωσε το Πνεύμα ως εγγύηση .
47005006	Ας έχουμε , λοιπόν , πάντα θάρρος κι ας ξέρουμε ότι όσο ζούμε σ ’ αυτό το σώμα είμαστε μακριά από τον Κύριο .
47005007	Ζούμε τώρα με την πίστη , όχι με ορατές αποδείξεις .
47005008	Αλλά έχουμε θάρρος , και προτιμάμε να βγούμε απ ’ αυτό το σώμα και να πάμε κοντά στον Κύριο .
47005009	Γι ’ αυτό κι αγωνιζόμαστε με ζήλο , για να είμαστε ευάρεστοι στο Θεό είτε μένοντας στο σώμα είτε βγαίνοντας απ ’ αυτό .
47005010	Γιατί όλοι μας πρέπει να παρουσιαστούμε μπροστά στο βήμα του Χριστού , για να πάρει καθένας την αμοιβή του ανάλογα με τα όσα καλά ή κακά έπραξε σ ’ αυτή τη ζωή .
47005011	Επειδή , λοιπόν , ξέρουμε πόσο φοβερή θα είναι η παρουσία του Κυρίου , προσπαθούμε να κερδίσουμε την εμπιστοσύνη των ανθρώπων . Ο Θεός μάς ξέρει καλά . Ελπίζω να μας έχετε μάθει κι εσείς καλά .
47005012	Δε σας συστήνουμε πάλι τον εαυτό μας , αλλά σας δίνουμε αφορμή να καυχηθείτε για μας . Έτσι θα μπορείτε να αντιτάξετε κάτι σε όσους καυχιούνται για εξωτερικά πράγματα κι όχι για τον ψυχικό τους κόσμο .
47005013	Όταν φαινόμαστε σαν παράφρονες , αυτό γίνεται για χάρη του Θεού · όταν είμαστε σώφρονες , αυτό γίνεται για χάρη δική σας .
47005014	Μας διακατέχει η αγάπη του Χριστού ,
47005015	αφού ξεκινάμε με την πεποίθηση πως ένας πέθανε για χάρη όλων , πράγμα που σημαίνει πως όλοι πέθαναν . Πέθανε για χάρη όλων · κι αυτό σημαίνει ότι όσοι ζουν δεν μπορούν να ζουν πια για τον εαυτό τους , αλλά για κείνον που πέθανε κι αναστήθηκε γι ’ αυτούς .
47005016	Έτσι κι εμείς δεν κρίνουμε πια κανέναν με ανθρώπινα κριτήρια . Κι αν κάποτε βλέπαμε το Χριστό από την ανθρώπινη πλευρά μόνο , τώρα πια δεν τον βλέπουμε έτσι .
47005017	Όταν κάποιος ανήκει στο Χριστό είναι μια καινούρια δημιουργία . Τα παλιά πέρασαν · όλα έχουν γίνει καινούρια .
47005018	Κι όλα αυτά προέρχονται από το Θεό , που μας συμφιλίωσε μαζί του δια του Ιησού Χριστού , κι ανέθεσε σ ’ εμάς να υπηρετήσουμε στο έργο της συμφιλίωσης .
47005019	Δηλαδή , ο Θεός ήταν αυτός που στο πρόσωπο του Χριστού συμφιλίωσε τον κόσμο μαζί του , χωρίς να καταλογίσει στους ανθρώπους τα παραπτώματά τους , κι επίσης ανέθεσε σ ’ εμάς να αναγγείλουμε το γεγονός της συμφιλίωσης .
47005020	Εμείς ενεργούμε ως πρεσβευτές του Χριστού . Μέσα από τα δικά μας λόγια είναι σαν να σας παρακαλεί ο Θεός . Στο όνομα του Χριστού , λοιπόν , σας παρακαλούμε : Συμφιλιωθείτε με το Θεό !
47005021	Αυτόν που δεν είχε γνωρίσει αμαρτία , τον φόρτωσε ο Θεός με όλη την αμαρτία για χάρη μας , για να μπορέσουμε εμείς μέσω εκείνου να βρούμε τη σωτηρία κοντά στο Θεό .
47006001	Συνεργάτες του Θεού καθώς είμαστε , σας παρακαλούμε να μην αφήσετε να πάει χαμένη η χάρη του Θεού που δεχτήκατε ,
47006002	γιατί η Γραφή λέει : Στον καιρό της χάρης σε άκουσα , και την ημέρα της σωτηρίας σε βοήθησα . Να , τώρα είναι ο καιρός της χάρης , τώρα είναι η ημέρα της σωτηρίας .
47006003	Κανένα πρόσκομμα δε φέρνουμε σε κανένα , για να μη δυσφημηθεί το έργο μας .
47006004	Αντίθετα , με κάθε τρόπο συσταίνουμε τον εαυτό μας ως υπηρέτες του Θεού : με τη μεγάλη υπομονή μας , με τις θλίψεις , με τις δυσχέρειες , τις στενοχώριες ,
47006005	τις κακοποιήσεις , τις φυλακίσεις , τις εναντίον μας εξεγέρσεις , τις ταλαιπωρίες , τις αγρύπνιες , την πείνα .
47006006	Συσταίνουμε τον εαυτό μας με την εντιμότητα , τη γνώση της αλήθειας , την ανεκτικότητα , την καλοσύνη , τη φώτιση του Αγίου Πνεύματος , την ανυπόκριτη αγάπη ,
47006007	με το κήρυγμα για την αλήθεια , με τη δύναμη του Θεού , με τα όπλα της σωτηρίας τα επιθετικά και τα αμυντικά .
47006008	Δοκιμάζουμε δόξα και ατίμωση , δυσφήμηση και έπαινο . Μας θεωρούν λαοπλάνους , και όμως λέμε την αλήθεια ·
47006009	μας αγνοούν και όμως γινόμαστε γνωστοί · φτάνουμε στο θάνατο , και να που ζούμε · μας βασανίζουν , αλλά δεν πεθαίνουμε ·
47006010	μας προξενούν στενοχώριες κι όμως πάντοτε χαιρόμαστε · είμαστε φτωχοί , κάνουμε όμως πολλούς να πλουτίσουν · τίποτα δεν έχουμε και τα πάντα κατέχουμε .
47006011	Σας μιλήσαμε με ειλικρίνεια , Κορίνθιοι . Σας ανοίξαμε διάπλατα την καρδιά μας .
47006012	Δε σας κλείσαμε την καρδιά μας · εσείς κλείσατε τη δική σας .
47006013	Σας μιλάω σαν παιδιά μου . Κάντε κι εσείς το ίδιο μ ’ εμάς . Ανοίξτε κι εσείς διάπλατα τις καρδιές σας .
47006014	Μην κάνετε αταίριαστους δεσμούς με απίστους . Γιατί ποια σχέση μπορεί να έχει η δικαιοσύνη με την ανομία ; ή τι κοινό υπάρχει ανάμεσα στο φως και στο σκοτάδι ;
47006015	Ποια συμφωνία μπορεί να γίνει ανάμεσα στο Χριστό και στο διάβολο ; ή τι έχει να μοιράσει ο πιστός με τον άπιστο ;
47006016	Μπορεί να υπάρχουν στον ίδιο τόπο ο ναός του Θεού και ο ναός των ειδώλων ; Εσείς είστε ναός του αληθινού Θεού , όπως ο ίδιος είπε : Θα κατοικήσω ανάμεσά τους και θα πορεύομαι μαζί τους . Θα είμαι Θεός τους , κι αυτοί θα είναι λαός μου .
47006017	Γι ’ αυτό λέει ο Κύριος : Φύγετε μακριά απ ’ αυτούς και ξεχωρίστε . Μην αγγίζετε ακάθαρτο πράγμα , κι εγώ θα σας δεχτώ .
47006018	Θα είμαι για σας ο Πατέρας , κι εσείς θα είστε γιοι και θυγατέρες μου , λέει ακόμα ο παντοκράτορας Κύριος .
47007001	Αφού λοιπόν , αγαπητοί μου , έχουμε αυτές τις υποσχέσεις , ας καθαρίσουμε τους εαυτούς μας από καθετί που μολύνει το σώμα και την ψυχή . Ας ζήσουμε μια άγια ζωή με φόβο Θεού .
47007002	Δώστε μας λίγο χώρο στην καρδιά σας . Κανέναν δεν αδικήσαμε , κανέναν δεν καταστρέψαμε , κανέναν δεν εκμεταλλευτήκαμε .
47007003	Δεν τα λέω αυτά για να σας κατακρίνω · σας είπα και πρωτύτερα ότι είστε μέσα στην καρδιά μας , είστε ενωμένοι μαζί μας στη ζωή και στο θάνατο .
47007004	Σας μιλάω τελείως ανοιχτά . Είμαι πολύ περήφανος για σας . Η συμπεριφορά σας με γέμισε παρηγοριά . Η χαρά μου ξεχείλισε και σκέπασε όλες τις στενοχώριες που περνάμε .
47007005	Όταν ήρθαμε στη Μακεδονία , πουθενά δε βρήκαμε ησυχία . Αντίθετα , από παντού μας περίμεναν δυσκολίες · πόλεμοι απ ’ έξω , ανησυχίες από μέσα .
47007006	Ο Θεός όμως , που παρηγορεί τους ταπεινούς , παρηγόρησε κι εμάς με την παρουσία του Τίτου .
47007007	Κι όχι μόνο με την παρουσία του , αλλά και με την παρηγοριά που του δώσατε . Μας είπε για την έντονη επιθυμία σας , για τα κλάματά σας και το ζήλο σας για μένα . Αυτό μ ’ έκανε να χαρώ ακόμα περισσότερο .
47007008	Γιατί , αν και σας στενοχώρησα με το γράμμα μου , δε μετανιώνω . Αν και τότε υπήρχε λόγος να μετανιώσω — γιατί βλέπω πως το γράμμα εκείνο , έστω και προσωρινά , σας λύπησε –
47007009	τώρα όμως χαίρομαι , όχι γιατί στενοχωρηθήκατε , αλλά γιατί η στενοχώρια εκείνη , που την αντιμετωπίσατε σύμφωνα με το θέλημα του Θεού , σάς οδήγησε στη μετάνοια . Έτσι , δε ζημιωθήκατε σε τίποτε από μας .
47007010	Γιατί η λύπη που αντιμετωπίζεται σύμφωνα με το θέλημα του Θεού , οδηγεί στη μετάνοια , κι αυτή καταλήγει στη σωτηρία , για την οποία κανένας δε μετανιώνει . Αντίθετα , η λύπη που προέρχεται από ανθρώπινα προβλήματα οδηγεί στο θάνατο .
47007011	Αυτή , λοιπόν , η ίδια η λύπη , που είναι σύμφωνη με το θέλημα του Θεού , να τώρα πόση προθυμία σάς έδωσε , πόση ανάγκη για απολογία αισθανθήκατε , πόση αγανάκτηση για τον υπαίτιο , πόσο φόβο για τις συνέπειες , πόση επιθυμία να με δείτε , πόσο ζήλο , πόση επιθυμία τιμωρίας του κακού ! Με όλα αυτά αποδείξατε ότι σ ’ αυτή την υπόθεση είστε αθώοι .
47007012	Επομένως , αν και σας έγραψα , δεν το έκανα για να τιμωρηθεί αυτός που διέπραξε το αδίκημα ούτε για να ικανοποιηθεί αυτός που αδικήθηκε , αλλά το έκανα για να γίνει ολοφάνερος ενώπιον του Θεού ο ζήλος σας για μας .
47007013	Γι ’ αυτό και παρηγορηθήκαμε . Αλλά εκτός απ ’ την παρηγοριά που μας δώσατε , χαρήκαμε πολύ περισσότερο για τη χαρά του Τίτου , γιατί πολύ ευχαριστήθηκε από τη συμπεριφορά όλων σας .
47007014	Αν κατά κάποιον τρόπο καυχήθηκα σ ’ αυτόν για σας , δεν ντροπιάστηκα . Αντίθετα , όπως όλα όσα κηρύξαμε σ ’ εσάς αποδείχτηκαν αληθινά , έτσι και η καύχησή μας στον Τίτο αποδείχτηκε αληθινή .
47007015	Η καρδιά του είναι πιο πολύ κοντά σας , γιατί θυμάται την υπακοή όλων σας και το ότι τον δεχτήκατε με φόβο και τρόμο .
47007016	Χαίρομαι γιατί μπορώ να σας έχω απόλυτη εμπιστοσύνη .
47008001	Σας πληροφορώ , αδερφοί μου , τι κατόρθωσε η χάρη που έδωσε ο Θεός στις εκκλησίες της Μακεδονίας .
47008002	Μέσα στις πολλές δοκιμασίες και θλίψεις που πέρασαν , η χαρά τους ήταν τόσο μεγάλη , κι η έσχατη φτώχεια τους ξεχείλισε σε μια πλούσια γενναιοδωρία .
47008003	Σας βεβαιώνω ότι πρόσφεραν σύμφωνα με τις οικονομικές τους δυνατότητες , και μάλιστα παραπάνω απ ’ αυτές , χωρίς κανένας να τους το ζητήσει .
47008004	Με πολλά παρακάλια μάς ζητούσαν να τους κάνουμε τη χάρη να πάρουν μέρος στην προσφορά για τους χριστιανούς της Ιερουσαλήμ .
47008005	Και δεν πρόσφεραν μόνο αυτά που περιμέναμε , αλλά πρώτα δόθηκαν οι ίδιοι στον Κύριο και σ ’ εμάς , σύμφωνα με το θέλημα του Θεού .
47008006	Ύστερα από αυτό παρακαλέσαμε τον Τίτο , αφού πια έκανε την αρχή , να ολοκληρώσει αυτό το έργο της προσφοράς και μεταξύ σας .
47008007	Όπως , λοιπόν , υπερέχετε σε όλα , στην πίστη και στο λόγο , στη γνώση , στο ενδιαφέρον που δείχνετε για όλους κι όπως αποδέχεστε την αγάπη μας για σας , έτσι να υπερέχετε και σ ’ αυτό το έργο της προσφοράς .
47008008	Δεν το λέω σαν διαταγή , αλλά σας μιλώ για το ζήλο των άλλων , για να σας παρακινήσω ν ’ αποδείξετε τη γνησιότητα και της δικής σας αγάπης .
47008009	Γνωρίζετε , βέβαια , τη χάρη του Κυρίου μας Ιησού Χριστού · ήταν πλούσιος κι έγινε για χάρη σας φτωχός , για να μπορέσετε εσείς να πλουτίσετε με τη φτώχεια εκείνου .
47008010	Πάνω σ ’ αυτό σας δίνω τη γνώμη μου : Αυτό συμφέρει σ ’ εσάς , που από πέρυσι αρχίσατε πρώτοι όχι μόνο να κάνετε , αλλά και να θέλετε αυτό το έργο .
47008011	Τώρα , ολοκληρώστε αυτό το έργο , ώστε , όπως υπήρξε η πρόθυμη βούλησή σας , έτσι να πραγματοποιηθεί και η εκτέλεσή του ανάλογα με τις δυνατότητές σας .
47008012	Γιατί , όταν υπάρχει η προθυμία , η προσφορά είναι ευπρόσδεκτη με όσα έχει κανείς κι όχι με όσα δεν έχει .
47008013	Σκοπός βέβαια δεν είναι να στερηθείτε εσείς για να ανακουφίσετε τους άλλους , αλλά να υπάρχει σε όλους ισότητα .
47008014	Στην παρούσα περίπτωση , το δικό σας περίσσευμα θα προστεθεί στο υστέρημα εκείνων , ώστε μια άλλη φορά το δικό τους περίσσευμα να προστεθεί στο δικό σας υστέρημα και να υπάρξει έτσι ισότητα .
47008015	Όπως λέει η Γραφή , αυτός που μάζευε πολύ δεν είχε περίσσευμα , κι αυτός που μάζευε λίγο δεν είχε υστέρημα .
47008016	Ας ευχαριστήσουμε το Θεό , που έδωσε στην καρδιά του Τίτου το ίδιο ενδιαφέρον για σας .
47008017	Γιατί όχι μόνο αποδέχτηκε την παράκλησή μου , αλλά φάνηκε πολύ πιο πρόθυμος κι ήρθε κοντά σας αυτοπροαίρετα .
47008018	Μαζί του στείλαμε και τον αδερφό , που επαινείται από όλες τις εκκλησίες για το έργο που προσφέρει στη διάδοση του ευαγγελίου .
47008019	Κι όχι μόνο αυτό , αλλά και τον εξέλεξαν οι εκκλησίες να ταξιδέψει μαζί μας στο έργο της μεταφοράς της δωρεάς αυτής , για να δοξαστεί ο ίδιος ο Κύριος και να ενισχυθεί η δική μας προθυμία .
47008020	Έτσι θέλαμε να προφυλαχθούμε από όποιον θα μας κατηγορούσε για τον τρόπο που διαχειριστήκαμε ένα τόσο μεγάλο ποσό .
47008021	Γιατί φροντίζουμε οι αποφάσεις μας να είναι σωστές και απέναντι στον Κύριο αλλά και απέναντι στους ανθρώπους .
47008022	Μαζί μ ’ αυτούς στείλαμε και τον αδερφό μας , που τον δοκιμάσαμε σε πολλές περιπτώσεις και τον βρήκαμε πολύ πρόθυμο . Τώρα μάλιστα δείχνει πολύ μεγαλύτερη προθυμία , επειδή έχει πολλή εμπιστοσύνη στη γενναιοδωρία σας .
47008023	Για τον Τίτο σάς λέω ότι είναι σύντροφός μου και συνεργάτης στο έργο μου για σας . Όσο για τους αδερφούς μας , είναι απεσταλμένοι των εκκλησιών κι εργάζονται για τη δόξα του Χριστού .
47008024	Αποδείξτε , λοιπόν , στις εκκλησίες με τη συμπεριφορά σας απέναντι σ ’ αυτούς ότι τους αγαπάτε κι ότι εμείς δίκαια καυχιόμαστε για σας .
47009001	Για τη βοήθεια προς τους αδερφούς χριστιανούς , το βρίσκω περιττό να σας γράψω .
47009002	Ξέρω καλά την προθυμία σας , που με κάνει να καυχιέμαι στους Μακεδόνες για σας , ότι η Αχαΐα είναι από πέρυσι έτοιμη . Ο ζήλος σας έχει ξεσηκώσει τους περισσότερους .
47009003	Στέλνω τους αδερφούς κι είμαι βέβαιος πως η καύχησή μου για σας δε θα αποδειχθεί αβάσιμη σ ’ αυτό το σημείο , αλλά θα είστε προετοιμασμένοι , όπως το έχω πει .
47009004	Τώρα φοβάμαι πως , αν έρθουν μαζί μου Μακεδόνες και σας βρουν απροετοίμαστους , θα ντροπιαστούμε εμείς — για να μην πω εσείς — που με τόση βεβαιότητα καυχιόμαστε .
47009005	Θεώρησα , λοιπόν , αναγκαίο να παρακαλέσω τους αδερφούς να έρθουν σ ’ εσάς πιο πριν , για να προετοιμάσουν τη δική σας προσφορά στη συνεισφορά που είχατε ήδη υποσχεθεί . Θέλω να ετοιμάσετε την εισφορά με γενναιοδωρία προαιρετική κι όχι με τσιγκουνιά .
47009006	Πρέπει να ξέρετε πως όποιος σπέρνει με φειδώ θα έχει λίγη σοδειά · κι όποιος σπέρνει απλόχερα η σοδειά του θα είναι άφθονη .
47009007	Ο καθένας ας δώσει ό , τι του λέει η καρδιά του χωρίς να στενοχωριέται ή να εξαναγκάζεται , γιατί ο Θεός αγαπάει αυτόν που δίνει με ευχαρίστηση .
47009008	Ο Θεός έχει τη δύναμη να σας χορηγήσει πλουσιοπάροχα κάθε δωρεά , ώστε να είστε πάντοτε σε όλα τελείως αυτάρκεις , και να δίνετε με το παραπάνω για κάθε καλό σκοπό .
47009009	Το λέει κι η Γραφή : Σκόρπισε , έδωσε στους φτωχούς , η αγαθοεργία του θα διαρκεί αιώνια .
47009010	Κι αυτός που δίνει στο σποριά το σπόρο και το ψωμί για να τραφεί , ας δώσει και ας πληθύνει και το δικό σας σπόρο και ας αυξήσει τους καρπούς της αγαθοεργίας σας .
47009011	Ο Θεός θα σας κάνει πλούσιους σε όλα , για να μπορείτε να δίνετε γενναιόδωρα . Αυτοί που θα πάρουν από μας τη δική σας εισφορά θα ευχαριστούν το Θεό .
47009012	Γιατί η συνεισφορά σ ’ αυτή τη διακονία όχι μόνο θα αναπληρώσει τις ελλείψεις των χριστιανών της Ιερουσαλήμ , αλλά και θα δώσει αφορμή για πάρα πολλές ευχαριστίες στο Θεό .
47009013	Όταν πάρουν αυτή την προσφορά , θα δοξάζουν το Θεό , επειδή ομολογείτε έμπρακτα το ευαγγέλιο του Χριστού και συμμετέχετε γενναιόδωρα στις ανάγκες τις δικές τους και όλων των χριστιανών .
47009014	Θα προσεύχονται για σας και θα λαχταρούν να σας δουν για την πλούσια χάρη που σας έδωσε ο Θεός .
47009015	Ας ευχαριστήσουμε το Θεό για τη δωρεά του , η οποία δεν μπορεί να περιγραφτεί με λόγια .
47010001	Σας παρακαλώ με την πραότητα και την επιείκεια του Χριστού , εγώ ο Παύλος , που όπως λένε , όταν βρίσκομαι κοντά σας είμαι ταπεινός , όταν όμως είμαι μακριά είμαι θαρραλέος απέναντί σας .
47010002	Παρακαλώ , λοιπόν , όταν θα είμαι κοντά σας , να μη χρειαστεί να φανώ θαρραλέος στις απόψεις μου και να δείξω την τόλμη που θεωρώ ότι χρειάζονται μερικοί , οι οποίοι νομίζουν για μας ότι κινούμαστε από κοσμικά ελατήρια .
47010003	Γιατί μπορεί να ζούμε μέσα στον κόσμο , δεν πολεμάμε όμως με όπλα κοσμικά .
47010004	Τα όπλα με τα οποία πολεμάμε εμείς δεν είναι κοσμικά , αλλά έχουν τη δύναμη από το Θεό να γκρεμίζουν οχυρά . Με αυτά ανατρέπουμε ψεύτικους ισχυρισμούς
47010005	και καθετί που ορθώνεται με αλαζονεία εναντίον της γνώσεως του Θεού . Με αυτά αιχμαλωτίζουμε κάθε σκέψη και την κάνουμε να υπακούει στο Χριστό .
47010006	Είμαστε έτοιμοι να τιμωρήσουμε κάθε παρακοή , όταν ολοκληρωθεί η δική σας υπακοή .
47010007	Μη βλέπετε τα πράγματα επιφανειακά . Όποιος είναι βέβαιος από μόνος του ότι ανήκει στο Χριστό , πρέπει από μόνος του πάλι να σκέφτεται ότι , όπως αυτός ανήκει στο Χριστό , έτσι ανήκουμε κι εμείς .
47010008	Γιατί δε θα ντροπιαστώ , κι αν ακόμη καυχηθώ κάπως περισσότερο για την εξουσία που μας έδωσε ο Κύριος — για να σας στηρίξουμε κι όχι για να σας καταστρέψουμε .
47010009	Δε θέλω να δώσω την εντύπωση ότι προσπαθώ να σας εκφοβίσω με τις επιστολές μου .
47010010	Λένε για μένα : « Οι επιστολές του είναι αυστηρές και δυνατές , ενώ η προσωπική του παρουσία είναι ασθενική και ο προφορικός του λόγος τιποτένιος » .
47010011	Αυτός που τα λέει αυτά πρέπει να ξέρει το εξής : Όποιοι είμαστε με όσα γράφουμε στις επιστολές κατά την απουσία μας , οι ίδιοι είμαστε και με τα έργα μας όταν βρισκόμαστε κοντά σας .
47010012	Γιατί δεν τολμάμε να βάλουμε τους εαυτούς μας στο ίδιο επίπεδο ή να τους συγκρίνουμε με μερικούς που αυτοσυστήνονται . Αυτοί όμως , όταν παίρνουν ως κριτήριο και μέτρο σύγκρισης του εαυτού τους τον ίδιο τους τον εαυτό , είναι ανόητοι .
47010013	Εμείς , αντίθετα , δεν θα καυχηθούμε ποτέ πέρα από τα όρια , αλλά μέσα στα πλαίσια του κανόνα που μας καθόρισε ο Θεός , σύμφωνα με τον οποίο φτάσαμε μέχρι και σ ’ εσάς .
47010014	Δε θα επιτρέπαμε στον εαυτό μας την καύχηση , αν δεν είχαμε φτάσει σ ’ εσάς . Γιατί φτάσαμε και σ ’ εσάς , κηρύττοντας το ευαγγέλιο του Χριστού .
47010015	Εμείς , λοιπόν , δεν καυχιόμαστε πέρα από τα όρια του έργου μας — για ξένους κόπους . Έχουμε όμως την ελπίδα ότι όσο αυξάνεται η πίστη σας , τόσο μεγαλώνει ανάμεσά σας και το δικό μας έργο και γίνεται πλουσιότερο ,
47010016	ώστε να κηρύξουμε το ευαγγέλιο σε μέρη πέρα από σας και να μην καυχιόμαστε για το έτοιμο έργο που έγινε σε ξένη δικαιοδοσία .
47010017	Η Γραφή λέει : Όποιος καυχιέται , να καυχιέται γι ’ αυτό που έκανε με τη δύναμη του Κυρίου .
47010018	Γιατί άξιος δεν είναι αυτός που αυτοσυστήνεται , αλλά αυτός που τον συστήνει ο Κύριος .
47011001	Θα ήθελα να ανεχθείτε λίγο την αφροσύνη μου . Ανεχθείτε την λοιπόν .
47011002	Σας ζηλεύω με θεϊκή ζήλια , γιατί σας αρραβώνιασα μ ’ έναν άντρα , το Χριστό , για να σας παρουσιάσω σ ’ αυτόν σαν αγνή παρθένο .
47011003	Φοβάμαι όμως μήπως κάποιοι διαφθείρουν τις σκέψεις σας κατά τον ίδιο τρόπο που το φίδι εξαπάτησε με την πανουργία του την Εύα , και χάσετε τη χριστιανική σας απλότητα .
47011004	Γιατί , αν κάποιος έρθει και σας κηρύξει έναν άλλο Ιησού , τον οποίο εμείς δεν κηρύξαμε , ή αν σας δώσει κάποιο άλλο πνεύμα , διαφορετικό απ ’ αυτό που λάβατε ή αν σας μιλήσει για ένα άλλο ευαγγέλιο , διαφορετικό απ ’ αυτό που δεχτήκατε , αυτόν τον δέχεστε ευχαρίστως .
47011005	Έχω όμως τη γνώμη ότι σε τίποτα δεν υστερώ απέναντι σ ’ αυτούς που λέτε υπεραποστόλους .
47011006	Μπορεί να είμαι αδύνατος στον προφορικό λόγο , όχι όμως και στη γνώση . Αυτό σας το δείξαμε καθαρά σε κάθε στιγμή και με κάθε ευκαιρία .
47011007	Μήπως ήταν αμαρτία που σας κήρυξα δωρεάν το ευαγγέλιο του Θεού , ταπεινώνοντας τον εαυτό μου για να εξυψωθείτε εσείς ;
47011008	Επιβάρυνα άλλες εκκλησίες για να έχω την οικονομική δυνατότητα να υπηρετώ εσάς . Ακόμη κι όταν ήμουνα κοντά σας και περνούσα στερήσεις , δεν επιβάρυνα κανέναν ,
47011009	γιατί αυτά που μου έλειπαν για τη συντήρησή μου τα συμπλήρωσαν οι αδερφοί που ήρθαν από τη Μακεδονία . Έτσι κατάφερα να μη σας γίνω σε καμιά περίπτωση βάρος , και θα το τηρήσω αυτό και στο μέλλον .
47011010	Σας το λέω με την ειλικρίνεια του Χριστού που είναι μέσα μου , ότι την καύχησή μου αυτή κανένας δε θα μου την αποκλείσει για τα μέρη της Αχαΐας .
47011011	Για ποιο λόγο ; μήπως γιατί δε σας αγαπώ ; Ο Θεός ξέρει ότι σας αγαπώ .
47011012	Αυτό το κάνω , και θα συνεχίσω να το κάνω , για να αφαιρέσω την αφορμή από κείνους που γυρεύουν αφορμή για να δείξουν ότι το έργο τους για το οποίο καυχιούνται είναι σαν το δικό μας .
47011013	Αυτοί στην πραγματικότητα είναι ψευτοαπόστολοι , απατεώνες , άνθρωποι που μεταμφιέζονται σε αποστόλους του Χριστού .
47011014	Και μη σας φαίνεται παράξενο , γιατί κι ο ίδιος ο σατανάς μεταμφιέζεται σε άγγελο φωτός .
47011015	Δεν είναι , λοιπόν , μεγάλο πράγμα όταν και οι υπηρέτες του σατανά μεταμφιέζονται σε υπηρέτες της δικαιοσύνης . Το τέλος τους θα είναι ανάλογο με τα έργα τους .
47011016	Σας επαναλαμβάνω : Μη με θεωρήσει κανείς ανόητο . Αν όμως δε γίνεται αλλιώς , πάρτε με , έστω και για ανόητο , ώστε να καυχηθώ κι εγώ για λίγο .
47011017	Αυτό που θα πω δε θα το πω με εντολή του Κυρίου , αλλά σαν ένας ανόητος που νομίζει πως έχει το δικαίωμα να καυχηθεί .
47011018	Αφού πολλοί καυχιούνται για ανθρώπινα πλεονεκτήματα , θα καυχηθώ κι εγώ .
47011019	Κι ενώ παρασταίνετε τους φρόνιμους , ανέχεστε μ ’ ευχαρίστηση τους ανόητους .
47011020	Ανέχεστε δηλαδή όποιον σας καταπιέζει , όποιον σας εκμεταλλεύεται , όποιον σας εξαπατά , όποιον σας παριστάνει τον σπουδαίο , όποιον σας χαστουκίζει .
47011021	Ντρέπομαι που το λέω : σαν να μην μπορούσαμε εμείς να σας κάνουμε τα ίδια ! Όμως , για ο , τιδήποτε τολμά κάποιος να καυχηθεί — σαν ανόητος μιλώ — τολμώ κι εγώ .
47011022	Εβραίοι είναι αυτοί ; κι εγώ . Είναι Ισραηλίτες ; κι εγώ . Είναι απόγονοι του Αβραάμ ; κι εγώ .
47011023	Είναι υπηρέτες του Χριστού ; — θα μιλήσω σαν τρελός — εγώ είμαι με το παραπάνω . Μόχθησα πιο πολύ απ ’ αυτούς , με χτύπησαν με αφάνταστη αγριότητα , φυλακίστηκα περισσότερες φορές , κινδύνεψα πολλές φορές να θανατωθώ .
47011024	Πέντε φορές μαστιγώθηκα από Ιουδαίους με τα τριάντα εννιά μαστιγώματα .
47011025	Τρεις φορές με τιμώρησαν με ραβδισμούς , μία φορά με λιθοβόλησαν , τρεις φορές ναυάγησα , ένα μερόνυχτο έμεινα ναυαγός στο πέλαγος .
47011026	Έκανα πολλές κοπιαστικές οδοιπορίες , διάβηκα επικίνδυνα ποτάμια , κινδύνεψα από ληστές , κινδύνεψα από τους ομογενείς μου Ιουδαίους , κινδύνεψα από τους εθνικούς . Πέρασα κινδύνους σε πόλεις , κινδύνους σε ερημιές , κινδύνους στη θάλασσα , κινδύνεψα από ανθρώπους που υποκρίνονταν τους αδερφούς .
47011027	Κόπιασα και μόχθησα πολύ , ξαγρύπνησα πολλές φορές , πείνασα , δίψασα , πολλές φορές μου έλειψε εντελώς το φαγητό , ξεπάγιαζα και δεν είχα ρούχα να φορέσω .
47011028	Εκτός από τα άλλα είχα και την καθημερινή πίεση των εχθρών μου και τη φροντίδα για όλες τις εκκλησίες .
47011029	Ποιανού η πίστη ασθενεί και δεν ασθενώ κι εγώ ; Ποιος υποκύπτει στον πειρασμό και δεν υποφέρω κι εγώ ;
47011030	Αν πρέπει να καυχηθώ , θα καυχηθώ για τα παθήματά μου .
47011031	Ο Θεός και Πατέρας του Κυρίου μας Ιησού Χριστού — ας είναι ευλογημένο το όνομά του στους αιώνες — ξέρει ότι δε λέω ψέματα .
47011032	Στη Δαμασκό , ο διοικητής-εκπρόσωπος του βασιλιά Αρέτα έβαλε φρουρούς σε όλη την πόλη για να με συλλάβει .
47011033	Μέσα όμως από ένα άνοιγμα του τείχους με κατέβασαν με καλάθι και ξέφυγα από τα χέρια του .
47012001	Δε με συμφέρει βέβαια να καυχηθώ · θα το κάνω όμως , γιατί πρόκειται για οράματα κι αποκαλύψεις που μου χάρισε ο Κύριος .
47012002	Ξέρω έναν άνθρωπο πιστό , ο οποίος πριν από δεκατέσσερα χρόνια ανυψώθηκε μέχρι και τον τρίτο ουρανό — δεν ξέρω αν ήταν με το σώμα του ή χωρίς το σώμα , αυτό ο Θεός το ξέρει .
47012003	Ξέρω ότι αυτός ο άνθρωπος — ή ήταν με το σώμα ή χωρίς το σώμα δεν το ξέρω , ο Θεός το ξέρει –
47012004	μεταφέρθηκε ξαφνικά στον παράδεισο κι άκουσε λόγια που δεν μπορεί ούτε επιτρέπεται να τα πει άνθρωπος .
47012005	Γι ’ αυτόν τον άνθρωπο θα καυχηθώ · για τον εαυτό μου όμως δε θα καυχηθώ , παρά μόνο για τις ταλαιπωρίες μου .
47012006	Άμα θελήσω , λοιπόν , να καυχηθώ , δε θα φανώ ανόητος , γιατί θα πω την αλήθεια . Το αποφεύγω όμως , μήπως εξαιτίας του μεγαλείου των αποκαλύψεων , με θεωρήσει κανείς παραπάνω απ ’ αυτό που βλέπει ή ακούει από μένα .
47012007	Για να μην υπερηφανεύομαι όμως , ο Θεός μού έδωσε ένα αγκάθι στο σώμα μου , έναν υπηρέτη τού σατανά να με ταλαιπωρεί , ώστε να μην υπερηφανεύομαι .
47012008	Γι ’ αυτό το αγκάθι τρεις φορές παρακάλεσα τον Κύριο να το διώξει από πάνω μου .
47012009	Η απάντησή του ήταν : « Σου αρκεί η χάρη μου , γιατί η δύναμή μου φανερώνεται στην πληρότητά της μέσα σ ’ αυτή την αδυναμία σου » . Με περισσότερη ευχαρίστηση , λοιπόν , θα καυχηθώ για τις ταλαιπωρίες μου , για να κατοικήσει μέσα μου η δύναμη του Χριστού .
47012010	Γι ’ αυτό χαίρομαι για τα παθήματά μου , για τις βρισιές , τις θλίψεις , τους διωγμούς και τις πιέσεις που πέρασα για χάρη του Χριστού . Γιατί όταν φαίνεται πως έχω χάσει κάθε δύναμη , τότε είμαι πραγματικά δυνατός .
47012011	Φέρθηκα σαν ανόητος με όσα καυχήθηκα . Εσείς με αναγκάσατε . Εσείς έπρεπε να με συστήνατε . Εγώ σε τίποτα δεν υστέρησα από αυτούς που θεωρείτε « υπεραποστόλους » , κι ας μην είμαι τίποτα .
47012012	Οι αποδείξεις ότι είμαι απόστολος , παρουσιάστηκαν μπροστά σας με πολλή υπομονή , με θεϊκά σημεία , με θαύματα στη φύση και με θεραπείες .
47012013	Γιατί σε τι υστερήσατε από τις άλλες εκκλησίες , πέρα από το ότι εγώ ο ίδιος δε σας επιβάρυνα ; Συγχωρήστε μου αυτή την αδικία !
47012014	Να που τώρα για τρίτη φορά ετοιμάζομαι να έρθω κοντά σας και δε θα σας επιβαρύνω . Δε ζητάω τα χρήματά σας αλλά εσάς . Γιατί δεν έχουν χρέος να μαζεύουν χρήματα τα παιδιά για τους γονείς , αλλά οι γονείς για τα παιδιά .
47012015	Εγώ μάλιστα με ευχαρίστηση θα τα δώσω όλα , ακόμη και τον ίδιο μου τον εαυτό για χάρη σας . Αν και , ενώ εγώ σας αγαπώ περισσότερο , εσείς με αγαπάτε λιγότερο .
47012016	Εγώ δεν σας επιβάρυνα . Ας πούμε όμως πως όντας πανούργος σάς κατέκτησα με δόλο .
47012017	Μήπως σας εκμεταλλεύτηκα με κάποιον απ ’ αυτούς που σας έστειλα ;
47012018	Παρακάλεσα τον Τίτο να έρθει και έστειλα μαζί και τον αδερφό . Μήπως σας εκμεταλλεύτηκε ο Τίτος ; Δε σας συμπεριφερθήκαμε όλοι με το ίδιο πνεύμα ; Δεν περπατήσαμε στα ίδια αχνάρια ;
47012019	Ίσως πάλι να νομίζετε ότι τόση ώρα απολογούμαστε σ ’ εσάς . Εμείς όμως μιλάμε ενώπιον του Θεού με τη δύναμη που μας δίνει ο Χριστός . Κι όλα , αγαπητοί μου , τα κάνουμε για τη δική σας ωφέλεια .
47012020	Φοβάμαι ακόμα μήπως , όταν έρθω , δε σας βρω όπως σας θέλω , κι εσείς δε με βρείτε όπως με θέλετε . Φοβάμαι μήπως υπάρχουν ανάμεσά σας έριδες , ζηλοτυπίες , φιλονικίες , διαπληκτισμοί , αλληλοκατηγορίες , διαβολές , εγωισμοί , αναστατώσεις .
47012021	Φοβάμαι ακόμα , μήπως , όταν έρθω πάλι , με ταπεινώσει ο Θεός μου απέναντί σας και πενθήσω για πολλούς απ ’ αυτούς που αμάρτησαν προηγουμένως και δε μετάνιωσαν για την ακαθαρσία , την πορνεία και την ασέλγεια που διέπραξαν .
47013001	Για τρίτη φορά έρχομαι τώρα σ ’ εσάς , και , όπως λέει η Γραφή : Με τη μαρτυρία δύο και τριών μαρτύρων θα βεβαιωθεί καθετί που λέγεται .
47013002	Τη δεύτερη φορά που ήμουν κοντά σας είχα προείπει , και τώρα που είμαι μακριά γράφω το ίδιο σε όσους είχαν αμαρτήσει , και σε όλους τους άλλους , πώς , όταν ξανάρθω δε θα σας λυπηθώ .
47013003	Εσείς , όπως φαίνεται , ζητάτε απόδειξη ότι ο Χριστός μιλάει μέσω εμού . Αυτός ο Χριστός δεν παρουσιάζεται αδύναμος , αλλά δυνατός ανάμεσά σας .
47013004	Γιατί αν και σταυρώθηκε σαν αδύναμος άνθρωπος , όμως με τη δύναμη του Θεού είναι ζωντανός . Το ίδιο κι εμείς μετέχουμε στην αδυναμία του Χριστού , όμως με τη δύναμη του Θεού θα ζήσουμε μαζί του ανάμεσά σας .
47013005	Να εξετάζετε τον εαυτό σας αν έχετε την πίστη . Να δοκιμάζετε τον εαυτό σας . Ή δεν καταλάβατε ακόμη καλά ότι ο Ιησούς Χριστός κατοικεί μέσα σας ; Εκτός βέβαια αν αποτύχατε στη δοκιμασία .
47013006	Ελπίζω να διαπιστώσετε ότι εμείς δεν αποτύχαμε στη δοκιμασία .
47013007	Ευχόμαστε μάλιστα στο Θεό να μην κάνετε κανένα κακό . Όχι για να φανεί ότι εμείς πετύχαμε , αλλά για να κάνετε εσείς το καλό , κι εμείς ας φανούμε ότι δεν πετύχαμε .
47013008	Γιατί δεν μπορούμε να κάνουμε τίποτα εναντίον της αλήθειας , αλλά για χάρη της αλήθειας .
47013009	Χαιρόμαστε όταν εμείς είμαστε αδύνατοι κι εσείς είστε δυνατοί . Αυτή είναι κι η ευχή μας : να προκόβετε .
47013010	Σας τα γράφω αυτά τώρα που δεν είμαι κοντά σας , ώστε όταν έρθω να μη χρησιμοποιήσω αυστηρότητα , σύμφωνα με την εξουσία που μου έδωσε ο Κύριος να χτίζω κι όχι να γκρεμίζω .
47013011	Λοιπόν , αδερφοί μου , να χαίρεστε , να προοδεύετε , να συμπαραστέκεστε ο ένας στον άλλο · να μην έχετε διαφωνίες , να έχετε ειρήνη , κι ο Θεός που χαρίζει την αγάπη και την ειρήνη θα είναι μαζί σας .
47013012	Χαιρετήστε ο ένας τον άλλο με το άγιο φίλημα . Σας χαιρετούν όλοι οι χριστιανοί .
47013013	
47013014	Η χάρη του Κυρίου Ιησού Χριστού και η αγάπη του Θεού και η κοινωνία του Αγίου Πνεύματος ας είναι μαζί με όλους σας . Αμήν .
48001001	Ο Παύλος , που έγινα απόστολος όχι από ανθρώπους , ούτε με την παρέμβαση κάποιου ανθρώπου αλλά από τον Ιησού Χριστό και το Θεό Πατέρα , ο οποίος ανέστησε τον Ιησού από το θάνατο ,
48001002	κι όλοι οι αδερφοί που είναι μαζί μου , Προς τις εκκλησίες της Γαλατίας .
48001003	Ευχόμαστε να είναι μαζί σας η χάρη και η ειρήνη του Θεού Πατέρα μας και του Κυρίου μας Ιησού Χριστού .
48001004	Αυτός , όπως το θέλησε ο Πατέρας μας Θεός , έδωσε τη ζωή του για τις αμαρτίες μας , για να μας λυτρώσει από τον τωρινό κόσμο , όπου κυριαρχεί το κακό ·
48001005	ας είναι αιώνια δοξασμένος ο Θεός ! Αμήν .
48001006	Απορώ πώς τόσο γρήγορα απομακρύνεστε από το Θεό , που σας κάλεσε με τη χάρη του Χριστού , κι ακολουθείτε ένα άλλο ευαγγέλιο !
48001007	Δεν υπάρχει όμως άλλο ευαγγέλιο . Υπάρχουν μόνο μερικοί που σας αναστατώνουν και θέλουν να διαστρεβλώσουν το ευαγγέλιο του Χριστού .
48001008	Αλλά κι αν εμείς ή ακόμη κι ένας άγγελος από τον ουρανό σάς κηρύξει ένα ευαγγέλιο διαφορετικό από το ευαγγέλιο που σας κηρύξαμε , να είναι ανάθεμα !
48001009	Σας το είπα κιόλας και το ξαναλέω · όποιος σας κηρύττει ως ευαγγέλιο άλλη διδασκαλία , διαφορετική απ ’ αυτήν που παραλάβατε , να είναι ανάθεμα !
48001010	Τι νομίζετε ; Των ανθρώπων την εύνοια επιδιώκω τώρα ή του Θεού ; Ή μήπως ζητώ να αρέσω στους ανθρώπους ; Όχι · γιατί αν πράγματι ζητούσα να αρέσω στους ανθρώπους , δεν θα ήμουν υπηρέτης του Χριστού .
48001011	Πρέπει να ξέρετε , αδερφοί μου , πως το ευαγγέλιο που σας κήρυξα εγώ δεν προέρχεται από άνθρωπο .
48001012	Γιατί κι εγώ ούτε το παρέλαβα ούτε το διδάχτηκα από άνθρωπο , αλλά μου το αποκάλυψε ο Ιησούς Χριστός .
48001013	Ασφαλώς έχετε ακούσει για τη διαγωγή μου όσον καιρό ανήκα στην ιουδαϊκή θρησκεία , ότι καταδίωκα με πάθος την εκκλησία του Θεού και προσπαθούσα να την εξαφανίσω .
48001014	Και πρόκοβα στον ιουδαϊσμό πιο πολύ από πολλούς συνομήλικους συμπατριώτες μου , γιατί είχα μεγαλύτερο ζήλο για τις προγονικές μου παραδόσεις .
48001015	Ο Θεός όμως με είχε ξεχωρίσει από την κοιλιά της μάνας μου και η χάρη του με είχε καλέσει να τον υπηρετήσω .
48001016	Όταν , λοιπόν , ευδόκησε να μου αποκαλύψει τον Υιό του για να φέρω στους εθνικούς το χαρμόσυνο μήνυμα γι ’ αυτόν , δε στηρίχθηκα σ ’ ανθρώπινες δυνάμεις ·
48001017	ούτε ανέβηκα στα Ιεροσόλυμα να δω εκείνους που ήταν απόστολοι πριν από μένα , αλλά έφυγα στην Αραβία , και ύστερα ξαναγύρισα στη Δαμασκό .
48001018	Έπειτα , μετά από τρία χρόνια , ανέβηκα στα Ιεροσόλυμα να γνωρίσω από κοντά τον Πέτρο , κι έμεινα κοντά του δεκαπέντε μέρες .
48001019	Άλλον απόστολο δεν είδα , παρά τον Ιάκωβο , τον αδερφό του Κυρίου .
48001020	Για όσα σας γράφω , μάρτυράς μου ο Θεός , δε λέω ψέματα .
48001021	Έπειτα ήρθα στην περιοχή της Συρίας και της Κιλικίας .
48001022	Προσωπικά ήμουν άγνωστος στις εκκλησίες του Χριστού που βρίσκονται στην Ιουδαία .
48001023	Άκουγαν μόνο πως αυτός που κάποτε μας καταδίωκε τώρα κηρύττει την πίστη που άλλοτε προσπαθούσε να εξαφανίσει .
48001024	Και δόξαζαν το Θεό για την αλλαγή μου .
48002001	Έπειτα , μετά από δεκατέσσερα χρόνια , ανέβηκα πάλι στα Ιεροσόλυμα με το Βαρνάβα παίρνοντας μαζί μου και τον Τίτο .
48002002	Ανέβηκα ύστερα από υπόδειξη του Κυρίου . Τους εξέθεσα το ευαγγέλιο που κηρύττω στους εθνικούς . Το εξέθεσα ιδιαίτερα στους προκρίτους , μήπως αγωνίστηκα ή αγωνίζομαι μάταια .
48002003	Ούτε ο Τίτος , όμως , που ήταν μαζί μου , και ήταν εθνικός , αναγκάστηκε να υποβληθεί στην περιτομή .
48002004	Κι ας ήταν εκεί οι παρείσακτοι ψευδάδελφοι , που γλίστρησαν ανάμεσά μας σαν κατάσκοποι με στόχο την ελευθερία μας , που την έχουμε χάρη στο έργο του Ιησού Χριστού , και θέλουν να μας κάνουν δούλους .
48002005	Δεν υποχωρήσαμε ούτε στιγμή στις απαιτήσεις τους , για να μείνει ανόθευτο το ευαγγέλιο για χάρη σας .
48002006	Οι πρόκριτοι πάλι — τι ήταν άλλοτε δε μ ’ ενδιαφέρει · ο Θεός δεν ξεχωρίζει πρόσωπα — αυτοί δεν πρόσθεσαν τίποτε σε όσα είπα εγώ .
48002007	Αντίθετα μάλιστα , είδαν ότι ο Θεός μού έχει αναθέσει το κήρυγμα του ευαγγελίου στους εθνικούς , όπως στον Πέτρο στους περιτμημένους .
48002008	Γιατί αυτός που όρισε τον Πέτρο απόστολο για τους Ιουδαίους , όρισε κι εμένα απόστολο για τους εθνικούς .
48002009	Όταν κατάλαβαν , λοιπόν , πως μου δόθηκε η χάρη του Θεού , ο Ιάκωβος και ο Κηφάς και ο Ιωάννης , που θεωρούνται στυλοβάτες , έσφιξαν το χέρι το δικό μου και του Βαρνάβα σ ’ ένδειξη αναγνώρισης και συμφώνησαν να κηρύττουμε εμείς στους εθνικούς κι αυτοί στους Ιουδαίους .
48002010	Μας ζήτησαν μόνο να θυμόμαστε τους φτωχούς χριστιανούς της Ιουδαίας , και ξέρετε με πόσο ζήλο φρόντισα γι ’ αυτό .
48002011	Όταν ήρθε ο Πέτρος στην Αντιόχεια , του αντιμίλησα κατά πρόσωπο , γιατί ήταν αξιοκατάκριτος .
48002012	Γιατί πριν έρθουν μερικοί άνθρωποι του Ιακώβου , έτρωγε στα κοινά δείπνα μαζί με τους εθνικούς · όταν όμως ήρθαν , υποχωρούσε και διαχώριζε τη θέση του , επειδή φοβόταν τους Ιουδαίους .
48002013	Μαζί του άρχισαν να υποκρίνονται και οι υπόλοιποι Ιουδαίοι , σε σημείο που παρασύρθηκε στην υποκρισία τους ακόμα κι ο Βαρνάβας !
48002014	Εγώ όμως όταν είδα πως δε βαδίζουν σύμφωνα με την αλήθεια του ευαγγελίου , είπα στον Πέτρο μπροστά σ ’ όλους : « Εάν εσύ που είσαι Ιουδαίος συμπεριφέρεσαι σαν εθνικός κι όχι ως πιστός στο νόμο Ιουδαίος , τότε γιατί εξαναγκάζεις τους εθνικούς να συμπεριφέρονται σαν Ιουδαίοι ; »
48002015	Εμείς είμαστε εκ γενετής Ιουδαίοι κι όχι αμαρτωλοί εθνικοί .
48002016	Ξέρουμε όμως πως ο άνθρωπος δεν μπορεί να σωθεί με την τήρηση των διατάξεων του νόμου . Αυτό γίνεται μόνο με την πίστη στον Ιησού Χριστό . Γι ’ αυτό κι εμείς πιστέψαμε στον Ιησού Χριστό , για να δικαιωθούμε με την πίστη στο Χριστό κι όχι με την τήρηση του νόμου · γιατί με τα έργα του νόμου δε θα σωθεί κανένας άνθρωπος .
48002017	Αν όμως , ζητώντας να σωθούμε από το Χριστό , βρεθήκαμε να είμαστε κι εμείς αμαρτωλοί όπως οι εθνικοί , σημαίνει τάχα πως ο Χριστός οδηγεί στην αμαρτία ; Όχι βέβαια !
48002018	Γιατί , αν ό , τι γκρέμισα το ξαναχτίζω , είναι σαν να ομολογώ πως έκανα λάθος όταν το γκρέμιζα .
48002019	Κι αληθινά , με κριτήριο το νόμο , έχω πεθάνει για τη θρησκεία του νόμου , για να βρω τη ζωή κοντά στο Θεό .
48002020	Έχω πεθάνει στο σταυρό μαζί με το Χριστό . Τώρα πια δε ζω εγώ , αλλά ζει στο πρόσωπό μου ο Χριστός . Κι η τωρινή σωματική μου ζωή είναι ζωή βασισμένη στην πίστη μου στον Υιό του Θεού , που με αγάπησε και πέθανε εκούσια για χάρη μου .
48002021	Δεν μπορώ ν ’ αγνοήσω αυτή τη δωρεά του Θεού . Αν όμως η σωτηρία εξασφαλίζεται με την τήρηση του νόμου , τότε ο Χριστός πέθανε χωρίς λόγο .
48003001	Ανόητοι Γαλάτες , ποιος σας μάτιασε και δεν πιστεύετε στην αλήθεια , εσείς , μπροστά στα μάτια των οποίων ζωγράφισα με το κήρυγμά μου τόσο ζωντανά τον Ιησού Χριστό σταυρωμένο ;
48003002	Αυτό θέλω μόνο να μου πείτε : Τηρώντας το νόμο δεχτήκατε το Πνεύμα ή ακούγοντας το κήρυγμα και πιστεύοντας ;
48003003	Τόσο ανόητοι είστε ; Αρχίσατε με την εμπειρία του Πνεύματος . Πώς τώρα καταλήγετε να εμπιστεύεστε σ ’ ανθρώπινες δυνάμεις ;
48003004	Όλες οι εμπειρίες σας πήγαν χαμένες ; Ελπίζω να μην πήγαν χαμένες .
48003005	Το Θεό , ο οποίος σας χορηγεί το Πνεύμα και κάνει θαύματα στις συνάξεις σας , τον ξέρετε από την τήρηση του νόμου ή από το κήρυγμα που πιστέψατε ;
48003006	Το ίδιο και ο Αβραάμ , σύμφωνα με τη Γραφή , πίστεψε στο Θεό , και γι ’ αυτή του την πίστη ο Θεός τον αναγνώρισε δίκαιο .
48003007	Μάθετε , λοιπόν , ποιοι είναι γνήσιοι απόγονοι του Αβραάμ · είναι όσοι εμπιστεύονται στο Θεό όπως εκείνος .
48003008	Και η Γραφή , προβλέποντας πως ο Θεός θα σώσει τα έθνη με την πίστη , έδωσε από πριν στον Αβραάμ το ελπιδοφόρο μήνυμα ότι θα ευλογηθούν στο πρόσωπό του όλα τα έθνη .
48003009	Συνεπώς , όσοι εμπιστεύονται στο Θεό ευλογούνται μαζί με τον πιστό Αβραάμ .
48003010	Αντίθετα , όσοι στηρίζουν την ελπίδα τους στην τήρηση του νόμου βρίσκονται κάτω από την κατάρα . Γιατί αναφέρεται στη Γραφή : Καταραμένος όποιος δε μένει πιστός σ ’ όλα όσα είναι γραμμένα στο βιβλίο του νόμου και δεν τα τηρεί .
48003011	Κι είναι ολοφάνερο πως με το νόμο κανένας δεν πετυχαίνει τη σωτηρία από το Θεό , αφού , σύμφωνα με τη Γραφή , ο δίκαιος εξαιτίας της πίστεώς του θα ζήσει .
48003012	Ο νόμος όμως δε δέχεται ότι σώζεται κανείς από την πίστη , παρά ότι ο άνθρωπος που τηρεί τις εντολές , αυτός θα ζήσει απ ’ αυτές .
48003013	Ο Χριστός μάς εξαγόρασε από την κατάρα του νόμου , αφού έγινε αυτός κατάρα για χάρη μας . Γιατί είναι γραμμένο : Καταραμένος όποιος κρεμιέται πάνω σε ξύλο .
48003014	Η ευλογία , λοιπόν , του Αβραάμ έρχεται με τον Ιησού Χριστό στα έθνη , κι έτσι με την πίστη αποκτούμε το Πνεύμα που υποσχέθηκε ο Θεός .
48003015	Θα χρησιμοποιήσω ένα ανθρώπινο παράδειγμα , αδερφοί μου . Κανένας βέβαια δεν μπορεί ν ’ ακυρώσει μιαν έγκυρη ανθρώπινη διαθήκη ή να προσθέσει κάτι σ ’ αυτήν .
48003016	Οι επαγγελίες , λοιπόν , δόθηκαν ως διαθήκη στον Αβραάμ και στον απόγονό του . Η Γραφή δεν λέει και στους απογόνους , όπως θα έκανε αν εννοούσε πολλούς , αλλά μιλάει για έναν : και στον απόγονό σου . Αυτός ο απόγονος είναι ο Χριστός .
48003017	Να τι θέλω να πω : Αυτή τη διαθήκη που την επικύρωσε προηγουμένως ο Θεός και αναφερόταν στο πρόσωπο του Χριστού , δεν μπορεί ο νόμος , που ήρθε ύστερα από τετρακόσια τριάντα χρόνια , να την ακυρώσει , καταργώντας έτσι τις υποσχέσεις του Θεού .
48003018	Γιατί φυσικά η κληρονομία δεν σχετίζεται πια με την επαγγελία , αν μπορεί ν ’ αποκτηθεί με την τήρηση του νόμου . Είναι όμως βέβαιο πως ο Θεός έδωσε τη χάρη του στον Αβραάμ με την επαγγελία .
48003019	Τότε , γιατί δόθηκε ο νόμος ; Προστέθηκε για να φανεί πόσο πολύ παραβαίνουν οι άνθρωποι το θέλημα του Θεού . Ίσχυσε όμως ωσότου να έρθει ο απόγονος του Αβραάμ , για τον οποίο μιλούσε η υπόσχεση του Θεού . Ο νόμος δόθηκε με τη μεσολάβηση αγγέλων με το χέρι ενός μεσίτη .
48003020	Ο μεσίτης , όμως , είναι περιττός όταν υπάρχει ένα μόνο πρόσωπο · και το ένα αυτό πρόσωπο είναι ο Θεός .
48003021	Είναι , λοιπόν , αντίθετος ο νόμος προς τις υποσχέσεις του Θεού ; Καθόλου ! Πάντως , αν ο νόμος που δόθηκε στους ανθρώπους είχε τη δύναμη να δίνει ζωή , η σωτηρία θα προερχόταν πραγματικά από το νόμο .
48003022	Η Γραφή όμως διακηρύττει πως όλοι οι άνθρωποι είναι υπόδουλοι στην αμαρτία . Αυτό σημαίνει πως η υπόσχεση για σωτηρία δόθηκε σ ’ όσους πιστεύουν στον Ιησού Χριστό .
48003023	Πραγματικά , πριν έρθει ο Χριστός , μας φρουρούσε ο νόμος . Ήμασταν φυλακισμένοι , ώσπου να φανερωθεί ο μελλοντικός σωτήρας μας .
48003024	Ο νόμος , λοιπόν , ήταν σκληρός παιδονόμος για μας , ώσπου εμφανίστηκε ο Χριστός , οπότε η πίστη μας σ ’ αυτόν μας χάρισε τη σωτηρία .
48003025	Τώρα όμως που ήρθε ο Χριστός , δεν είμαστε πια υπόδουλοι στο νόμο .
48003026	Είστε , λοιπόν , όλοι παιδιά του Θεού , αφού πιστεύετε στον Ιησού Χριστό .
48003027	Κι αυτό , γιατί όσοι βαφτιστήκατε στο όνομα του Χριστού , έχετε ντυθεί το Χριστό .
48003028	Δεν υπάρχει πια Ιουδαίος και ειδωλολάτρης , δεν υπάρχει δούλος και ελεύθερος , δεν υπάρχει άντρας και γυναίκα · όλοι σας είστε ένας , χάρη στον Ιησού Χριστό .
48003029	Κι αφού ανήκετε στο Χριστό , είστε απόγονοι του Αβραάμ και κληρονόμοι της ζωής , όπως την υποσχέθηκε ο Θεός .
48004001	Να τι θέλω να πω : Όσον καιρό ο κληρονόμος είναι ανήλικος , δε διαφέρει σε τίποτε από ένα δούλο . Είναι βέβαια ιδιοκτήτης των πάντων ,
48004002	εξαρτάται όμως από επιτρόπους και διαχειριστές , ως την προθεσμία που καθόρισε ο πατέρας .
48004003	Έτσι κι εμείς , όταν ήμασταν ανήλικοι , ήμασταν υπόδουλοι στα στοιχεία του κόσμου .
48004004	Όταν όμως έφτασε η ώρα που είχε καθορίσει ο Θεός , απέστειλε τον Υιό του . Γεννήθηκε από μια γυναίκα και υποτάχτηκε στο νόμο ,
48004005	για να εξαγοράσει αυτούς που ήταν υπόδουλοι στο νόμο , για να γίνουμε παιδιά του Θεού .
48004006	Κι επειδή πραγματικά είστε παιδιά του , ο Θεός απέστειλε το Πνεύμα του Υιού του στις καρδιές μας , και αυτό φωνάζει : « Αββά , Πατέρα μου ! »
48004007	Συνεπώς , δεν είσαι πια δούλος , αλλά παιδί του Θεού . Και ως παιδί του που είσαι , θα γίνεις κληρονόμος του δια του Χριστού .
48004008	Παλιότερα , βέβαια , δε γνωρίζατε το Θεό , και είχατε υποδουλωθεί σε είδωλα , σε ψεύτικες θεότητες .
48004009	Τώρα όμως που γνωρίσατε το Θεό , ή σωστότερα τώρα που σας γνώρισε ο Θεός , γιατί ξαναγυρίζετε στα ασθενικά και ανίσχυρα στοιχεία ; Γιατί θέλετε να υποδουλωθείτε πάλι σ ’ αυτά ;
48004010	Γιατί δίνετε ξεχωριστή σημασία σ ’ ορισμένες μέρες , μήνες , εποχές και χρόνια ;
48004011	Φοβάμαι πως μάταια κοπίασα για σας .
48004012	Σας παρακαλώ , αδερφοί μου , γίνετε σαν κι εμένα , γιατί κι εγώ κάποτε ήμουν σαν εσάς . Ποτέ ως τώρα δε μου δώσατε αφορμή για παράπονα .
48004013	Θυμάστε πώς πρωτοκήρυξα στον τόπο σας : αναγκάστηκα από μια αρρώστια να μείνω κοντά σας .
48004014	Δεν έγινε όμως αφορμή αυτή η σωματική μου δοκιμασία να με περιφρονήσετε ή να με σιχαθείτε . Αντίθετα , με δεχτήκατε σαν άγγελο Θεού , σαν τον ίδιο τον Ιησού Χριστό .
48004015	Πού είναι όμως τώρα εκείνος ο ενθουσιασμός σας ; Μπορώ να το βεβαιώσω πως τότε , αν μπορούσατε , θα βγάζατε και τα μάτια σας να μου τα δώσετε .
48004016	Δηλαδή τώρα έγινα εχθρός σας , επειδή σας λέω την αλήθεια ;
48004017	Οι ταραξίες δείχνουν ζήλο για σας , όχι όμως με καλό σκοπό : θέλουν να σας απομακρύνουν από μένα , για να προσκολληθείτε σ ’ αυτούς .
48004018	Καλό όμως θα ήταν να δείχνετε το ζήλο σας για το καλό πάντοτε , κι όχι μόνο όταν είμαι κοντά σας .
48004019	Παιδιά μου , για σας πάλι περνώ τους πόνους της γέννας , ώσπου να διαμορφωθεί μέσα σας ο Χριστός .
48004020	Πολύ θα ’ θελα τώρα να ήμουν κοντά σας και ν ’ αλλάξω τον τόνο μου , γιατί μ ’ έχετε φέρει σε δύσκολη θέση .
48004021	Για πέστε μου , εσείς που θέλετε να ζείτε υπόδουλοι στο νόμο , δεν ακούτε τι διακηρύττει ο ίδιος ο νόμος ;
48004022	Λέει δηλαδή η Γραφή πως ο Αβραάμ απέκτησε δύο γιους , έναν από τη δούλη κι έναν από την ελεύθερη γυναίκα του .
48004023	Ο γιος της δούλης όμως γεννήθηκε σύμφωνα με τους φυσικούς νόμους , ενώ ο γιος της ελεύθερης σύμφωνα με την υπόσχεση του Θεού .
48004024	Αυτά πρέπει να τα καταλάβουμε σαν μια εικόνα . Οι γυναίκες δηλαδή είναι οι δύο διαθήκες : η μία στο όρος Σινά , που γεννάει δούλους , κι αυτή είναι η Άγαρ .
48004025	Η Άγαρ συμβολίζει το όρος Σινά στην Αραβία , κι αντιστοιχεί στην τωρινή Ιερουσαλήμ , που πραγματικά είναι υπόδουλη , αυτή και τα παιδιά της .
48004026	Αντίθετα , η ουράνια Ιερουσαλήμ είναι ελεύθερη , κι αυτή είναι η μητέρα όλων μας .
48004027	Λέει σχετικά η Γραφή : Να χαίρεσαι , στείρα , εσύ που δε γεννάς ! Φώναξε και κράξε με χαρά , εσύ που δεν κοιλοπονάς ! Γιατί είναι περισσότερα της διωγμένης τα παιδιά παρά εκείνης που έχει τον άντρα .
48004028	Εμείς , αδερφοί μου , είμαστε παιδιά της υποσχέσεως του Θεού , όπως ο Ισαάκ .
48004029	Όπως όμως τότε ο γεννημένος σύμφωνα με τη φυσική τάξη καταδίωκε τον γεννημένο σύμφωνα με την πνευματική τάξη , έτσι γίνεται και τώρα .
48004030	Αλλά τι λέει η Γραφή ; Διώξε τη δούλη και το γιο της , γιατί δε θα γίνει κληρονόμος ο γιος της δούλης μαζί με το γιο της ελεύθερης .
48004031	Δεν είμαστε , λοιπόν , αδερφοί μου , παιδιά δούλης , αλλά της ελεύθερης γυναίκας .
48005001	Ο Χριστός μάς απελευθέρωσε για να είμαστε ελεύθεροι . Παραμένετε , λοιπόν , σταθεροί στην ελευθερία και μην ξαναμπαίνετε κάτω από ζυγό δουλείας .
48005002	Ακούστε με , εγώ ο Παύλος σας το λέω : Αν περιτέμνεστε , ο Χριστός δε θα σας ωφελήσει σε τίποτε .
48005003	Επίσης θυμίζω σ ’ όποιον θέλει να περιτμηθεί , πως έχει υποχρέωση να τηρεί όλον το νόμο .
48005004	Όσοι όμως από σας ψάχνετε να βρείτε τη σωτηρία στο νόμο δεν ανήκετε πια στο Χριστό · έχετε φύγει από τη χάρη του Θεού .
48005005	Όσο για μας , εμείς με την πίστη που μας δίνει το Πνεύμα έχουμε στραμμένη την ελπίδα μας στην ευσπλαχνία του Θεού , που θα μας δικαιώσει την ημέρα της κρίσεως .
48005006	Άλλωστε εκεί που κυριαρχεί ο Ιησούς Χριστός δεν έχει καμιά σημασία ούτε αν κάνεις περιτομή ούτε αν δεν κάνεις · σημασία έχει η πίστη στο Χριστό , η οποία εκδηλώνεται έμπρακτα με αγάπη .
48005007	Πηγαίνατε καλά . Ποιος σας έκοψε την ορμή και δεν πιστεύετε πια στην αλήθεια ;
48005008	Όσα σας είπαν για να σας μεταπείσουν δεν προέρχονται από το Θεό , που σας προσκαλεί .
48005009	Είναι αρκετό λίγο προζύμι , για να φουσκώσει όλο το ζυμάρι .
48005010	Εγώ βέβαια σας έχω εμπιστοσύνη . Ο Κύριος θα σας βοηθήσει να μην παρασυρθείτε . Όσο γι ’ αυτόν που σας αναστατώνει , το κρίμα πάνω του , όποιος κι αν είναι .
48005011	Κι όσο για μένα αδερφοί μου , γιατί με καταδιώκουν , αν εξακολουθώ να κηρύττω την αναγκαιότητα της περιτομής , όπως με κατηγορούν ; Αν ήταν έτσι , το κήρυγμα για το σταυρό θα είχε πάψει να είναι σκάνδαλο .
48005012	Να πάνε να ευνουχιστούν όσοι σας αναστατώνουν με τέτοια πράγματα !
48005013	Ο Θεός , λοιπόν , αδερφοί μου , σας κάλεσε για να ζήσετε ελεύθεροι . Μόνο να μη γίνει η ελευθερία αφορμή για αμαρτωλή διαγωγή , αλλά με αγάπη να υπηρετείτε ο ένας τον άλλο .
48005014	Άλλωστε όλος ο νόμος συνοψίζεται σε μια φράση : Στο ν ’ αγαπήσεις τον πλησίον σου σαν τον εαυτό σου .
48005015	Αν όμως δαγκάνετε και τρώτε ο ένας τον άλλον , προσέξτε μήπως αλληλοεξοντωθείτε .
48005016	Θέλω ακόμα να σας πω και τούτο : Να καθορίζει το Πνεύμα τη διαγωγή σας και τότε δε θ ’ ακολουθείτε τις αμαρτωλές επιθυμίες σας .
48005017	Γιατί οι αμαρτωλές επιθυμίες είναι αντίθετες με το Πνεύμα , και φυσικά το Πνεύμα αντίθετο με τις αμαρτωλές επιθυμίες . Αυτά τα δύο αντιμάχονται το ένα το άλλο , και γι ’ αυτό άλλωστε δεν κάνετε αυτά που θα θέλατε να κάνετε .
48005018	Αν έχετε το Πνεύμα για οδηγό , δεν είστε υπόδουλοι στο νόμο .
48005019	Είναι ολοφάνερο ποια είναι τα αμαρτωλά έργα : Είναι η μοιχεία , η πορνεία , η ηθική ακαθαρσία , η αισχρότητα ,
48005020	η ειδωλολατρία , η μαγεία , οι έχθρες , οι φιλονικίες , οι ζήλιες , οι θυμοί , οι διαπληκτισμοί , οι διχόνοιες , τα σχίσματα ,
48005021	οι φθόνοι , οι φόνοι , οι μέθες , οι ασωτίες και τα παρόμοια . Σας προειδοποιώ , όπως σας προειδοποίησα κι άλλοτε : όσοι κάνουν τέτοια πράγματα δεν θα κληρονομήσουν τη βασιλεία του Θεού .
48005022	Αντίθετα , ο καρπός του Αγίου Πνεύματος είναι η αγάπη , η χαρά , η ειρήνη , η μακροθυμία , η καλοσύνη , η αγαθότητα , η πίστη ,
48005023	η πραότητα , η εγκράτεια . Τίποτε απ ’ αυτά δεν καταδικάζει ο νόμος .
48005024	Άλλωστε όσοι είναι του Χριστού έχουν σταυρώσει τον αμαρτωλό εαυτό τους μαζί με τα πάθη και τις επιθυμίες του .
48005025	Αφού , λοιπόν , ζούμε με τη δύναμη του Πνεύματος , πρέπει ν ’ ακολουθούμε το Πνεύμα .
48005026	Ας μη γινόμαστε ματαιόδοξοι , ας μην προκαλούμε κι ας μη φθονούμε ο ένας τον άλλο .
48006001	Αν κάποιος , αδερφοί μου , βρεθεί να κάνει κάποιο παράπτωμα , εσείς που έχετε το Πνεύμα του Θεού να τον διορθώνετε με πραότητα . Προσέχετε μόνο να μην παρασυρθείτε κι εσείς από τον πειρασμό .
48006002	Να σηκώνετε ο ένας το φορτίο του άλλου , κι έτσι θα εφαρμόσετε πλήρως το νόμο του Χριστού .
48006003	Όποιος φαντάζεται πως είναι κάτι , ενώ δεν είναι τίποτε , εξαπατά τον εαυτό του .
48006004	Γι ’ αυτό , ας εξετάζει καθένας τα έργα του , και τότε , αν καυχηθεί , θα το κάνει μόνο για τον εαυτό του κι όχι σε σύγκριση με τους άλλους .
48006005	Άλλωστε καθένας για τις δικές του πράξεις θα δώσει λόγο στο Θεό .
48006006	Αυτός που διδάσκεται το λόγο του Θεού ας δίνει απ ’ όλα τα υλικά αγαθά του σ ’ αυτόν που τον διδάσκει .
48006007	Μην έχετε ψευδαισθήσεις , ο Θεός δεν εμπαίζεται . Ό , τι σπέρνει ο άνθρωπος , αυτό θα θερίσει .
48006008	Έτσι , όποιος σπέρνει στον αγρό των αμαρτωλών επιθυμιών του , θα θερίσει από εκεί ως καρπό την καταστροφή . Όποιος όμως σπέρνει στον αγρό του Πνεύματος , αυτός θα θερίσει ως καρπό του Πνεύματος την αιώνια ζωή .
48006009	Κι όταν κάνουμε το καλό , ας μην αποκάμουμε . Γιατί , αν αντέξουμε ως το τέλος , θα θερίσουμε τον καρπό στον κατάλληλο καιρό .
48006010	Όσο έχουμε , λοιπόν , ακόμα την ευκαιρία , ας κάνουμε το καλό σε όλους , και κυρίως σ ’ αυτούς που έχουν την ίδια πίστη μ ’ εμάς .
48006011	Προσέξτε μέ πόσο μεγάλα γράμματα σας γράφω τώρα με το ίδιο μου το χέρι .
48006012	Όσοι θέλουν ν ’ αποκτήσουν καλή φήμη στους ανθρώπους , αυτοί σας υποχρεώνουν να περιτέμνεστε με μόνο στόχο να μην καταδιώκονται από τους Ιουδαίους εξαιτίας του σταυρού του Χριστού .
48006013	Άλλωστε ούτε κι αυτοί που επιμένουν στην περιτομή τηρούν το νόμο . Απλώς θέλουν να περιτέμνεστε εσείς , για να καυχηθούν ότι σας κατάφεραν να το κάνετε .
48006014	Όσο για μένα , δεν θέλω άλλη αφορμή για καύχηση εκτός από το σταυρό του Κυρίου μας Ιησού Χριστού , το σταυρό που πάνω του ο κόσμος πέθανε για μένα κι εγώ για τον κόσμο .
48006015	Για όσους ανήκουν στον Ιησού Χριστό δεν έχει καμιά σημασία ούτε το να κάνεις περιτομή ούτε το να μην κάνεις , αλλά όλοι είναι νέα δημιουργήματα του Θεού .
48006016	Όσοι ακολουθούν αυτή την αρχή , θα έχουν την ειρήνη και το έλεος του Θεού μαζί τους , αυτοί και όλος ο λαός του Θεού .
48006017	Στο εξής κανένας ας μη μου δημιουργεί προβλήματα . Αρκετά έχω πάθει για τον Ιησού , όπως δείχνουν τα σημάδια στο σώμα μου .
48006018	Η χάρη του Κυρίου μας Ιησού Χριστού εύχομαι να είναι μαζί σας , αδερφοί μου . Αμήν .
49001001	Ο Παύλος , απόστολος του Ιησού Χριστού , σύμφωνα με το θέλημα του Θεού , Προς τους χριστιανούς που ζουν στην Έφεσο και τους ενώνει η πίστη στον Ιησού Χριστό .
49001002	Εύχομαι ο Θεός Πατέρας μας και ο Κύριος Ιησούς Χριστός να σας δίνουν τη χάρη και την ειρήνη .
49001003	Ευλογημένος να είναι ο Θεός , ο Πατέρας του Κυρίου μας Ιησού Χριστού , που μέσω του Χριστού μάς δώρισε πλούσιες τις ευλογίες του , πνευματικές και ουράνιες .
49001004	Μας διάλεξε πριν θεμελιώσει τον κόσμο , να γίνουμε δικοί του δια του Χριστού , αψεγάδιαστοι στην τελική του κρίση .
49001005	Μας προόρισε με την αγάπη του να γίνουμε παιδιά του δια του Ιησού Χριστού , σύμφωνα με το καλόβουλο για μας θέλημά του ,
49001006	ώστε να τον υμνούμε για την πλούσια χάρη του , που μας δώρισε δια του αγαπημένου του Υιού .
49001007	Μας λύτρωσε με το αίμα του Χριστού , συγχώρησε τις αμαρτίες μας με την πλούσια χάρη
49001008	που μας τη σκόρπισε περίσσια , μαζί με κάθε λογής φρόνηση και γνώση .
49001009	Μας έκανε γνωστό το μυστήριο του θελήματός του , που με αγαθότητα προσχεδίασε να πραγματοποιήσει με το έργο του Χριστού στην καθορισμένη στιγμή , δηλαδή να τα ενώσει όλα , ουράνια κι επίγεια , στο πρόσωπο του Χριστού .
49001010	
49001011	Δια του Χριστού αποκτήσαμε μερίδιο στην κληρονομία του Θεού , γιατί αυτό ήταν απαρχής το σχέδιό του , σύμφωνα με το οποίο πραγματοποίησε το θέλημά του .
49001012	Για να είμαστε εκείνοι που υμνούμε τη δόξα του Θεού , εμείς που από πριν έχουμε στηρίξει την ελπίδα μας στο Χριστό .
49001013	Έτσι κι εσείς ακούσατε το λόγο της αλήθειας , το χαρμόσυνο μήνυμα που σας φέρνει τη σωτηρία . Κι αφού πιστέψατε στο Χριστό , σας σφράγισε ο Θεός με το Άγιο Πνεύμα που το είχε υποσχεθεί .
49001014	Κι είναι το Πνεύμα εγγύηση για την κληρονομιά μας , για το μελλοντικό λυτρωμό μας . Έτσι θα υμνείται και θα δοξάζεται το μεγαλείο του Θεού .
49001015	Γι ’ αυτό κι εγώ , αφότου πληροφορήθηκα την πίστη σας στον Κύριο Ιησού και την αγάπη σας για όλους τους χριστιανούς ,
49001016	δεν παύω να ευχαριστώ για σας το Θεό και να σας αναφέρω στις προσευχές μου .
49001017	Παρακαλώ το Θεό του Κυρίου μας Ιησού Χριστού , το μεγαλοδύναμο Πατέρα , να σας δίνει πνεύμα σοφίας , που θα σας αποκαλύψει πώς να τον γνωρίσετε ακόμη καλύτερα .
49001018	Τον παρακαλώ να φωτίζει τα μάτια της καρδιάς σας , για να βλέπετε πιο ξεκάθαρα ποια είναι τα μελλοντικά αγαθά για τα οποία σας κάλεσε , πόσο λαμπρή και πλούσια είναι η κληρονομία που έχει ετοιμάσει για τους δικούς του ,
49001019	και με πόσο υπερβολικά μεγάλη δύναμη ενεργεί σ ’ εμάς που πιστεύουμε .
49001020	Τη δύναμή του αυτή την έδειξε με το να αναστήσει το Χριστό από τους νεκρούς και να τον βάλει να καθίσει στα δεξιά του στον ουρανό ,
49001021	πάνω από κάθε αρχή και εξουσία και δύναμη και κυριότητα , πάνω από καθετί που ανήκει όχι μόνο στον τωρινό αλλά και στο μελλοντικό κόσμο .
49001022	Τα σύμπαντα τα υπέταξε στην εξουσία του , κι αυτόν τον ίδιο το Χριστό τον έδωσε στην εκκλησία ως υπέρτατο αρχηγό .
49001023	Η εκκλησία είναι το σώμα του Χριστού , είναι η πληρότητα εκείνου ο οποίος με την παρουσία του γεμίζει πλήρως τα πάντα .
49002001	Ήσασταν κι εσείς άλλοτε πνευματικά νεκροί εξαιτίας των παραπτωμάτων και των αμαρτιών σας .
49002002	Ζούσατε τότε σύμφωνα με τις απαιτήσεις αυτού εδώ του κόσμου , υπακούοντας στον άρχοντα των πονηρών δυνάμεων που βρίσκονται ανάμεσα σε ουρανό και γη , στο σατανικό πνεύμα που εξακολουθεί να εξουσιάζει όσους δεν υπακούν στο Θεό .
49002003	Έτσι , σαν κι αυτούς , ζήσαμε κάποτε κι εμείς όλοι : ήμασταν δούλοι στις επιθυμίες μας και κάναμε ό , τι ήθελε το αμαρτωλό εγώ μας . Η αμαρτωλή μας φύση μας οδηγούσε , όπως και τους υπόλοιπους ανθρώπους , σε πράξεις που προκαλούσαν την οργή του Θεού .
49002004	Ο Θεός όμως μας αγάπησε , γιατί είναι πλούσιος σε έλεος κι έχει απέραντη αγάπη .
49002005	Κι ενώ ήμασταν πνευματικά νεκροί εξαιτίας των παραπτωμάτων μας , μας ξανάδωσε ζωή μαζί με το Χριστό . Με τη χάρη του Θεού έχετε σωθεί .
49002006	Μας ανέστησε μαζί με τον Ιησού Χριστό και μας έβαλε να καθίσουμε μαζί μ ’ αυτόν στα ουράνια .
49002007	Έτσι , με την αγάπη που μας έδειξε δια του Ιησού Χριστού , φανερώνει στις μελλοντικές γενιές πόσο υπερβολικά γενναιόδωρη είναι η χάρη του .
49002008	Πραγματικά , με τη χάρη του σωθήκαμε δια της πίστεως . Κι αυτό δεν είναι δικό σας κατόρθωμα αλλά δώρο Θεού .
49002009	Δε σωθήκατε με τα δικά σας έργα κι έτσι κανείς δεν μπορεί να καυχηθεί γι ’ αυτό .
49002010	Είμαστε δημιούργημα του Θεού , ο οποίος δια του Ιησού Χριστού μάς έκανε καινούριους ανθρώπους , για να μπορούμε να κάνουμε καλά έργα , που τα προετοίμασε ο Θεός , για να είναι μ ’ αυτά γεμάτη η ζωή μας .
49002011	Κι εσείς οι εθνικοί — οι Ιουδαίοι σας ονομάζουν « απερίτμητους » , όπως ονομάζουν τον εαυτό τους « περιτμημένο » από το σημάδι που γίνεται στο σώμα τους με ανθρώπινο χέρι –
49002012	μην ξεχνάτε ότι εκείνα τα χρόνια ζούσατε χωρίς Χριστό · ήσασταν αποκλεισμένοι από την κοινότητα του λαού του Θεού κι από τις υποσχέσεις που έδωσε ο Θεός · ζούσατε στον κόσμο χωρίς ελπίδα και χωρίς Θεό .
49002013	Τώρα όμως , με το έργο του Ιησού Χριστού , εσείς , που τότε ήσασταν μακριά από το Θεό , έχετε έρθει κοντά του · σας έφερε κοντά του η σταυρική θυσία του Χριστού .
49002014	Αυτός πραγματικά είναι για μας η ειρήνη . Αυτός έκανε τους δύο αντιμαχόμενους κόσμους ένα λαό και γκρέμισε με το σταυρικό του θάνατο ό , τι σαν τείχος τούς χώριζε και προκαλούσε έχθρα μεταξύ τους .
49002015	Κατήργησε δηλαδή τον ιουδαϊκό νόμο των εντολών και των διατάξεων , για να δημιουργήσει με το έργο του από τα δύο εχθρικά μέρη , από τους Ιουδαίους και τους εθνικούς , μία νέα ανθρωπότητα , φέρνοντας την ειρήνη .
49002016	Κι αφού θανάτωσε με το σταυρό του την έχθρα , ένωσε τους δύο πρώην εχθρούς σε ένα σώμα και τους συμφιλίωσε με το Θεό .
49002017	Έτσι , ο Χριστός ήρθε κι έφερε το χαρμόσυνο μήνυμα της ειρήνης σ ’ εσάς τους εθνικούς , που ήσασταν μακριά από το Θεό , και σ ’ εσάς τους Ιουδαίους , που ήσασταν κοντά του .
49002018	Πραγματικά , δια του Χριστού μπορούμε μ ’ ένα πνεύμα και οι δύο , εθνικοί και Ιουδαίοι , να πλησιάσουμε τον Πατέρα .
49002019	Δεν είστε , λοιπόν , πια ξένοι και χωρίς δικαιώματα , αλλά ανήκετε στο λαό του Θεού , στην οικογένεια του Θεού .
49002020	Προστεθήκατε κι εσείς στο οικοδόμημα που έχει θεμέλιο τους αποστόλους και τους προφήτες , κι ακρογωνιαίο λίθο αυτόν τον ίδιο το Χριστό .
49002021	Μ ’ αυτόν ολόκληρο το οικοδόμημα δένεται και μεγαλώνει , ώστε να γίνει ναός άγιος για τον Κύριο .
49002022	Ο Κύριος οικοδομεί κι εσάς μαζί με τους άλλους , για να γίνετε πνευματική κατοικία του Θεού .
49003001	Γι ’ αυτό προσεύχομαι στο Θεό κι εγώ , ο Παύλος , ο φυλακισμένος του Ιησού Χριστού , για σας τους εθνικούς .
49003002	Θα έχετε ακούσει βέβαια , για τη χάρη που μου έδωσε ο Θεός σύμφωνα με το σχέδιό του να κηρύξω σ ’ εσάς
49003003	το λυτρωτικό του μήνυμα , που μου το φανέρωσε με αποκάλυψη . Σας έγραψα ήδη πιο πάνω λίγα λόγια ,
49003004	που διαβάζοντάς τα μπορείτε να καταλάβετε πόσο βαθιά έχω γνωρίσει το μυστήριο του Χριστού .
49003005	Αυτό το μυστήριο δεν το είχε φανερώσει ο Θεός προηγουμένως στους ανθρώπους · το αποκάλυψε τώρα με το Άγιο Πνεύμα του στους άγιους αποστόλους και προφήτες του .
49003006	Το μυστήριο αυτό είναι ότι με το έργο του Ιησού Χριστού και οι εθνικοί λαμβάνουν μέρος στην κληρονομία μαζί με τους Ιουδαίους , αποτελούν μέλη του ίδιου σώματος του Χριστού και μετέχουν στις υποσχέσεις του Θεού .
49003007	Αυτό το ευαγγέλιο διακονώ κι εγώ με τη χάρη που μου δώρισε ο Θεός , δείχνοντας έτσι τη μεγάλη του δύναμη .
49003008	Σ ’ εμένα , τον πιο ασήμαντο απ ’ όλους τους χριστιανούς , έδωσε ο Θεός αυτή τη χάρη , να κηρύξω στους εθνικούς τον ανεξερεύνητο πλούτο του Χριστού
49003009	και να κάνω σ ’ όλους φανερό πώς πραγματοποιείται αυτό το μυστήριο που ήταν κρυμμένο απαρχής στο Θεό , ο οποίος δημιούργησε τα πάντα δια του Ιησού Χριστού .
49003010	Έτσι τώρα , με την ύπαρξη της εκκλησίας , φανερώνεται στις αρχές και στις εξουσίες που βρίσκονται στα επουράνια , η πολύπλευρη σοφία του Θεού ,
49003011	σύμφωνα με το προαιώνιο σχέδιό του , που πραγματοποιήθηκε με τον Ιησού Χριστό , τον Κύριό μας .
49003012	Επειδή πιστεύουμε στο Χριστό , μπορούμε με απόλυτη εμπιστοσύνη να πλησιάζουμε το Θεό και να απευθυνόμαστε σ ’ αυτόν .
49003013	Σας παρακαλώ , λοιπόν , να μην αποθαρρύνεστε για τις θλίψεις που υποφέρω για χάρη σας · να είστε περήφανοι γι ’ αυτές .
49003014	Γι ’ αυτό γονατίζω μπροστά στον Πατέρα του Κυρίου μας Ιησού Χριστού ,
49003015	που δίνει ζωή και ύπαρξη σ ’ όλα τα όντα , ουράνια και επίγεια .
49003016	Παρακαλώ το Θεό να ενισχύει πλουσιοπάροχα και δυναμικά με το Πνεύμα του τον εσωτερικό σας άνθρωπο ,
49003017	να κατοικήσει ο Χριστός στις καρδιές σας με την πίστη ,
49003018	και να είστε ριζωμένοι και θεμελιωμένοι στην αγάπη . Έτσι , θα μπορέσετε μαζί με ολόκληρο το λαό του Θεού να συλλάβετε ποιο είναι το πλάτος και το μήκος , το βάθος και το ύψος του μυστηρίου της σωτηρίας ,
49003019	και να γνωρίσετε την αγάπη του Χριστού , που ξεπερνάει κάθε ανθρώπινη γνώση . Έτσι θα γεμίσει η ζωή σας με την πλούσια χάρη του Θεού .
49003020	Ο Θεός έχει τη δύναμη να κάνει απείρως περισσότερα απ ’ όσα ζητάμε ή σκεφτόμαστε , καθώς η δύναμή του ενεργεί σ ’ εμάς .
49003021	Ας είναι δοξασμένος παντοτινά μέσα στην εκκλησία και δια του Ιησού Χριστού . Αμήν .
49004001	Σας παρακαλώ , λοιπόν , εγώ που είμαι φυλακισμένος για τον Κύριο , να ζείτε με τρόπο αντάξιο εκείνου που σας κάλεσε στη νέα ζωή .
49004002	Να ζείτε με ταπείνωση , πραότητα και υπομονή · να ανέχεστε με αγάπη ο ένας τον άλλο
49004003	και να προσπαθείτε να διατηρείτε , με την ειρήνη που σας συνδέει μεταξύ σας , την ενότητα που δίνει το Πνεύμα του Θεού .
49004004	Ένα σώμα αποτελείτε όλοι κι ένα πνεύμα σάς ενώνει , όπως και μία είναι η ελπίδα σας για την οποία σας κάλεσε ο Θεός .
49004005	Ένας Κύριος υπάρχει , μία πίστη , ένα βάπτισμα .
49004006	Ένας Θεός και Πατέρας όλων , που κυριαρχεί σε όλους , ενεργεί μέσα απ ’ όλους και κατοικεί σε όλους σας .
49004007	Στον καθένα μας όμως έχει δοθεί κάποιο ιδιαίτερο χάρισμα , σύμφωνα με το μέτρο που δωρίζει ο Χριστός .
49004008	Γι ’ αυτό λέει η Γραφή : Ανέβηκε ψηλά , πήρε μαζί του αιχμαλώτους , έδωσε δώρα στους ανθρώπους .
49004009	Το ανέβηκε όμως , τι άλλο σημαίνει παρά πως προηγουμένως είχε κατέβει εδώ κάτω στη γη ;
49004010	Αυτός που κατέβηκε είναι ο ίδιος που ανέβηκε πάνω απ ’ όλους τους ουρανούς , για να γεμίσει με την παρουσία του το σύμπαν .
49004011	Αυτός , λοιπόν , σε άλλους έδωσε το χάρισμα του αποστόλου , σε άλλους του προφήτη , σε άλλους του ευαγγελιστή και σ ’ άλλους του ποιμένα και δασκάλου ,
49004012	για να καταρτίζουν τους πιστούς για το έργο της διακονίας , ώστε να οικοδομείται το σώμα του Χριστού .
49004013	Έτσι θα καταλήξουμε όλοι στην ενότητα που δίνει η πίστη και η βαθιά γνώση του Υιού του Θεού , θα γίνουμε ώριμοι και θα φτάσουμε στην τελειότητα που μέτρο της είναι ο Χριστός .
49004014	Δε θα είμαστε πια νήπια , δε θα κλυδωνιζόμαστε και δε θα μας πηγαίνει πέρα δώθε ο άνεμος της κάθε διδασκαλίας , η ανθρώπινη δολιότητα και τα τεχνάσματα που μηχανεύεται η απάτη .
49004015	Αντίθετα , έχοντας την αληθινή πίστη και την αγάπη , ας φτάσουμε σε όλα μας αυτόν που είναι η κεφαλή , δηλαδή το Χριστό .
49004016	Αυτός συναρμολογεί και συνδέει με αρθρώσεις ολόκληρο το σώμα · και κάθε μέλος , κατά το μέτρο του χαρίσματος που του χορηγήθηκε , συμβάλλει στην αύξηση του σώματος και στην οικοδομή του με αγάπη .
49004017	Τούτο σας λέω και το τονίζω , στο όνομα του Κυρίου : να μη ζείτε πια όπως ζουν οι ειδωλολάτρες , που ακολουθούν τους μάταιους διαλογισμούς τους .
49004018	Το μυαλό τους είναι σκοτισμένο και έχουν αποξενωθεί από τη ζωή που δίνει ο Θεός , γιατί έχουν άγνοια , κι η καρδιά τους έχει πορωθεί .
49004019	Είναι αναίσθητοι , ασελγούν αδιάντροπα , και εκτελούν χωρίς φραγμό βρώμικες πράξεις .
49004020	Εσείς , αντίθετα , δεν διδαχθήκατε έναν τέτοιο Χριστό ,
49004021	αφού ασφαλώς ακούσατε γι ’ αυτόν και διδαχθήκατε αυτό που είναι η χριστιανική αλήθεια :
49004022	Να πετάξετε από πάνω σας τον παλιό εαυτό σας , που σας συνδέει με την προηγούμενη ζωή σας και που φθείρεται με τις απατηλές επιθυμίες του .
49004023	Να ανανεωθείτε σ ’ όλο το πνευματικό σας βάθος .
49004024	Να ντυθείτε τον καινούριο άνθρωπο , που ο Θεός κατά το σχέδιό του τον έχει πλάσει για να ζει με δικαιοσύνη και αγιότητα που προέρχονται από την αλήθεια .
49004025	Πετάξτε από πάνω σας το ψέμα και ο καθένας ας λέει την αλήθεια στο διπλανό του , γιατί είμαστε μέλη του ίδιου σώματος .
49004026	Όταν οργίζεστε , μη φτάνετε ως την αμαρτία · η δύση του ήλιου ας μη σας βρίσκει ακόμα οργισμένους .
49004027	Μη δίνετε με τη συμπεριφορά σας χώρο να δρα ο διάβολος .
49004028	Όποιος έκλεβε ας μην κλέβει πια , αλλά ας εργάζεται τίμια με τα δικά του χέρια , για να μπορεί να δίνει και σ ’ όποιον έχει ανάγκη .
49004029	Κανένας βλαβερός λόγος ας μη βγαίνει από το στόμα σας παρά μόνο ωφέλιμος , που να μπορεί να οικοδομήσει , όταν χρειάζεται , και να κάνει καλό σ ’ αυτούς που τον ακούνε .
49004030	Μη λυπείτε με τη συμπεριφορά σας το Πνεύμα το Άγιο του Θεού , το οποίο αποτελεί τη σφραγίδα του Θεού πάνω σας , εγγύηση ότι θα έρθει η ημέρα της τελικής απολύτρωσης .
49004031	Διώξτε μακριά σας κάθε δυσαρέσκεια , θυμό , οργή , κραυγή , κατηγόρια , καθώς και κάθε άλλη κακότητα .
49004032	Να φέρεστε μεταξύ σας με καλοσύνη κι ευσπλαχνία , και να συγχωρείτε ο ένας τον άλλο , όπως κι ο Θεός συγχώρησε κι εμάς δια του Χριστού .
49005001	Μιμηθείτε λοιπόν το Θεό , αφού είστε αγαπητά του παιδιά ·
49005002	να συμπεριφέρεστε με αγάπη κατά το πρότυπο του Χριστού , που μας αγάπησε κι έδωσε τη ζωή του για μας , προσφορά και θυσία που τη δέχεται ευχάριστα ο Θεός .
49005003	Αφού ανήκετε στο Θεό , δεν πρέπει ούτε καν λόγος να γίνεται μεταξύ σας για ακολασία και κάθε είδους ηθική ακαθαρσία και πλεονεξία .
49005004	Επίσης δεν σας ταιριάζει η αισχρότητα , τα ανόητα λόγια και τα βρώμικα αστεία · αυτό που σας ταιριάζει είναι λόγια ευγνωμοσύνης προς το Θεό .
49005005	Γιατί , να το ξέρετε καλά , κανένας απ ’ όσους επιδίδονται στην ακολασία , στην ανηθικότητα , στην πλεονεξία — που ουσιαστικά είναι λατρεία των ειδώλων — δε θα έχει μερίδιο στη βασιλεία του Χριστού και του Θεού .
49005006	Μην αφήνετε κανέναν να σας εξαπατάει με απατηλά λόγια . Γιατί όλα αυτά φέρνουν την τιμωρία του Θεού πάνω σε όσους δεν τον υπακούν .
49005007	Μην έχετε , λοιπόν , τίποτε το κοινό μ ’ αυτούς .
49005008	Κάποτε ήσασταν στο σκοτάδι · τώρα όμως , που πιστεύετε στον Κύριο , είστε στο φως . Να ζείτε , λοιπόν , σαν άνθρωποι που ανήκουν στο φως .
49005009	Γιατί η ζωή εκείνων που οδηγούνται από το Άγιο Πνεύμα διακρίνεται για την αγαθότητα , τη δικαιοσύνη και την αλήθεια .
49005010	Να εξετάζετε τι αρέσει στον Κύριο .
49005011	Και να μη συμμετέχετε στα σκοτεινά κι ανώφελα έργα των άλλων , αλλά να τα ξεσκεπάζετε .
49005012	Γι ’ αυτά που κάνουν εκείνοι στα κρυφά , είναι ντροπή ακόμα και να μιλάμε .
49005013	Όταν όμως όλα αυτά έρχονται στο φως , αποκαλύπτεται η αληθινή τους φύση . Γιατί ό , τι φανερώνεται γίνεται κι αυτό φως .
49005014	Γι ’ αυτό λέει ένας ύμνος : « Ξύπνα εσύ που κοιμάσαι , αναστήσου από τους νεκρούς , και θα σε φωτίσει ο Χριστός » .
49005015	Προσέχετε , λοιπόν , καλά , πώς ζείτε · μη ζείτε ως ασύνετοι αλλά ως συνετοί .
49005016	Να χρησιμοποιείτε σωστά το χρόνο σας , γιατί ζούμε σε πονηρούς καιρούς .
49005017	Γι ’ αυτό μην είστε άφρονες , αλλά ν ’ αντιλαμβάνεστε τι θέλει ο Κύριος από σας .
49005018	Να μη μεθάτε με κρασί , που οδηγεί στην ασωτία , αλλά να γεμίζετε με το Πνεύμα του Θεού .
49005019	Να τραγουδάτε στις συνάξεις σας ψαλμούς και ύμνους και πνευματικές ωδές · να ψάλλετε με την καρδιά σας στον Κύριο .
49005020	Να ευχαριστείτε πάντοτε και για όλα το Θεό και Πατέρα στο όνομα του Κυρίου μας Ιησού Χριστού .
49005021	Να υποτάσσεστε ο ένας στον άλλο με φόβο Χριστού .
49005022	Οι γυναίκες να υποτάσσονται στους άντρες τους όπως στον Κύριο .
49005023	Γιατί ο άντρας είναι ο αρχηγός της γυναίκας , όπως κι ο Χριστός είναι ο αρχηγός της εκκλησίας . Ο Χριστός είναι και ο σωτήρας του σώματός του , δηλαδή της εκκλησίας .
49005024	Όπως όμως η εκκλησία υποτάσσεται στο Χριστό , έτσι και οι γυναίκες πρέπει σε όλα να υποτάσσονται στους άντρες τους .
49005025	Οι άντρες να αγαπάτε τις γυναίκες σας , όπως ο Χριστός αγάπησε την εκκλησία και πρόσφερε τη ζωή του γι ’ αυτήν .
49005026	Ήθελε έτσι να την εξαγιάσει , αφού την καθάρισε με το λουτρό του βαπτίσματος και με το λόγο ,
49005027	ώστε η εκκλησία να του ανήκει ως νύφη με όλη της τη λαμπρότητα , την καθαρότητα και αγιότητα , χωρίς ψεγάδι ή ελάττωμα ή κάτι παρόμοιο .
49005028	Το ίδιο και οι άντρες οφείλουν να αγαπούν τις γυναίκες τους , όπως αγαπούν το δικό τους το σώμα . Όποιος αγαπάει τη γυναίκα του αγαπάει τον εαυτό του .
49005029	Κανείς ποτέ δε μίσησε το ίδιο του το σώμα , αλλά αντίθετα το τρέφει και το φροντίζει · έτσι κάνει κι ο Κύριος για την εκκλησία ,
49005030	γιατί όλοι είμαστε μέλη του σώματός του από τη σάρκα του και τα οστά του .
49005031	Γι ’ αυτό — λέει η Γραφή — θα εγκαταλείψει ο άντρας τον πατέρα και τη μητέρα του , για να ζήσει μαζί με τη γυναίκα του · θα γίνουν οι δυο τους ένας άνθρωπος .
49005032	Σ ’ αυτά τα λόγια κρύβεται ένα μεγάλο μυστήριο , που εγώ σας λέω ότι αναφέρεται στη σχέση Χριστού και εκκλησίας .
49005033	Αλλά κι εσείς , ο καθένας ν ’ αγαπάει τη γυναίκα του όπως αγαπάει τον εαυτό του , και η γυναίκα να σέβεται τον άντρα της .
49006001	Εσείς , παιδιά , να υπακούτε στους γονείς σας , σύμφωνα με το θέλημα του Κυρίου · αυτό άλλωστε είναι το σωστό .
49006002	Τίμα τον πατέρα σου και τη μητέρα σου , αυτή είναι η μόνη εντολή που περιέχει υπόσχεση :
49006003	για να ευτυχήσεις και να ζήσεις πολλά χρόνια πάνω στη γη .
49006004	Κι εσείς , πατέρες , μη φέρνεστε στα παιδιά σας έτσι ώστε να εξοργίζονται , αλλά να τα ανατρέφετε δίνοντάς τους αγωγή και συμβουλές που εμπνέονται από την πίστη στον Κύριο .
49006005	Οι δούλοι να υπακούτε στους κατά κόσμο κυρίους σας με φόβο και τρόμο · να τους υπηρετείτε με ειλικρίνεια στην καρδιά , όπως θα κάνατε στο Χριστό .
49006006	Όχι μόνο για τα μάτια , για να είστε αρεστοί στους ανθρώπους , αλλά για να εκπληρώνετε ολόψυχα το θέλημα του Θεού , ως δούλοι του Χριστού .
49006007	Κάνετε καλόβουλα τη δουλειά σας , σαν να δουλεύετε για τον Κύριο και όχι για τους ανθρώπους .
49006008	Να ξέρετε καλά πως για το καλό που κάνει κανείς θα ανταμειφθεί από τον Κύριο , είτε είναι δούλος είτε είναι ελεύθερος .
49006009	Κι εσείς , οι κύριοι , παρόμοια να φέρεστε προς τους δούλους . Αφήστε κατά μέρος τις απειλές . Να ξέρετε καλά ότι ο δικός σας Κύριος είναι στους ουρανούς · και αυτός δεν κάνει διακρίσεις ανάμεσα σε πρόσωπα .
49006010	Τέλος , πάρτε δύναμη από την ένωσή σας με τον Κύριο κι από τη μεγάλη του ισχύ .
49006011	Ντυθείτε με την πανοπλία που δίνει ο Θεός , για να μπορέσετε ν ’ αντιμετωπίσετε τα τεχνάσματα του διαβόλου .
49006012	Γιατί δεν έχουμε να παλέψουμε με ανθρώπους αλλά με αρχές και εξουσίες , δηλαδή με τους κυρίαρχους του σκοτεινού τούτου κόσμου , τα πονηρά πνεύματα που βρίσκονται ανάμεσα στη γη και στον ουρανό .
49006013	Γι ’ αυτό φορέστε την πανοπλία του Θεού , ώστε να μπορέσετε να προβάλετε αντίσταση , όταν έρθει η ώρα της σατανικής επίθεσης . Λάβετε κάθε απαραίτητο μέτρο για να μείνετε ως το τέλος σταθεροί στις θέσεις σας .
49006014	Σταθείτε , λοιπόν , σε θέση μάχης · ζωστείτε την αλήθεια σαν ζώνη στη μέση σας · φορέστε σαν θώρακα τη δικαιοσύνη .
49006015	Για υποδήματα στα πόδια σας βάλτε την ετοιμότητα να διακηρύξετε το χαρούμενο άγγελμα της ειρήνης .
49006016	Εκτός απ ’ όλα αυτά , κρατάτε πάντα την πίστη σαν ασπίδα , πάνω στην οποία θα μπορέσετε να σβήσετε τα φλογισμένα βέλη του πονηρού .
49006017	Η σωτηρία ας είναι περικεφαλαία σας , και ο λόγος του Θεού η μάχαιρα που σας δίνει το Πνεύμα .
49006018	Προσεύχεστε συνεχώς και απευθύνετε τα αιτήματά σας σε κάθε περίσταση προς το Θεό , οδηγημένοι από το Άγιο Πνεύμα του . Να είστε άγρυπνοι και να μην παύετε να προσεύχεστε για όλο το λαό του Θεού .
49006019	Προσεύχεστε και για μένα , να μου δίνει ο Θεός τα κατάλληλα λόγια όταν ανοίγω το στόμα μου , ώστε άφοβα να διακηρύττω το μυστήριο του ευαγγελίου .
49006020	Αυτό το ευαγγέλιο διακονώ και τώρα που είμαι φυλακισμένος . Προσεύχεστε , λοιπόν , να μιλάω άφοβα γι ’ αυτό , σύμφωνα με την εντολή που μου δόθηκε .
49006021	Ο Τυχικός , ο αγαπητός αδερφός και πιστός βοηθός στο έργο του Κυρίου , θα σας πληροφορήσει για όλα όσα μου συμβαίνουν , ώστε να γνωρίζετε κι εσείς τα νέα μου .
49006022	Γι ’ αυτό ακριβώς σας τον στέλνω , για να μάθετε τα σχετικά μ ’ εμάς και να ενισχυθούν οι καρδιές σας .
49006023	Εύχομαι ο Θεός Πατέρας και ο Κύριος Ιησούς Χριστός να δίνουν στους αδερφούς χριστιανούς ειρήνη , αγάπη και πίστη .
49006024	Η χάρη του Θεού να βρίσκεται με όλους όσοι αγαπούν τον Κύριό μας τον Ιησού Χριστό με άφθαρτη αγάπη . Αμήν .
50001001	Ο Παύλος και ο Τιμόθεος , δούλοι του Ιησού Χριστού , Προς όλα τα μέλη του λαού του Θεού που πιστεύουν στον Ιησού Χριστό και ζουν στους Φιλίππους , και προς τους επισκόπους και τους διακόνους .
50001002	Ευχόμαστε ο Θεός Πατέρας μας και ο Κύριος Ιησούς Χριστός να σας δίνουν τη χάρη και την ειρήνη .
50001003	Ευχαριστώ το Θεό μου κάθε φορά που σας θυμάμαι ·
50001004	πάντοτε , σε κάθε προσευχή μου , με χαρά προσεύχομαι για όλους σας κι ευχαριστώ το Θεό
50001005	για τη συμμετοχή σας στο ευαγγέλιο από την πρώτη μέρα ως σήμερα .
50001006	Έχω την πεποίθηση πως ο Θεός που άρχισε αυτό το αγαθό έργο σ ’ εσάς , θα το ολοκληρώσει ως την ημέρα του ερχομού του Ιησού Χριστού .
50001007	Αυτή η σκέψη μου για όλους σας είναι δικαιολογημένη , αφού σας έχω μέσα στην καρδιά μου . Γιατί όλοι σας μετέχετε στη χάρη που μου δόθηκε , τόσο τώρα που είμαι φυλακισμένος , όσο κι όταν ελεύθερος με το κήρυγμά μου υπερασπίζομαι και βεβαιώνω την αλήθεια του ευαγγελίου .
50001008	Μάρτυράς μου είναι ο Θεός πόσο σας λαχταρώ όλους σας με την αγάπη του Ιησού Χριστού .
50001009	Η προσευχή μου είναι αυτή : Να μεγαλώνει η αγάπη σας όλο και περισσότερο και να συνοδεύεται από αληθινή γνώση και σωστή κρίση ,
50001010	για να διακρίνετε τι είναι καλό για σας . Έτσι θα είστε καθαροί και χωρίς κατηγόρια την ημέρα που θα μας κρίνει ο Χριστός ,
50001011	πλούσιοι σε καλά έργα που προέρχονται από την πίστη στον Ιησού Χριστό για να δοξάζεται και να υμνείται ο Θεός .
50001012	Θέλω να γνωρίζετε , αδερφοί μου , ότι όσα μου συνέβησαν συνέβαλαν περισσότερο στην πρόοδο του ευαγγελίου .
50001013	Έτσι όσοι υπηρετούν στο πραιτώριο κι όλοι οι άλλοι έμαθαν ότι είμαι φυλακισμένος επειδή κηρύττω το Χριστό ,
50001014	και οι περισσότεροι αδερφοί , αντλώντας από τα δεσμά μου εμπιστοσύνη στον Κύριο , με μεγαλύτερη τόλμη κηρύττουν , χωρίς φόβο , το λόγο του Θεού .
50001015	Μερικοί , βέβαια , απ ’ αυτούς κηρύττουν το Χριστό από ζηλότυπη κι ανταγωνιστική προς εμένα διάθεση , άλλοι όμως από αγαθή πρόθεση .
50001016	Οι πρώτοι διαδίδουν το χριστιανικό μήνυμα με ανταγωνιστική διάθεση κι όχι με αγνά ελατήρια , νομίζοντας ότι έτσι θα προσθέσουν ακόμη μεγαλύτερη θλίψη στα δεσμά μου ·
50001017	ενώ οι άλλοι ενεργούν από αγάπη , γιατί ξέρουν ότι μου έχει ανατεθεί από το Θεό η υπεράσπιση του ευαγγελίου .
50001018	Και τι μ ’ αυτό ; Ένα πράγμα έχει σημασία : Ότι με κάθε τρόπο , είτε με υστεροβουλία είτε με ειλικρίνεια , ο Χριστός κηρύσσεται . Γι ’ αυτό χαίρομαι · κι ακόμη περισσότερο θα χαρώ ,
50001019	γιατί ξέρω ότι τελικά με τις προσευχές σας και με την ενίσχυση του Πνεύματος του Ιησού Χριστού θα απελευθερωθώ .
50001020	Έχω την έντονη προσμονή κι ελπίδα ότι σε τίποτα δε θα ντροπιάσω την αποστολή μου , αλλά όπως πάντα , έτσι και τώρα με πολύ θάρρος θ ’ αγωνιστώ , ώστε να δοξαστεί ο Χριστός με όλο μου το είναι , είτε μ ’ αφήσουν να ζήσω είτε με καταδικάσουν να πεθάνω .
50001021	Γιατί για μένα το να ζω σημαίνει ζωή με το Χριστό , και το να πεθάνω είναι κέρδος .
50001022	Αφού όμως η ζωή μου σ ’ αυτόν τον κόσμο μού δίνει την ευκαιρία για ένα καρποφόρο έργο , δεν ξέρω τι να διαλέξω .
50001023	Και τα δύο με συνεπαίρνουν : Από τη μια μεριά , επιθυμώ να φύγω απ ’ αυτόν τον κόσμο και να είμαι μαζί με το Χριστό , που είναι το καλύτερο απ ’ όλα ·
50001024	από την άλλη όμως το να παραμείνω στη ζωή είναι πιο απαραίτητο για σας .
50001025	Και μ ’ αυτή την πεποίθηση ξέρω ότι σίγουρα θα μείνω στη ζωή για χάρη όλων σας , για να σας βοηθήσω να προκόψετε και να νιώσετε τη χαρά που δίνει η πίστη .
50001026	Έτσι , η παρουσία μου πάλι ανάμεσά σας θα γίνει αφορμή να μεγαλώσει εξαιτίας μου το καύχημά σας για την πίστη σας στον Ιησού Χριστό .
50001027	Εσείς προσέξτε μόνο να ζείτε με τρόπο αντάξιο του ευαγγελίου του Χριστού , ώστε είτε βρίσκομαι ανάμεσά σας και σας βλέπω είτε βρίσκομαι μακριά σας , να πληροφορούμαι για σας ότι είστε σταθεροί και σας ενώνει το ίδιο πνεύμα , ότι αγωνίζεστε σαν ένας άνθρωπος για την πίστη του ευαγγελίου ·
50001028	και ότι σε τίποτα δε σας φοβίζουν οι εχθροί σας . Τούτο είναι γι ’ αυτούς σημάδι απώλειας , ενώ για σας σημάδι σωτηρίας και προέρχεται από το Θεό .
50001029	Γιατί σ ’ εσάς δόθηκε το χάρισμα , όχι μόνο να πιστεύετε στο Χριστό , αλλά και να υποφέρετε γι ’ αυτόν ,
50001030	διεξάγοντας τον ίδιο αγώνα που είδατε να διεξάγω εγώ , και που τώρα μαθαίνετε ότι τον συνεχίζω .
50002001	Αν θέλετε , λοιπόν , να μου προσφέρετε μια ενθάρρυνση που δίνει η πίστη στο Χριστό ή μια παρηγοριά που προέρχεται από αγάπη · αν μετέχετε στο ίδιο πνεύμα · αν έχετε έλεος και στοργή ·
50002002	τότε γεμίστε την καρδιά μου με χαρά ζώντας με ομόνοια , έχοντας την ίδια αγάπη μεταξύ σας , έχοντας όλοι μία ψυχή , ένα φρόνημα .
50002003	Μην κάνετε τίποτε από ανταγωνισμό ή από ματαιοδοξία , αλλά με ταπεινοφροσύνη ας θεωρεί καθένας τον άλλο ανώτερό του .
50002004	Ας μη φροντίζει ο καθένας σας μόνο για ό , τι ενδιαφέρει τον εαυτό του , αλλά και για ό , τι ωφελεί τους άλλους .
50002005	Να υπάρχει μεταξύ σας το ίδιο φρόνημα που είχε κι ο Ιησούς Χριστός ,
50002006	ο οποίος , αν και ήταν Θεός , δε θεώρησε την ισότητά του με το Θεό αποτέλεσμα αρπαγής ,
50002007	αλλά τα απαρνήθηκε όλα , και πήρε μορφή δούλου · έγινε άνθρωπος ·
50002008	και όντας πραγματικός άνθρωπος ταπεινώθηκε θεληματικά υπακούοντας μέχρι θανάτου , και μάλιστα θανάτου σταυρικού .
50002009	Γι ’ αυτό και ο Θεός τον ανέβασε πολύ ψηλά και του χάρισε το όνομα που είναι πάνω απ ’ όλα τα ονόματα .
50002010	Έτσι , στο όνομα του Ιησού όλα τα επουράνια , τα επίγεια και τα υποχθόνια θα προσκυνήσουν ,
50002011	και κάθε γλώσσα θα ομολογήσει ότι Κύριος είναι ο Ιησούς Χριστός , για να δοξάζεται έτσι ο Θεός Πατέρας .
50002012	Αγαπητοί μου , όπως με υπακούατε πάντοτε , το ίδιο να κάνετε και τώρα : Εργαστείτε με φόβο Θεού και δέος για τη σωτηρία σας , όχι μόνο όταν είμαι κοντά σας , αλλά πολύ περισσότερο τώρα που είμαι μακριά σας .
50002013	Κι αυτό , γιατί ο ίδιος ο Θεός ενεργεί σ ’ εσάς , ώστε και να θέλετε και να πράττετε , ό , τι είναι σύμφωνο με το λυτρωτικό του σχέδιο .
50002014	Όλα να τα κάνετε χωρίς γογγυσμούς , κι επιφυλάξεις ,
50002015	για να γίνετε άψογοι και ολοκληρωμένοι , παιδιά του Θεού αγνά , ανάμεσα σε ανθρώπους κακούς και διεφθαρμένους . Ανάμεσά τους να λάμπετε σαν αστέρια στον κόσμο ,
50002016	μένοντας σταθεροί στο ευαγγέλιο που δίνει ζωή . Έτσι θα μπορώ κι εγώ να καυχηθώ την ημέρα της κρίσεως , ότι δεν αγωνίστηκα μάταια και δεν πήγαν χαμένοι οι κόποι μου .
50002017	Αλλά κι αν ακόμα προσφέρω τη ζωή μου σπονδή στη θυσία και στη λειτουργία που επιτελώ για χάρη της πίστεώς σας , χαίρομαι γι ’ αυτό και μοιράζομαι τη χαρά μου αυτή με όλους σας .
50002018	Το ίδιο κι εσείς , χαρείτε κι ενώσετε τη χαρά σας με τη δική μου .
50002019	Ελπίζω με τη βοήθεια του Κυρίου Ιησού να σας στείλω σύντομα τον Τιμόθεο , για να πάρω κι εγώ θάρρος μαθαίνοντας τα νέα σας .
50002020	Γιατί κανέναν άλλο δεν έχω τόσο έμπιστο , που να φροντίζει πραγματικά για τα ζητήματά σας .
50002021	Όλοι φροντίζουν να κάνουν αυτά που αρέσουν στον εαυτό τους κι όχι στον Ιησού Χριστό .
50002022	Ξέρετε ότι ο Τιμόθεος απέδειξε έμπρακτα την αξία του · δούλεψε μαζί μου για τη διάδοση του ευαγγελίου και με βοήθησε όπως ένα παιδί τον πατέρα του .
50002023	Ελπίζω να τον στείλω αμέσως , μόλις δω πιο καθαρά τι θ ’ απογίνει μ ’ εμένα ·
50002024	έχω μάλιστα πεποίθηση στον Κύριο ότι κι εγώ ο ίδιος θα έρθω σύντομα .
50002025	Θεώρησα όμως απαραίτητο να σας στείλω τον αδερφό και σύντροφό μου στη δουλειά και στον αγώνα , τον Επαφρόδιτο , που μου τον είχατε στείλει βοηθό στις δύσκολες ώρες που περνώ .
50002026	Σας αποζητούσε όλους και ήταν όλο έγνοια που μάθατε ότι αρρώστησε .
50002027	Πραγματικά , αρρώστησε τόσο βαριά , που κόντεψε να πεθάνει · ο Θεός όμως τον σπλαχνίστηκε , κι όχι μόνο αυτόν αλλά κι εμένα , ώστε να μη δοκιμάσω τη μια θλίψη πάνω στην άλλη .
50002028	Βιάστηκα , λοιπόν , να σας τον στείλω , για να τον δείτε πάλι και να χαρείτε , κι έτσι ν ’ αλαφρώσει και η δική μου λύπη .
50002029	Υποδεχθείτε τον όπως ταιριάζει σε αδερφό χριστιανό , με μεγάλη χαρά . Τέτοιους ανθρώπους σαν κι αυτόν να τους τιμάτε ιδιαίτερα ,
50002030	γιατί έφτασε κοντά στο θάνατο για το έργο του Χριστού , βάζοντας σε κίνδυνο τη ζωή του , για να φέρει αυτός τη βοήθεια που δεν μπορούσατε εσείς οι ίδιοι να μου φέρετε .
50003001	Λοιπόν , αδερφοί μου , να έχετε τη χαρά που δίνει η πίστη στον Κύριο . Το να σας γράφω τα ίδια πράγματα , εμένα δεν με κουράζει , σ ’ εσάς όμως δίνει σιγουριά .
50003002	Να φυλάγεστε απ ’ αυτά τα σκυλιά · να φυλάγεστε απ ’ αυτούς που με τη δράση τους κάνουν κακό · να φυλάγεστε απ ’ αυτούς που με την περιτομή κατακόβουν τη σάρκα τους .
50003003	Εμείς είμαστε οι πραγματικά περιτμημένοι · εμείς , που λατρεύουμε το Θεό με το Πνεύμα του και στηρίζουμε την καύχηση και την πεποίθησή μας στον Ιησού Χριστό και όχι σε ανθρώπινα πλεονεκτήματα ·
50003004	μολονότι εγώ έχω και τέτοια πλεονεκτήματα . Αν κάποιος άλλος νομίζει ότι μπορεί να καυχηθεί γι ’ αυτά , εγώ πολύ περισσότερο :
50003005	Περιτμήθηκα βρέφος οχτώ ημερών · γεννήθηκα Ισραηλίτης από τη φυλή Βενιαμίν · Εβραίος γέννημα θρέμμα · ως προς την εξήγηση του νόμου ανήκα στους Φαρισαίους ·
50003006	καταδίωκα με ζήλο την εκκλησία και ήμουν άμεμπτος σε ό , τι αφορά την τήρηση του νόμου .
50003007	Αυτά όμως που άλλοτε για μένα ήταν πλεονεκτήματα , τώρα με την πίστη στο Χριστό τα βλέπω σαν μειονεκτήματα .
50003008	Πραγματικά , όλα εξακολουθώ να τα θεωρώ μειονεκτήματα σε σχέση με το ασύγκριτα ανώτερο αγαθό που κέρδισα γνωρίζοντας τον Ιησού Χριστό , τον Κύριό μου . Γι ’ αυτόν τα πέταξα όλα και τα θεώρησα σκουπίδια , προκειμένου να κερδίσω το Χριστό ,
50003009	και να ενωθώ μαζί του . Δε θέλω πια τη δικαίωση που δίνει η δική μου τήρηση του νόμου , αλλά αυτήν που προέρχεται από την πίστη στο Χριστό , τη δικαίωση που προέρχεται από το Θεό και στηρίζεται στην πίστη .
50003010	Αυτό που επιθυμώ είναι να γνωρίσω το Χριστό και τη δύναμη της αναστάσεώς του , και να μετάσχω στα παθήματά του ακολουθώντας τον στο θάνατο ,
50003011	με την ελπίδα να λάβω μέρος στην ανάσταση των νεκρών .
50003012	Δεν ισχυρίζομαι βέβαια ότι έφτασα ήδη στο τέρμα , ούτε ότι έγινα τέλειος . Συνεχίζω όμως τον αγώνα για να κερδίσω αυτό το βραβείο , για το οποίο ήδη με κέρδισε ο Ιησούς Χριστός .
50003013	Αδερφοί μου , εγώ δεν θεωρώ τον εαυτό μου ότι έφτασε στο τέρμα ·
50003014	σ ’ ένα όμως πράγμα συγκεντρώνω την προσοχή μου : Ξεχνώ αυτά που είναι πίσω μου και κάνω ό , τι μπορώ για να φτάσω αυτά που βρίσκονται μπροστά μου . Αγωνίζομαι να τερματίσω και προσβλέπω στο βραβείο της ουράνιας πρόσκλησης του Θεού δια του Ιησού Χριστού .
50003015	Έτσι ας σκεφτόμαστε , όσοι θέλουμε να είμαστε τέλειοι . Κι αν σε κάποιο σημείο σκέφτεστε διαφορετικά , ο Θεός και σ ’ αυτό θα σας φανερώσει το σωστό .
50003016	Όπου κι αν έχουμε φτάσει , ας συνεχίσουμε το δρόμο που ακολουθήσαμε ως τώρα , ας έχουμε το ίδιο φρόνημα .
50003017	Μιμηθείτε όλοι εμένα , αδερφοί μου , και παραδειγματιστείτε απ ’ αυτούς που συμπεριφέρονται σύμφωνα με το δικό μας πρότυπο .
50003018	Σας το είπα πολλές φορές και τώρα το επαναλαμβάνω κλαίγοντας , ότι πολλοί ζουν ως εχθροί του σταυρού του Χριστού .
50003019	Το τέλος τους θα είναι η καταστροφή , θεός τους είναι η κοιλιά τους και καυχώνται για πράγματα , για τα οποία θα έπρεπε να ντρέπονται . Οι σκέψεις τους είναι προσκολλημένες στα επίγεια .
50003020	Εμείς όμως , αντίθετα , είμαστε πολίτες του ουρανού , απ ’ όπου και περιμένουμε να έρθει ο σωτήρας μας , ο Κύριος Ιησούς Χριστός .
50003021	Αυτός θα μεταμορφώσει το φθαρτό μας σώμα και θα το κάνει όμοιο με το δικό του ένδοξο σώμα με τη δύναμη και την εξουσία που έχει , να υποτάξει στον εαυτό του τα πάντα .
50004001	Έτσι λοιπόν , αγαπητοί και περιπόθητοι αδερφοί μου , εσείς που είστε η χαρά και το στεφάνι της νίκης μου , μείνετε , αγαπητοί μου , σταθεροί στον Κύριο .
50004002	Προτρέπω την Ευοδία , προτρέπω και τη Συντύχη να μονοιάσουν , αφού έχουν την ίδια πίστη στον Κύριο .
50004003	Ναι , παρακαλώ κι εσένα , πιστέ μου σύντροφε , να τους συμπαρασταθείς · αυτές αγωνίστηκαν μαζί μου για τη διάδοση του ευαγγελίου , όπως και ο Κλήμης και οι άλλοι συνεργάτες μου , που τα ονόματά τους είναι γραμμένα στο βιβλίο της ζωής .
50004004	Να χαίρεστε πάντοτε με τη χαρά που δίνει η κοινωνία με τον Κύριο . Θα το πω και πάλι : να χαίρεστε .
50004005	Σ ’ όλους να δείχνετε την καλοσύνη σας . Ο Κύριος έρχεται σύντομα .
50004006	Για τίποτε να μη σας πιάνει άγχος , αλλά σε κάθε περίσταση τα αιτήματά σας να τα απευθύνετε στο Θεό με προσευχή και δέηση , που θα συνοδεύονται από ευχαριστία .
50004007	Και η ειρήνη του Θεού , που είναι ασύλληπτη στο ανθρώπινο μυαλό , θα διαφυλάξει τις καρδιές και τις σκέψεις σας κοντά στον Ιησού Χριστό .
50004008	Τέλος , αδερφοί μου , ό , τι είναι αληθινό , σεμνό , δίκαιο , καθαρό , αξιαγάπητο , καλόφημο , ό , τι έχει σχέση με την αρετή και είναι άξιο επαίνου , αυτά να έχετε στο μυαλό σας .
50004009	Αυτά που μάθατε , παραλάβατε κι ακούσατε από μένα , αυτά που είδατε σ ’ εμένα , αυτά να κάνετε κι εσείς . Και ο Θεός που δίνει την ειρήνη θα είναι μαζί σας .
50004010	Μεγάλη χαρά αισθάνθηκα , χαρά που δωρίζει ο Κύριος , γιατί το ενδιαφέρον σας για μένα άνθισε τώρα ακόμη μια φορά · βέβαια , πάντοτε με σκεπτόσασταν , δεν είχατε όμως την ευκαιρία να το εκδηλώσετε .
50004011	Δεν το λέω αυτό επειδή αντιμετωπίζω στερήσεις . Εγώ έμαθα να αρκούμαι σε όσα έχω .
50004012	Μπορώ να ζήσω και με στερήσεις και με αφθονία · έχω μάθει ν ’ αντιμετωπίζω κάθε φορά οποιαδήποτε κατάσταση : και να είμαι χορτάτος και να πεινώ · και να έχω περίσσευμα και να στερούμαι .
50004013	Όλα τα μπορώ χάρη στο Χριστό που με δυναμώνει .
50004014	Καλά όμως κάνατε και μου συμπαρασταθήκατε στις δυσκολίες μου .
50004015	Ξέρετε καλά κι εσείς , Φιλιππήσιοι , πως όταν άρχισα το κήρυγμα του ευαγγελίου , μετά την αναχώρησή μου από τη Μακεδονία , με καμιά εκκλησία δεν είχα υλικές δοσοληψίες παρά μόνο μ ’ εσάς .
50004016	Ακόμα κι όταν ήμουν στη Θεσσαλονίκη , επανειλημμένα μου στείλατε βοηθήματα για τις ανάγκες μου .
50004017	Όχι ότι επιζητώ τα δώρα , αλλά επιθυμώ να βλέπω να πληθαίνουν οι καρποί της αγάπης σας για δικό σας κέρδος .
50004018	Έλαβα ό , τι μου στείλατε , και ήταν υπεραρκετά . Καλύφθηκαν όλες οι ανάγκες μου μ ’ αυτά που μου έφερε ο Επαφρόδιτος από μέρους σας και που αποτελούν προσφορά ευωδιαστή , θυσία που τη δέχεται με ευχαρίστηση ο Θεός .
50004019	Έτσι κι όλες τις δικές σας ανάγκες θα τις καλύψει ο Θεός μου σύμφωνα με τον πλούτο του , που μας χαρίζει δια του Ιησού Χριστού , για να δοξάζεται η αγαθότητά του .
50004020	Ας δοξάζεται αιώνια ο Θεός και Πατέρας μας ! Αμήν .
50004021	Χαιρετήστε όλα τα μέλη του λαού του Θεού , που πιστεύουν στον Ιησού Χριστό . Σας στέλνουν χαιρετίσματα οι αδερφοί που βρίσκονται μαζί μου .
50004022	Σας χαιρετούν όλοι οι χριστιανοί κι ιδιαίτερα αυτοί που είναι στην υπηρεσία του αυτοκράτορα .
50004023	Η χάρη του Κυρίου Ιησού Χριστού ας είναι με όλους σας . Αμήν .
51001001	Ο Παύλος , απόστολος του Ιησού Χριστού σύμφωνα με το θέλημα του Θεού , και ο Τιμόθεος ο αδερφός ,
51001002	Προς τους άγιους και πιστούς χριστιανούς αδερφούς των Κολοσσών . Ευχόμαστε ο Θεός Πατέρας μας και ο Κύριος Ιησούς Χριστός να σας δίνουν τη χάρη και την ειρήνη .
51001003	Πάντοτε στις προσευχές μας ευχαριστούμε για σας το Θεό και Πατέρα του Κυρίου μας Ιησού Χριστού ,
51001004	γιατί πληροφορηθήκαμε την πίστη σας στον Ιησού Χριστό και την αγάπη σας για όλο το λαό του Θεού .
51001005	Τον ευχαριστούμε επίσης για την ελπίδα σας σε όλα όσα είναι αποθησαυρισμένα για σας στον ουρανό , για τα οποία ακούσατε ήδη από το κήρυγμα του ευαγγελίου , που περιέχει την αλήθεια
51001006	και που έφτασε σ ’ εσάς , όπως και σ ’ όλο τον κόσμο . Παντού το ευαγγέλιο καρποφορεί και αυξάνει όπως και στη δική σας εκκλησία από την ημέρα που ακούσατε και γνωρίσατε πραγματικά τη χάρη του Θεού .
51001007	Το χαρμόσυνο αυτό μήνυμα σας το έφερε ο αγαπητός Επαφράς , δούλος κι αυτός όπως κι εμείς του Θεού , πιστός υπηρέτης του Χριστού για χάρη σας .
51001008	Αυτός μας μίλησε για την αγάπη σας , που την εμπνέει το Άγιο Πνεύμα .
51001009	Γι ’ αυτό κι εμείς , αφότου μάθαμε τα νέα σας , δεν παύουμε να προσευχόμαστε για σας και να παρακαλούμε το Θεό να σας δώσει όλη τη σοφία και τη σύνεση που χαρίζει το Άγιο Πνεύμα , ώστε να γνωρίσετε στην εντέλεια το θέλημά του .
51001010	Για να ζείτε με τρόπο αντάξιο του Κυρίου και κατά πάντα ευάρεστο σ ’ αυτόν , να έχετε σαν καρπό κάθε λογής καλά έργα και να προοδεύετε στη βαθιά γνώση του Θεού ,
51001011	παίρνοντας δύναμη από τον ισχυρό και δοξασμένο Θεό . Έτσι σε κάθε περίσταση θα έχετε υπομονή και μακροθυμία ,
51001012	και θα ευχαριστείτε με χαρά το Θεό και Πατέρα , που μας αξίωσε να έχουμε μερίδιο στην κληρονομία των αγίων του που ζουν μέσα στο φως .
51001013	Ο Θεός Πατέρας μάς λύτρωσε από τη σκοτεινή εξουσία του σατανά και μας πολιτογράφησε στη βασιλεία του αγαπητού Υιού του ,
51001014	ο οποίος μας έδωσε την απολύτρωση , μας συγχώρησε τις αμαρτίες .
51001015	Αυτός είναι εικόνα του αόρατου Θεού , πριν από κάθε πλάσμα γεννημένος .
51001016	Γιατί τα πάντα δι ’ αυτού ήρθαν στην ύπαρξη , όσα στον ουρανό κι όσα στη γη , τα ορατά και τα αόρατα , θρόνοι και κυριότητες , αρχές και εξουσίες . Ό , τι υπάρχει είναι πλασμένο δι ’ αυτού κι αυτόν έχει σκοπό του .
51001017	Υπάρχει αυτός πριν από καθετί κι αυτός τα πάντα συγκρατεί , για να μπορούν να υπάρχουν .
51001018	Αυτός η κεφαλή του σώματος που είναι η εκκλησία , αυτός αρχή της νέας ανθρωπότητας απ ’ τους νεκρούς ο πρωταναστημένος , ώστε να γίνει σ ’ όλα εκείνος πρώτος .
51001019	Γιατί μέσα σ ’ εκείνον η θεότητα έστερξε ολάκερη να κατοικήσει ,
51001020	κι όλα όσα στη γη κι όσα στον ουρανό μαζί της να συμφιλιώσει δι ’ αυτού , που την ειρήνη έφερε με του σταυρού του το αίμα .
51001021	Έτσι έγινε και μ ’ εσάς . Άλλοτε ήσασταν αποξενωμένοι από το Θεό κι είχατε απέναντί του εχθρικές διαθέσεις , όπως έδειχναν τα πονηρά σας έργα .
51001022	Αλλά τώρα ο Χριστός , πεθαίνοντας ως άνθρωπος , σας συμφιλίωσε με το Θεό , για να σας παρουσιάσει μπροστά του αγίους , αψεγάδιαστους και χωρίς καμιά κατηγορία εναντίον σας .
51001023	Αυτό , βέβαια , με την προϋπόθεση ότι θα μείνετε σταθεροί στην πίστη σας , θεμελιωμένοι κι ακλόνητοι , και δε θα απομακρυνθείτε από την ελπίδα του ευαγγελίου που ακούσατε και που έχει κηρυχτεί σ ’ ολόκληρη την οικουμένη . Αυτό το ευαγγέλιο υπηρετώ κι εγώ ο Παύλος .
51001024	Χαίρομαι τώρα που υποφέρω για χάρη σας και συντελώ έτσι με τα σωματικά μου παθήματα , ώστε να ολοκληρωθούν οι θλίψεις που πρέπει να υπομείνει το σώμα του Χριστού , δηλαδή η εκκλησία .
51001025	Αυτήν υπηρετώ κι εγώ , σύμφωνα με την αποστολή που μου εμπιστεύτηκε ο Θεός μέσα στο λυτρωτικό του σχέδιο για σας , ώστε να ολοκληρώσω το έργο του κηρύγματος .
51001026	Αυτό το λυτρωτικό σχέδιο είναι το μυστήριο που , κρυμμένο για αιώνες και γενιές ολόκληρες , φανερώθηκε τώρα στους πιστούς .
51001027	Σ ’ αυτούς θέλησε ο Θεός να κάνει γνωστό πόσο πλούσιο κι ένδοξο είναι το μυστήριο αυτό , που εκτείνεται και στους ειδωλολάτρες . Και το μυστήριο αυτό δεν είναι άλλο παρά ο Χριστός , που βρίσκεται ανάμεσά σας και αποτελεί την ελπίδα της συμμετοχής σας στη μελλοντική δόξα .
51001028	Αυτόν το Χριστό κηρύττουμε κι εμείς . Συμβουλεύουμε και διδάσκουμε κάθε άνθρωπο με όλη τη σοφία που μας δίνει ο Θεός , για να τους βοηθήσουμε όλους να γίνουν τέλειοι , σύμφωνα με το πρότυπο του Ιησού Χριστού .
51001029	Για να πραγματοποιηθεί αυτό το έργο μοχθώ κι αγωνίζομαι με τη δύναμη του Χριστού , που ενεργεί πανίσχυρη μέσα μου .
51002001	Θέλω να γνωρίζετε τι δύσκολο αγώνα έχω αναλάβει για σας και για τους χριστιανούς της Λαοδίκειας και για όσους δε με γνώρισαν προσωπικά .
51002002	Αγωνίζομαι να ενισχυθούν οι καρδιές τους , να είναι όλοι ενωμένοι με αγάπη και πλουτισμένοι με τη βεβαιότητα που δίνει η αληθινή γνώση . Έτσι θα γνωρίσουν καλά το μυστήριο του Θεού Πατέρα και του Χριστού ,
51002003	στον οποίο βρίσκονται κρυμμένοι όλοι οι θησαυροί της σοφίας και της γνώσεως .
51002004	Τα λέω αυτά , για να μη σας ξεγελάσει κανένας με συλλογισμούς που φαίνονται λογικοί , είναι όμως απατηλοί .
51002005	Γιατί , αν και είμαι σωματικά μακριά σας , με το πνεύμα μου βρίσκομαι μαζί σας και με χαρά διαπιστώνω την τάξη και τη σταθερότητα της πίστης σας στο Χριστό .
51002006	Δεχτήκατε ως Κύριό σας τον Ιησού Χριστό . Να ζείτε λοιπόν ενωμένοι μαζί του .
51002007	Να είστε ριζωμένοι σ ’ αυτόν και να οικοδομείτε τη ζωή σας πάνω του . Να γίνεστε όλο και πιο σταθεροί στην πίστη σας , όπως τη διδαχτήκατε , και να προοδεύετε σ ’ αυτήν ευχαριστώντας το Θεό .
51002008	Προσέχετε καλά , μη σας εξαπατήσει κανείς με τους απατηλούς και κούφιους συλλογισμούς της ανθρώπινης σοφίας , που στηρίζονται σε ανθρώπινες παραδόσεις και σε μια λαθεμένη πίστη προς τα στοιχεία του κόσμου και όχι στη διδασκαλία του Χριστού .
51002009	Γιατί μόνο στο Χριστό κατοικεί σωματικά όλη η θεότητα .
51002010	Μόνο αυτός μπορεί να μας δώσει την πληρότητα της ζωής , αυτός που είναι κύριος κάθε αρχής και εξουσίας .
51002011	Πιστεύοντας σ ’ αυτόν λάβατε την πραγματική περιτομή , αυτή που δε γίνεται με ανθρώπινα χέρια , αλλά την κάνει ο Χριστός και είναι η απαλλαγή από την αμαρτία που εξουσίαζε τον άνθρωπο .
51002012	Όταν βαφτιστήκατε , θαφτήκατε μαζί με το Χριστό , αλλά κι αναστηθήκατε μαζί του , γιατί πιστέψατε στη δύναμη του Θεού , ο οποίος τον ανέστησε από τους νεκρούς .
51002013	Κι εσάς , που ήσασταν νεκροί εξαιτίας των αμαρτιών και της ειδωλολατρίας σας , ο Θεός σάς ζωοποίησε μαζί με το Χριστό . Μας συγχώρησε όλα τα παραπτώματα .
51002014	Κατήργησε το χρεόγραφο με τις διατάξεις του , που ήταν εναντίον μας , και το έβγαλε από τη μέση καρφώνοντάς το στο σταυρό .
51002015	Αφαίρεσε τη δύναμη που είχαν οι δαιμονικές αρχές και εξουσίες και τις διαπόμπεψε , σέρνοντάς τες νικημένες στο θρίαμβο του σταυρού του Χριστού .
51002016	Μην αφήνετε , λοιπόν , κανέναν να σας κρίνει για ζητήματα φαγητών ή ποτών ή πως δεν τηρείτε τις γιορτές , τις νουμηνίες ή τα Σάββατα .
51002017	Αυτά ήταν απλώς σκιά της πραγματικότητας που επρόκειτο να έρθει , και η πραγματικότητα αυτή είναι τώρα ο Χριστός .
51002018	Ας μη σας κατακρίνει κανένας απ ’ αυτούς που τους αρέσει μια δήθεν ταπεινόφρονη λατρεία των αγγέλων , που βυθίζονται σε ψεύτικα οράματα και χωρίς λόγο υπερηφανεύονται με το υποδουλωμένο στην αμαρτία μυαλό τους .
51002019	Αυτοί δεν είναι ενωμένοι με το Χριστό , που είναι η κεφαλή . Απ ’ αυτήν τρέφεται , συγκρατείται κι αυξάνει όλο το σώμα με τις αρθρώσεις και τους μυώνες του , όπως το θέλει ο Θεός .
51002020	Αφού , λοιπόν , πεθάνατε μαζί με το Χριστό και λυτρωθήκατε από τα στοιχεία του κόσμου , γιατί ζείτε σαν να είστε υποταγμένοι σ ’ αυτά ; Και γιατί δέχεστε να σας επιβάλλουν απαγορεύσεις ,
51002021	όπως : « μην ακουμπήσεις αυτό , μη γευτείς το άλλο , μην αγγίξεις εκείνο » ;
51002022	Αυτές οι απαγορεύσεις αναφέρονται σε πράγματα που είναι καταδικασμένα να φθαρούν μετά τη χρήση τους · πρόκειται για κανόνες που στηρίζονται σε ανθρώπινες διατάξεις και διδασκαλίες .
51002023	Βέβαια , αυτές οι διατάξεις έχουν μια εξωτερική εμφάνιση σοφίας , που εκδηλώνεται σαν θρησκεία στηριγμένη στο ανθρώπινο θέλημα , σαν ψευτοταπεινοφροσύνη και περιφρόνηση του σώματος . Δεν έχουν όμως καμιά αξία και το μόνο που κάνουν είναι να ικανοποιούν το αμαρτωλό φρόνημα .
51003001	Αφού , λοιπόν , αναστηθήκατε μαζί με το Χριστό , να επιδιώκετε τα αγαθά που βρίσκονται στον ουρανό , εκεί που κάθεται ο Χριστός στα δεξιά του Θεού ·
51003002	οι σκέψεις σας να είναι στραμμένες προς αυτά κι όχι προς τα γήινα πράγματα .
51003003	Γιατί πεθάνατε μαζί με το Χριστό κι η ζωή σας είναι κρυμμένη μαζί με το Χριστό στο Θεό .
51003004	Όταν ο Χριστός , που είναι η αληθινή ζωή μας , φανερωθεί , τότε κι εσείς θα φανερωθείτε μαζί του δοξασμένοι στην παρουσία του .
51003005	Απονεκρώστε , λοιπόν , ό , τι σας συνδέει με το αμαρτωλό παρελθόν : Την πορνεία , την ηθική ακαθαρσία , το πάθος , την κακή επιθυμία και την πλεονεξία , που είναι ειδωλολατρία .
51003006	Για όλα αυτά θα πέσει η οργή του Θεού πάνω σ ’ εκείνους που δε θέλουν να πιστέψουν .
51003007	Σ ’ αυτούς ανήκατε άλλοτε κι εσείς , όταν αυτά τα πάθη δυνάστευαν τη ζωή σας .
51003008	Τώρα όμως πετάξτε τα όλα αυτά από πάνω σας : Την οργή , το θυμό , την πονηρία , την κακολογία και την αισχρολογία .
51003009	Μη λέτε ψέματα ο ένας στον άλλο , αφού βγάλατε από πάνω σας τον παλιό αμαρτωλό εαυτό σας με τις συνήθειές του .
51003010	Τώρα πια έχετε ντυθεί τον καινούριο άνθρωπο , που ανανεώνεται συνεχώς σύμφωνα με την εικόνα του δημιουργού του , ώστε με τη νέα ζωή του να φτάσει στην τέλεια γνώση του Θεού .
51003011	Σ ’ αυτή τη νέα κατάσταση δεν υπάρχουν πια εθνικοί και Ιουδαίοι , περιτμημένοι κι απερίτμητοι , βάρβαροι , Σκύθες , δούλοι , ελεύθεροι · του Χριστού είναι όλα και ο Χριστός τα διέπει όλα .
51003012	Ως εκλεκτοί λοιπόν του Θεού , αγιασμένοι και αγαπημένοι του , αποκτήστε φιλευσπλαχνία , καλοσύνη , ταπεινοφροσύνη , πραότητα , μακροθυμία .
51003013	Να ανέχεστε με υπομονή ο ένας τον άλλο , και να συγχωρείτε ο ένας τον άλλο , κάθε φορά που δημιουργούνται παράπονα ανάμεσά σας . Όπως ο Χριστός σάς συγχώρησε τα παραπτώματα , έτσι να κάνετε κι εσείς μεταξύ σας .
51003014	Πάνω απ ’ όλα , να έχετε αγάπη , που είναι ο σύνδεσμος όλων και οδηγεί στην τελειότητα .
51003015	Η ειρήνη του Θεού , στην οποία έχετε κληθεί όλοι σαν ένα σώμα , ας κατευθύνει τις καρδιές σας . Και για όλα να ευγνωμονείτε το Θεό .
51003016	Ο λόγος του Χριστού , με όλο τον πλούτο του , ας μένει μόνιμα ανάμεσά σας . Κι έτσι , να διδάσκετε και να συμβουλεύετε ο ένας τον άλλο με σοφία . Να ψάλλετε μ ’ ευγνωμοσύνη στον Κύριο απ ’ την καρδιά σας ψαλμούς , ύμνους και άσματα που εμπνέει το Άγιο Πνεύμα .
51003017	Καθετί που λέτε ή κάνετε ας γίνεται στο όνομα του Κυρίου Ιησού , κι έτσι να ευχαριστείτε δια του Χριστού το Θεό Πατέρα .
51003018	Οι γυναίκες να υποτάσσεστε στους άντρες σας , όπως ταιριάζει σε γυναίκες που πιστεύουν στον Κύριο .
51003019	Οι άντρες να αγαπάτε τις γυναίκες σας , και να μη τους φέρεστε με σκληρότητα .
51003020	Τα παιδιά να υπακούτε τους γονείς σας στο καθετί , γιατί αυτό ευχαριστεί τον Κύριο .
51003021	Οι πατέρες να μην εξοργίζετε τα παιδιά σας , για να μην αποθαρρύνονται .
51003022	Οι δούλοι να υπακούτε τους επίγειους κυρίους σας σε όλα , όχι υποκριτικά , μόνο δηλαδή όταν σας βλέπουν , για να τους είστε αρεστοί , αλλά με ειλικρινή καρδιά και από σεβασμό προς το Θεό .
51003023	Όποια εργασία κάνετε να την κάνετε με την καρδιά σας , σαν να δουλεύετε για τον Κύριο κι όχι για τους ανθρώπους .
51003024	Ξέρετε καλά ότι θα πάρετε από τον Κύριο ως ανταμοιβή σας την κληρονομία της βασιλείας του . Γιατί στην πραγματικότητα ο Κύριος τον οποίον υπηρετείτε είναι ο Χριστός .
51003025	Όποιος όμως διαπράττει το κακό , θα λάβει την αντίστοιχη τιμωρία , γιατί ο Θεός δεν κάνει διακρίσεις ανάμεσα σε πρόσωπα .
51004001	Οι κύριοι να δίνετε στους δούλους σας ό , τι είναι δίκαιο κι αντάξιο της εργασίας τους . Μην ξεχνάτε ότι κι εσείς έχετε κύριο στον ουρανό .
51004002	Επιμένετε στην προσευχή . Μην παύετε να ευγνωμονείτε το Θεό .
51004003	Προσεύχεστε κοντά στα άλλα και για μας , να δώσει ο Θεός νέες ευκαιρίες για το κήρυγμα , ώστε να διακηρύξουμε το μυστήριο της σωτηρίας που προσφέρει ο Χριστός — για το οποίο και είμαι τώρα φυλακισμένος .
51004004	Προσεύχεστε , για να φανερώσω στους ανθρώπους αυτό το μυστήριο , σύμφωνα με την εντολή που μου έχει δοθεί .
51004005	Σ ’ εκείνους που δεν είναι μέλη της εκκλησίας , να φέρεστε με σύνεση , κάνοντας καλή χρήση κάθε ευκαιρίας .
51004006	Τα λόγια σας να είναι πάντα γεμάτα χάρη κι όχι ανούσια . Να ξέρετε πώς πρέπει να αποκρίνεστε στον καθένα .
51004007	Τα νέα μου θα σας τα πει ο Τυχικός , ο αγαπητός αδερφός και πιστός συνεργάτης , δούλος του Κυρίου όπως κι εγώ .
51004008	Γι ’ αυτό ακριβώς , σας τον έστειλα , για να μάθει τα νέα σας και να ενισχύσει τις καρδιές σας ,
51004009	μαζί με τον Ονήσιμο , τον πιστό κι αγαπητό αδερφό , το συμπατριώτη σας · αυτοί θα σας δώσουν πληροφορίες για όσα συμβαίνουν εδώ .
51004010	Σας στέλνουν χαιρετισμούς ο Αρίσταρχος , που είναι φυλακισμένος μαζί μου , κι ο Μάρκος , ο ανιψιός του Βαρνάβα — για τον οποίο πήρατε οδηγίες να τον καλοδεχτείτε όταν έρθει –
51004011	κι ο Ιησούς , που λέγεται και Ιούστος . Αυτοί είναι οι μόνοι από τους εξ Ιουδαίων χριστιανούς που συνεργάστηκαν μαζί μου στη διάδοση της βασιλείας του Θεού , και στάθηκαν η παρηγοριά μου .
51004012	Σας χαιρετάει ο συμπατριώτης σας ο Επαφράς , δούλος του Χριστού . Αυτός αδιάκοπα μοχθεί για σας με τις προσευχές του , ώστε να είστε τέλειοι και να εκπληρώνετε σε όλα το θέλημα του Θεού .
51004013	Σας βεβαιώνω ότι έχει πολύ ζήλο για σας , καθώς και για τους χριστιανούς της Λαοδίκειας και της Ιεράπολης .
51004014	Σας χαιρετούν ο αγαπητός μου γιατρός Λουκάς και ο Δημάς .
51004015	Δώστε τούς χαιρετισμούς μου στους χριστιανούς της Λαοδίκειας , καθώς και στον Νυμφά και στην εκκλησία που συναθροίζεται στο σπίτι του .
51004016	Όταν διαβάσετε αυτή την επιστολή , στείλτε την να διαβαστεί και στην εκκλησία των Λαοδικέων , κι εσείς φροντίστε να πάρετε την επιστολή που έστειλα στη Λαοδίκεια , για να τη διαβάσετε .
51004017	Πείτε στον Άρχιππο : « Πρόσεχε να εκπληρώσεις στο ακέραιο το διακόνημα που σου ανέθεσε ο Κύριος » .
51004018	Σας στέλνω κι εγώ ο Παύλος χαιρετισμό , γραμμένον με το ίδιο μου το χέρι . Μην ξεχνάτε στις προσευχές σας τα δεσμά μου . Η χάρη του Θεού ας είναι μαζί σας . Αμήν .
52001001	Ο Παύλος , ο Σιλουανός και ο Τιμόθεος , Προς τα μέλη της εκκλησίας της Θεσσαλονίκης , που πιστεύουν στο Θεό Πατέρα και στον Κύριο Ιησού Χριστό . Ευχόμαστε η χάρη κι η ειρήνη , που δίνει ο Θεός Πατέρας μας και ο Κύριος Ιησούς Χριστός , να είναι μαζί σας .
52001002	Ευχαριστούμε πάντοτε το Θεό για όλους εσάς και σας αναφέρουμε στις προσευχές μας .
52001003	Θυμόμαστε αδιάκοπα ενώπιον του Θεού Πατέρα μας την ενεργό σας πίστη , την έμπρακτη αγάπη και τη σταθερή ελπίδα σας στον ερχομό του Κυρίου μας Ιησού Χριστού .
52001004	Ευχαριστούμε το Θεό , αδερφοί , γιατί ξέρουμε , ότι σας αγαπάει και σας έχει διαλέξει για ν ’ ανήκετε σ ’ αυτόν .
52001005	Γιατί το χαρμόσυνο άγγελμά μας για το Χριστό δεν το φέραμε σ ’ εσάς μόνο με λόγια , αλλά και με δυνάμεις θαυματουργικές , με τη δωρεά του Αγίου Πνεύματος και με μεγάλη πειστικότητα . Έτσι , ξέρετε τι κάναμε για σας όταν ήμασταν μαζί σας .
52001006	Αλλά κι εσείς μιμηθήκατε εμάς και τον Κύριο , γιατί , κάτω από σκληρό διωγμό , αποδεχτήκατε το κήρυγμα με τη χαρά που δίνει το Άγιο Πνεύμα .
52001007	Έτσι γίνατε υπόδειγμα σε όλους τους πιστούς της Μακεδονίας και της Αχαΐας .
52001008	Από σας , όχι μόνο διαδόθηκε ο λόγος του Κυρίου στη Μακεδονία και στην Αχαΐα , αλλά απλώθηκε παντού η είδηση για την πίστη σας στο Θεό , ώστε εμείς να μη χρειάζεται να πούμε τίποτα .
52001009	Όλοι αυτοί έχουν να το λένε πώς μας δεχτήκατε όταν ήρθαμε σ ’ εσάς και πώς εσείς , εγκαταλείποντας τα είδωλα , επιστρέψατε στη λατρεία του ζωντανού κι αληθινού Θεού ·
52001010	και προσμένετε να κατεβεί δοξασμένος ο Υιός του , που εκείνος τον ανέστησε , ο Ιησούς , ο οποίος θα μας γλιτώσει από την επερχόμενη θεϊκή οργή .
52002001	Το ξέρετε κι εσείς , αδερφοί μου , ότι ο ερχομός μας στην πόλη σας δεν πήγε χαμένος .
52002002	Πρωτύτερα στους Φιλίππους μάς κακοποίησαν και μας έβρισαν , όπως ξέρετε . Ο Θεός όμως μας έδωσε θάρρος , ώστε να σας κηρύξουμε το ευαγγέλιό του μέσα από πολλές δυσκολίες .
52002003	Το κήρυγμά μας δεν προέρχεται από κάποια πλάνη , δεν έχει ανήθικα ελατήρια ούτε πονηρούς σκοπούς ,
52002004	αλλά κηρύττουμε το ευαγγέλιο όπως μας το εμπιστεύτηκε ο Θεός , αφού πρώτα μας δοκίμασε . Έτσι , κηρύττουμε όχι για να αρέσουμε σε ανθρώπους , αλλά στο Θεό , ο οποίος γνωρίζει καλά τις καρδιές μας .
52002005	Γιατί δε σας κολακέψαμε ποτέ , όπως ξέρετε , ούτε ήρθαμε με προσχήματα για να κερδίσουμε κάτι — μάρτυράς μας ο Θεός .
52002006	Δε ζητήσαμε ανθρώπινη δόξα ούτε από σας ούτε από άλλους ,
52002007	αν και μπορούσαμε να σας επιβαρύνουμε ως απόστολοι του Χριστού . Απεναντίας ήμασταν στοργικοί σαν τη μητέρα που φροντίζει τα παιδιά της .
52002008	Και ήταν τόση η έγνοια μας για σας , ώστε ήμασταν έτοιμοι να σας δώσουμε όχι μόνο το ευαγγέλιο του Θεού , αλλά και την ίδια μας τη ζωή , επειδή σας αγαπήσαμε .
52002009	Όπωσδήποτε θα θυμάστε , αδερφοί , τον κόπο και το μόχθο μας . Όταν σας κηρύτταμε το ευαγγέλιο του Θεού , παράλληλα εργαζόμασταν μέρα νύχτα , για να μην επιβαρύνουμε κανέναν από σας με τη συντήρησή μας .
52002010	Εσείς κι ο Θεός είστε μάρτυρες για το πόσο άγια , δίκαιη και άψογη ήταν η συμπεριφορά μας απέναντι σ ’ εσάς που πιστέψατε .
52002011	Ξέρετε καλά ότι φερθήκαμε στον καθένα σας όπως ο πατέρας στα παιδιά του .
52002012	Σας προτρέπαμε , σας συμβουλεύαμε και σας εξορκίζαμε να πορεύεστε σύμφωνα με το θέλημα του Θεού , που σας προσκαλεί στη βασιλεία και στη δόξα του .
52002013	Γι ’ αυτό κι εμείς ευχαριστούμε αδιάκοπα το Θεό , γιατί , όταν ακούσατε από μας το λόγο του , τον δεχτήκατε όχι ως ανθρώπινο λόγο αλλά ως λόγο του Θεού , όπως πραγματικά και είναι . Αυτός ο λόγος εκδηλώνεται με έργα σ ’ εσάς που πιστεύετε .
52002014	Εσείς , αδερφοί , μιμηθήκατε εκείνες τις εκκλησίες του Θεού που βρίσκονται στην Ιουδαία και πιστεύουν στον Ιησού Χριστό . Γιατί κι εσείς πάθατε τα ίδια από τους συμπατριώτες σας , όπως κι εκείνοι από τους Ιουδαίους .
52002015	Αυτοί είναι που θανάτωσαν τον Κύριό μας τον Ιησού και τους προφήτες τους και καταδίωξαν κι εμάς · δεν είναι αρεστοί στο Θεό και εχθρεύονται όλους τους ανθρώπους .
52002016	Αυτοί μας εμποδίζουν να κηρύξουμε στους εθνικούς για να σωθούν κι έτσι ολοένα ξεχειλίζει το ποτήρι των αμαρτιών τους . Φτάνει όμως πάνω τους τελειωτικά η οργή του Θεού .
52002017	Εμείς , όμως αδερφοί , όταν σας αποστερηθήκαμε προσωρινά — με το σώμα βέβαια και όχι με την καρδιά — πολλές φορές προσπαθήσαμε με πολλή λαχτάρα να σας ξαναδούμε .
52002018	Το θέλαμε πολύ να σας επισκεφθούμε , εγώ ο Παύλος μάλιστα επανειλημμένα , μας εμπόδισε όμως ο σατανάς .
52002019	Ποια θα είναι αλήθεια η ελπίδα μας , η χαρά , το στεφάνι και το καύχημά μας μπροστά στον Κύριό μας Ιησού Χριστό , όταν θα ξανάρθει , αν όχι και εσείς ;
52002020	Ναι , εσείς είστε η δόξα μας και η χαρά μας .
52003001	Έτσι , μην αντέχοντας πια άλλο , αποφασίσαμε να μείνουμε μόνοι μας στην Αθήνα .
52003002	Σας στείλαμε όμως τον αδερφό μας τον Τιμόθεο , υπηρέτη του Θεού και συνεργάτη δικό μας στη διάδοση του ευαγγελίου του Χριστού , για να σας ενθαρρύνει και να σας στηρίξει στην πίστη σας ,
52003003	ώστε οι διωγμοί που περνάτε να μην κλονίσουν κανέναν . Άλλωστε κι εσείς οι ίδιοι το ξέρετε πως αυτά μας περιμένουν .
52003004	Όταν βρισκόμασταν κοντά σας , σας προειδοποιούσαμε ότι θα μας έβρισκαν διωγμοί , όπως και έγινε και το ξέρετε καλά .
52003005	Γι ’ αυτό κι εγώ , δεν άντεξα άλλο , κι έστειλα να μάθω για την πίστη σας , μήπως υποκύψατε στον πειρασμό του σατανά και πάει χαμένος ο κόπος μας .
52003006	Πριν από λίγο μας ήρθε ο Τιμόθεος από σας και μας έφερε τις καλές ειδήσεις για την πίστη και την αγάπη σας . Μας είπε ότι διατηρείτε πάντα καλές αναμνήσεις από μας και ότι θέλετε πολύ να μας ξαναδείτε , όπως κι εμείς εσάς .
52003007	Έτσι λοιπόν , αδερφοί , μέσα σε όλους τους διωγμούς και τις θλίψεις μας πήραμε θάρρος εξαιτίας σας . Μας τόνωσε η πίστη σας ,
52003008	γιατί τώρα που μάθαμε πως εσείς μένετε σταθεροί κοντά στον Κύριο πήραμε ζωή .
52003009	Με ποια λόγια θα μπορούσαμε να ευχαριστήσουμε το Θεό για σας , που να είναι αντάξια της μεγάλης χαράς που δοκιμάζουμε εξαιτίας σας ενώπιον του Θεού μας ;
52003010	Τον παρακαλούμε μέρα και νύχτα με όλη μας την καρδιά να μας αξιώσει να σας δούμε από κοντά και να συμπληρώσουμε τα κενά που υπάρχουν στην πίστη σας .
52003011	Ο ίδιος ο Πατέρας μας Θεός και ο Κύριός μας Ιησούς Χριστός ας κατευθύνουν τα βήματά μας κοντά σας .
52003012	Κι ο Κύριος ας κάνει να αυξάνει όλο και περισσότερο η αγάπη μεταξύ σας και προς όλους , και να γίνει τόσο μεγάλη , όση είναι η δική μας αγάπη για σας .
52003013	Έτσι θα στερεώσει τις καρδιές σας , ώστε να σταθείτε μπροστά στο Θεό και Πατέρα μας άγιοι και άμεμπτοι , όταν θα ξανάρθει ο Κύριός μας Ιησούς Χριστός μαζί με όλους όσοι του ανήκουν .
52004001	Ακόμη κάτι , αδερφοί : Μάθατε από μας πώς πρέπει να ζείτε , για να αρέσετε στο Θεό . Σας παρακαλούμε , λοιπόν , και σας προτρέπουμε στο όνομα του Κυρίου Ιησού να συνεχίσετε με ακόμα περισσότερο ζήλο , για να προοδεύετε όλο και πιο πολύ .
52004002	Θυμάστε ποιες οδηγίες σας δώσαμε με εντολή του Κυρίου Ιησού .
52004003	Το θέλημα του Θεού είναι να γίνετε άγιοι , δηλαδή : να αποφεύγετε την πορνεία ·
52004004	ο καθένας σας να μάθει να διατηρεί το σώμα του αγιασμένο και τιμημένο
52004005	και να μην το υποδουλώνει σε σαρκικά πάθη , όπως κάνουν οι εθνικοί που δε γνωρίζουν το Θεό .
52004006	Να μη ζητάτε σ ’ αυτό το θέμα πλεονεκτήματα βλάπτοντας τον αδερφό σας στην πίστη , γιατί όπως σας το προείπαμε και σας το τονίσαμε , ο Κύριος θα είναι δίκαιος τιμωρός για όλα αυτά .
52004007	Ο Θεός μάς κάλεσε με σκοπό να γίνουμε όχι ηθικά ασύδοτοι , αλλά άγιοι .
52004008	Συνεπώς όποιος τα παραβαίνει αυτά , δεν παραβαίνει εντολές ανθρώπων , αλλά του Θεού , που σας έδωσε το Πνεύμα του το Άγιο .
52004009	Όσο για την αγάπη προς τους αδερφούς , δε χρειάζεται να σας γράψουμε , γιατί ο Θεός σάς δίδαξε εσάς τους ίδιους να αγαπάτε ο ένας τον άλλο .
52004010	Αυτό το εφαρμόζετε ήδη σε όλους τους αδερφούς που είναι σε ολόκληρη τη Μακεδονία . Σας προτρέπουμε όμως , αδερφοί , να το αναπτύξετε ακόμη περισσότερο .
52004011	Να το θεωρείτε τιμητικό να ζείτε χωρίς αναταραχές , να ασχολείστε μόνο με τις δικές σας υποθέσεις και να εργάζεστε για να βγάζετε το ψωμί σας με τα ίδια σας τα χέρια , όπως σας παραγγείλαμε .
52004012	Έτσι θα έχετε το σεβασμό των μη χριστιανών και δε θα εξαρτάσθε οικονομικά από κανέναν .
52004013	Θέλουμε να ξέρετε , αδερφοί , τι θα γίνει με αυτούς που πέθαναν , για να μη λυπάστε κι εσείς όπως και οι άλλοι , που δεν ελπίζουν πουθενά .
52004014	Εμείς πιστεύουμε ότι ο Ιησούς πέθανε κι αναστήθηκε · το ίδιο πιστεύουμε κι ότι αυτούς που πέθαναν πιστεύοντας στον Ιησού , ο Θεός θα τους αναστήσει για να ζήσουν μαζί του .
52004015	Με βάση τη διδασκαλία του Κυρίου σάς λέμε τούτο : Εμείς που θα είμαστε ακόμη στη ζωή κατά την παρουσία του Κυρίου , δε θα προηγηθούμε στη συνάντηση με τον Ιησού από κείνους που θα έχουν πεθάνει .
52004016	Γιατί , ο ίδιος ο Κύριος με πρόσταγμα , με φωνή αρχάγγελου και με σάλπιγγα Θεού θα κατεβεί από τον ουρανό και αυτοί που πέθαναν πιστοί στο Χριστό θ ’ αναστηθούν πρώτοι .
52004017	Έπειτα , εμάς που θα είμαστε ακόμα στη ζωή , θα μας αρπάξουν σύννεφα μαζί μ ’ εκείνους , για να προϋπαντήσουμε τον Κύριο στον αέρα κατά τον ερχομό του · κι έτσι θα είμαστε για πάντα μαζί με τον Κύριο .
52004018	Ας παρηγορεί λοιπόν ο ένας τον άλλο με τα λόγια αυτά .
52005001	Σχετικά με το χρόνο του ερχομού του Κυρίου , αδερφοί , δε χρειάζεται να σας γράψουμε ,
52005002	γιατί κι εσείς το ξέρετε πολύ καλά ότι η ημέρα του Κυρίου θα έρθει απροειδοποίητα , όπως ο κλέφτης τη νύχτα .
52005003	Όταν λένε « έχουμε ειρήνη και ασφάλεια » τότε , όπως οι πόνοι στην έγκυο γυναίκα , έρχεται ξαφνικά πάνω τους η καταστροφή από την οποία δε θα γλιτώσουν .
52005004	Εσείς όμως , αδερφοί , δε ζείτε στο σκοτάδι , για να σας αιφνιδιάσει σαν τον κλέφτη η ημέρα της παρουσίας του Κυρίου .
52005005	Είστε όλοι σας άνθρωποι του φωτός και της ημέρας . Δεν ανήκουμε στη νύχτα ούτε στο σκοτάδι .
52005006	Ας μην κοιμόμαστε , λοιπόν , όπως και οι άλλοι , αλλά ας είμαστε άγρυπνοι και νηφάλιοι .
52005007	Όσοι κοιμούνται , τη νύχτα κοιμούνται , κι όσοι μεθούν , τη νύχτα μεθούν .
52005008	Εμείς όμως , ως άνθρωποι της ημέρας , ας είμαστε νηφάλιοι φορώντας την πίστη και την αγάπη για θώρακα και την ελπίδα της σωτηρίας για περικεφαλαία .
52005009	Γιατί ο Θεός δεν μας προόρισε να δοκιμάσουμε την τελική οργή του , αλλά ν ’ αποκτήσουμε τη σωτηρία μέσω του Κυρίου μας Ιησού Χριστού .
52005010	Αυτός πέθανε για μας , ώστε , όταν έρθει , είτε μας βρει ζωντανούς είτε νεκρούς , να ζήσουμε μαζί του .
52005011	Γι ’ αυτό να ενισχύετε και να βοηθάτε ο ένας τον άλλο , όπως άλλωστε και κάνετε .
52005012	Σας παρακαλούμε , αδερφοί , ν ’ αναγνωρίζετε όσους από σας κοπιάζουν και προΐστανται ανάμεσά σας , σύμφωνα με το θέλημα του Κυρίου , και σας νουθετούν .
52005013	Για το έργο τους αυτό να τους περιβάλλετε με περισσή τιμή κι αγάπη . Να έχετε ειρήνη μεταξύ σας .
52005014	Σας προτρέπουμε , αδερφοί , να συμβουλεύετε τους άστατους , να παρηγορείτε τους λιγόψυχους , να στηρίζετε τους αδύνατους στην πίστη και να δείχνετε μακροθυμία σε όλους .
52005015	Προσέχετε να μην ανταποδίδετε ο ένας στον άλλο κακό στο κακό , αλλά να επιδιώκετε πάντα το αγαθό και μέσα στην εκκλησία και σ ’ όλον τον κόσμο .
52005016	Να είστε πάντοτε χαρούμενοι .
52005017	Να προσεύχεστε αδιάκοπα .
52005018	Να ευχαριστείτε το Θεό για το καθετί . Αυτό είναι το θέλημα του Θεού , όπως αποκαλύφθηκε σ ’ εσάς δια του Χριστού .
52005019	Μη σβήνετε τη φλόγα των χαρισμάτων του Αγίου Πνεύματος .
52005020	Μην περιφρονείτε τα κηρύγματα των προφητών ,
52005021	αλλά να τα εξετάζετε όλα και να κρατάτε ό , τι είναι χρήσιμο .
52005022	Να απέχετε από κάθε λογής πονηρό .
52005023	Είθε ο Θεός , που δίνει την ειρήνη , να σας κάνει ολοκληρωτικά δικούς του . Κι ας διατηρηθεί ολόκληρη η ύπαρξή σας — το πνεύμα , η ψυχή και το σώμα σας — άμεμπτη κατά τον ερχομό του Κυρίου μας Ιησού Χριστού .
52005024	Αυτός που σας καλεί κρατάει το λόγο του και θα τον κάνει πράξη .
52005025	Αδερφοί μου , να προσεύχεστε για μας .
52005026	Χαιρετήστε όλα τα μέλη της εκκλησίας με αδερφικό φίλημα .
52005027	Σας εξορκίζω στο όνομα του Κυρίου να διαβαστεί η επιστολή σε όλους τους αδερφούς .
52005028	Εύχομαι η χάρη του Κυρίου μας Ιησού Χριστού να είναι μαζί σας . Αμήν .
53001001	Ο Παύλος , ο Σιλουανός και ο Τιμόθεος , Προς τα μέλη της εκκλησίας της Θεσσαλονίκης , που πιστεύουν στο Θεό Πατέρα μας και στον Κύριο Ιησού Χριστό .
53001002	Ευχόμαστε ο Θεός Πατέρας κι ο Κύριος Ιησούς Χριστός να σας δίνουν τη χάρη και την ειρήνη .
53001003	Έχουμε κάθε λόγο , και είναι σωστό , να ευχαριστούμε πάντοτε το Θεό για σας , αδερφοί , γιατί η πίστη σας προοδεύει πολύ και η αγάπη σας του ενός για τον άλλο αυξάνει όλο και περισσότερο .
53001004	Έτσι , εμείς οι ίδιοι καυχιόμαστε στις άλλες εκκλησίες του Θεού για σας , γιατί με τόση καρτερικότητα και πίστη υπομένετε όλους τους διωγμούς και τις θλίψεις .
53001005	Αυτά είναι σημάδια πως πλησιάζει η τελική δίκαιη κρίση του Θεού , γιατί έτσι θα θεωρηθείτε άξιοι για τη βασιλεία του , για την οποία και υποφέρετε .
53001006	Πραγματικά , είναι δίκαιο για το Θεό ν ’ ανταποδώσει θλίψεις σ ’ όσους σας θλίβουν ,
53001007	και ν ’ απαλλάξει και εσάς και εμάς από κάθε θλίψη . Αυτό θα γίνει όταν ο Κύριος Ιησούς φανερωθεί από τον ουρανό με τη συνοδεία των ισχυρών αγγέλων του
53001008	με πύρινη φλόγα , για να τιμωρήσει όσους δε σέβονται το Θεό και δεν υπακούν στο ευαγγέλιο του Κυρίου μας Ιησού Χριστού .
53001009	Αυτοί θα τιμωρηθούν μ ’ αιώνιο όλεθρο , μακριά από το πρόσωπο του Κυρίου κι από την ένδοξη μεγαλοπρέπειά του ,
53001010	όταν την ημέρα εκείνη θα έρθει για να δοξαστεί μαζί μ ’ αυτούς που του ανήκουν και να τιμηθεί μαζί με όλους εκείνους που τον πίστεψαν , αλλά και μαζί μ ’ εσάς , γιατί το κήρυγμά μας έγινε πιστευτό και από σας .
53001011	Γι ’ αυτό και πάντα προσευχόμαστε για σας , να σας αξιώσει ο Θεός μας να πετύχετε το σκοπό για τον οποίο σας κάλεσε · επίσης προσευχόμαστε ώστε με τη δύναμή του να εκπληρώσει κάθε αγαθή προσδοκία σας και να τελειοποιήσει κάθε έργο που εμπνέει η πίστη σας .
53001012	Έτσι θα δοξαστεί το όνομα του Κυρίου μας Ιησού Χριστού από σας κι εσείς θα δοξαστείτε μ ’ αυτόν , σύμφωνα με το σχέδιό του και το σχέδιο του Θεού μας για τη σωτηρία μας .
53002001	Αδερφοί , σχετικά με την παρουσία του Κυρίου μας Ιησού Χριστού και με τη σύναξή μας κοντά του , σας παρακαλούμε :
53002002	Μην αφήνετε να σας σαλεύουν τόσο γρήγορα το μυαλό , ούτε να σας αναστατώνουν όσοι ισχυρίζονται ότι τάχα φτάνει όπου να ’ ναι η ημέρα του Κυρίου . Μην τους πιστεύετε όταν επικαλούνται είτε αποκάλυψη του Πνεύματος είτε λόγια ή επιστολή που προέρχονται δήθεν από μας .
53002003	Κανείς μη σας εξαπατήσει με κανέναν τρόπο . Γιατί δε θα έρθει η ημέρα εκείνη , αν πρώτα δεν γίνει η αποστασία και δε φανερωθεί ο άνθρωπος της αμαρτίας , αυτός που είναι προορισμένος για την απώλεια .
53002004	Αυτός θα εναντιωθεί και θα σηκώσει κεφάλι μπροστά σε καθετί που λέγεται θεός ή είναι αντικείμενο λατρείας . Θα το κάνει αυτό , για να στήσει ο ίδιος το θρόνο του στο ναό του Θεού , προσπαθώντας να αποδείξει πως είναι Θεός .
53002005	Δε θυμάστε ότι αυτά σας τα έλεγα όταν ακόμη ήμουν μαζί σας ;
53002006	Και τώρα ξέρετε τι είναι εκείνο που τον εμποδίζει , ώστε να φανερωθεί όταν έρθει ο καιρός του .
53002007	Η μυστική δύναμη της ανομίας είναι ήδη επί το έργον . Αυτό όμως θα γίνεται μόνο ωσότου φύγει από τη μέση αυτός που τώρα είναι το εμπόδιο .
53002008	Τότε θα φανερωθεί ο άνομος , που ο Κύριος θα τον εξολοθρεύσει με την πνοή του στόματός του και θα τον αφανίσει , όταν θα εμφανισθεί κατά την παρουσία του .
53002009	Αυτός ο άνομος θα έρθει με την ενέργεια του σατανά . Θα κάνει κάθε είδους θαυματουργικές δυνάμεις με απατηλά σημεία και τέρατα .
53002010	Με κάθε είδους άνομα κι απατηλά μέσα θα παρασύρει όσους βαδίζουν προς την καταστροφή , επειδή δεν αγάπησαν την αλήθεια για να σωθούν .
53002011	Γι ’ αυτό και ο Θεός θα επιτρέψει να ενεργήσει σ ’ αυτούς η πλάνη , για να πιστέψουν σ ’ αυτό το ψέμα .
53002012	Έτσι , θα τιμωρηθούν όλοι όσοι δεν πίστεψαν στην αλήθεια και δέχθηκαν ολόψυχα την αδικία .
53002013	Εμείς , αδερφοί , οφείλουμε να ευχαριστούμε το Θεό πάντοτε για σας που σας αγαπάει ο Κύριος . Γιατί εσείς ανήκετε σ ’ αυτούς που κάλεσε αρχικά στη σωτηρία του με τον αγιασμό που ενεργεί το Άγιο Πνεύμα και με την πίστη σας στην αλήθεια .
53002014	Σας κάλεσε στη σωτηρία με το δικό μας κήρυγμα , ώστε να μετάσχετε στη δόξα του Κυρίου μας Ιησού Χριστού .
53002015	Γι ’ αυτό λοιπόν , αδερφοί , να είστε σταθεροί και να μένετε πιστοί στις διδασκαλίες που σας παραδώσαμε είτε προφορικά είτε με επιστολή μας .
53002016	Και ο Κύριός μας ο Ιησούς Χριστός κι ο Πατέρας μας ο Θεός , που μας αγάπησε και μας έδωσε με τη χάρη του παρηγοριά αιώνια και ελπίδα για τα μελλοντικά αγαθά ,
53002017	ας ενισχύσει τις καρδιές σας κι ας σας δώσει τη δύναμη να κάνετε και να λέτε πάντοτε το καλό .
53003001	Τέλος , αδερφοί , να προσεύχεστε για μας , ώστε ο λόγος του Κυρίου να διαδίδεται και να δοξάζεται όπως συνέβη και σ ’ εσάς .
53003002	Να προσεύχεστε ακόμη ν ’ απαλλαγούμε από τους κακούς και πονηρούς ανθρώπους · γιατί δεν πιστεύουν όλοι .
53003003	Ο Κύριος όμως κρατάει το λόγο του · αυτός θα σας στηρίξει και θα σας φυλάξει από τον πονηρό .
53003004	Αυτός μας κάνει να έχουμε εμπιστοσύνη σ ’ εσάς , ότι αυτά που σας παραγγέλλουμε τα εφαρμόζετε και θα εξακολουθήσετε να τα εφαρμόζετε .
53003005	Εύχομαι ο Κύριος να κατευθύνει τις καρδιές σας , να αγαπάτε όπως ο Θεός και να υπομένετε όπως ο Χριστός .
53003006	Σας παραγγέλλουμε , αδερφοί , στο όνομα του Κυρίου Ιησού Χριστού , να αποφεύγετε κάθε αδερφό που είναι αργόσχολος και δε ζει σύμφωνα με την παράδοση που παρέλαβε από μας .
53003007	Εσείς οι ίδιοι ξέρετε πώς πρέπει να ακολουθείτε το παράδειγμά μας : Δεν αποφύγαμε την εργασία όταν ήμασταν κοντά σας ,
53003008	ούτε επιβαρύναμε κανέναν με τη διατροφή μας , αλλά εργαζόμασταν μέρα νύχτα με κόπο και μόχθο , για να μη γίνουμε βάρος σε κανέναν σας .
53003009	Όχι γιατί δεν είχαμε το δικαίωμα αυτό , αλλά για να γίνουμε παράδειγμα σ ’ εσάς να μας μιμηθείτε .
53003010	Κι όταν ήμασταν κοντά σας , αυτό σας παραγγέλλαμε : Όποιος δεν θέλει να εργάζεται , αυτός να μη τρώει κιόλας .
53003011	Γιατί μαθαίνουμε ότι μερικοί από σας είναι αργόσχολοι , δηλαδή δεν εργάζονται , αλλά περιεργάζονται τους άλλους .
53003012	Σ ’ αυτούς παραγγέλλουμε και τους παρακαλούμε , στο όνομα του Κυρίου μας Ιησού Χριστού , να ηρεμήσουν και να εργάζονται κανονικά , για να κερδίζουν το ψωμί τους .
53003013	Κι εσείς , αδερφοί , να κάνετε ακούραστα το καλό .
53003014	Όποιος δεν συμμορφώνεται μ ’ αυτά που λέμε στην επιστολή , αυτόν να τον επισημαίνετε και να μην τον συναναστρέφεστε , για να ντραπεί .
53003015	Βέβαια , μην τον θεωρείτε εχθρό , αλλά να τον νουθετείτε σαν αδερφό .
53003016	Ο Κύριος της ειρήνης ας δίνει σ ’ εσάς την ειρήνη πάντοτε και με κάθε τρόπο . Ο Κύριος να είναι μαζί με όλους σας .
53003017	Το χαιρετισμό τον γράφω εγώ ο Παύλος με το ίδιο μου το χέρι . Αυτό είναι σημάδι γνησιότητας σε κάθε επιστολή . Έτσι γράφω .
53003018	Εύχομαι η χάρη του Κυρίου μας Ιησού Χριστού να είναι μαζί με όλους σας . Αμήν .
54001001	Ο Παύλος , απόστολος του Ιησού Χριστού με εντολή του σωτήρα μας Θεού και του Κυρίου Ιησού Χριστού , που είναι η ελπίδα μας ,
54001002	Προς τον Τιμόθεο , το γνήσιο παιδί μου κατά την πίστη . Εύχομαι ο Θεός ο Πατέρας και ο Ιησούς Χριστός ο Κύριός μας να σου δίνουν τη χάρη , το έλεος και την ειρήνη .
54001003	Όπως σε παρακάλεσα όταν έφευγα για τη Μακεδονία , το ίδιο σε παρακαλώ και τώρα , να μείνεις στην Έφεσο , για να παραγγείλεις σε μερικούς να μη διαδίδουν αιρετικές διδασκαλίες ,
54001004	ούτε να ασχολούνται με μύθους και με απέραντες γενεαλογίες . Αυτά φέρνουν περισσότερο εριστικές συζητήσεις , παρά την εκπλήρωση του σχεδίου του Θεού , σύμφωνα με την πίστη μας .
54001005	Κι ο σκοπός αυτής της παραγγελίας είναι η αγάπη , που προέρχεται από καθαρή καρδιά , από αγαθή συνείδηση κι από ειλικρινή πίστη .
54001006	Μερικοί απέτυχαν σ ’ αυτά και ξεστράτισαν σε κούφια λόγια .
54001007	Θέλουν να είναι δάσκαλοι του θείου νόμου , ενώ δεν καταλαβαίνουν ούτε τι λένε ούτε τι υποστηρίζουν .
54001008	Εμείς όμως ξέρουμε ότι ο νόμος είναι καλός , αν τον χρησιμοποιεί κανείς όπως πρέπει ,
54001009	γνωρίζοντας και τούτο : Ότι ο νόμος δεν ορίστηκε για κείνον που κάνει ό , τι θέλει ο Θεός , αλλά για κείνους που δε λογαριάζουν το σωστό και το δίκαιο ούτε υποτάσσονται σ ’ αυτό . Ορίστηκε για τους ασεβείς και τους αμαρτωλούς , για όσους δεν έχουν ούτε ιερό ούτε όσιο , για τους πατροκτόνους και τους μητροκτόνους , για τους φονιάδες ,
54001010	τους πόρνους , τους αρσενοκοίτες , για τους δουλεμπόρους , τους ψεύτες , τους επίορκους και γενικά γι ’ αυτούς που κάνουν ο , τιδήποτε είναι αντίθετο στη διδασκαλία τη σωστή .
54001011	Αυτή είναι σύμφωνη με το χαρμόσυνο μήνυμα για τη μέλλουσα δόξα που θα μας δώσει ο μακάριος Θεός , ο οποίος και το εμπιστεύτηκε σ ’ εμένα να το κηρύξω .
54001012	Ευγνωμονώ αυτόν που μου έδωσε τη δύναμη να τον υπηρετήσω , τον Ιησού Χριστό τον Κύριό μας · μου έδειξε εμπιστοσύνη και με όρισε στην υπηρεσία του ,
54001013	εμένα που πρωτύτερα ήμουν περιφρονητής , διώκτης και υβριστής του . Κι όμως εκείνος με ελέησε , γιατί ό , τι έκανα το έκανα από άγνοια , όταν ήμουν ακόμη άπιστος .
54001014	Η χάρη όμως του Κυρίου μας με καταπλημμύρισε μαζί με την πίστη και την αγάπη , που χορηγεί ο Ιησούς Χριστός .
54001015	Σ ’ αυτά τα λόγια που θα πω μπορεί να στηριχτεί κανείς και πρέπει όλοι να τα δεχτούν : Ο Ιησούς Χριστός ήρθε στον κόσμο για να σώσει τους αμαρτωλούς · και πρώτος ανάμεσά τους είμαι εγώ .
54001016	Ακριβώς όμως γι ’ αυτό με ελέησε , για να δείξει ο Ιησούς Χριστός σ ’ εμένα πρώτον όλη του τη μακροθυμία , ώστε να γίνω παράδειγμα για κείνους που πρόκειται να πιστέψουν σ ’ αυτόν και να οδηγηθούν έτσι στην αιώνια ζωή .
54001017	Παντοτινή , λοιπόν , τιμή και δόξα στον αιώνιο βασιλιά , τον άφθαρτο , τον αόρατο , τον μόνο σοφό Θεό . Αμήν .
54001018	Αυτή την παραγγελία σού εμπιστεύομαι , παιδί μου Τιμόθεε : Σου θυμίζω τι είπαν οι προφήτες της εκκλησίας για σένα , για να πολεμήσεις , έχοντας αυτά για όπλα στον ωραίο σου αγώνα .
54001019	Κράτα την πίστη και την αγαθή συνείδηση . Αυτή τη συνείδηση που μερικοί την απέρριψαν και ναυάγησαν στην πίστη .
54001020	Ανάμεσά τους είναι κι ο Υμέναιος κι ο Αλέξανδρος , που τους παρέδωσα στο σατανά , για να μάθουν να μην προσβάλλουν το Θεό .
54002001	Σας παρακαλώ πρώτα απ ’ όλα να κάνετε δεήσεις , προσευχές , παρακλήσεις , ευχαριστίες για όλους τους ανθρώπους ,
54002002	για τους κυβερνήτες και για όλους εκείνους που ασκούν την εξουσία , ώστε να ζούμε ήρεμα και ειρηνικά με ευσέβεια κι ευπρέπεια από κάθε άποψη .
54002003	Αυτό είναι καλό κι ευπρόσδεκτο από το σωτήρα μας Θεό ,
54002004	ο οποίος θέλει να σωθούν όλοι οι άνθρωποι και να γνωρίσουν σε βάθος την αλήθεια .
54002005	Γιατί ένας είναι ο Θεός κι ένας ο μεσίτης μεταξύ Θεού και ανθρώπων , ο άνθρωπος Ιησούς Χριστός ,
54002006	που πρόσφερε τη ζωή του λύτρο για χάρη όλων . Έτσι , στον προσδιορισμένο καιρό , έδωσε ο Θεός τη μαρτυρία του ότι θέλει να σώσει τον κόσμο .
54002007	Αυτής της μαρτυρίας με έταξε ο Θεός κήρυκα και απόστολο — την αλήθεια λέω ενώπιον του Χριστού , δεν ψεύδομαι — για να διδάξω την πίστη και την αλήθεια στους εθνικούς .
54002008	Επιθυμώ , λοιπόν , να προσεύχονται οι άντρες σε κάθε τόπο προσευχής , χωρίς οργή κι εριστικότητα , και τα χέρια που υψώνουν στον ουρανό να είναι καθαρά .
54002009	Παρόμοια και οι γυναίκες να προσεύχονται με κόσμια αμφίεση . Να στολίζουν τον εαυτό τους με σεμνότητα και σωφροσύνη κι όχι με περίτεχνες κομμώσεις και χρυσά κοσμήματα ή μαργαριτάρια ή πολυτελή ενδύματα .
54002010	Αντίθετα , να στολίζονται με ό , τι ταιριάζει σε γυναίκες που λένε ότι σέβονται το Θεό , δηλαδή με καλά έργα .
54002011	Η γυναίκα στη σύναξη πρέπει να ακούει και να μαθαίνει σιωπηλή και με πλήρη υποταγή .
54002012	Δεν επιτρέπω σε γυναίκα να διδάσκει στην εκκλησία ούτε να κάνει τον αφέντη στον άντρα , αλλά να μένει σιωπηλή .
54002013	Γιατί ο Αδάμ πλάστηκε πρώτος , και ύστερα η Εύα
54002014	κι αυτός που απατήθηκε δεν ήταν ο Αδάμ , αλλά η γυναίκα εξαπατήθηκε κι έπεσε στην παράβαση .
54002015	Θα σωθεί όμως με την τεκνογονία · αρκεί οι γυναίκες να μείνουν στην πίστη και στην αγάπη και στην άγια ζωή , και να έχουν κοσμιότητα .
54003001	Είναι αληθινός ο λόγος ότι όποιος ορέγεται επισκοπή καλό έργο επιθυμεί .
54003002	Γι ’ αυτό πρέπει ο επίσκοπος να είναι αδιάβλητος και σύζυγος μιας μόνο γυναίκας · να είναι προσεκτικός , συνετός , ευπρεπής , φιλόξενος , καλός δάσκαλος .
54003003	Να μην είναι πότης , βίαιος , αισχροκερδής αλλά να είναι επιεικής , ειρηνικός κι αφιλοχρήματος .
54003004	Να διευθύνει καλά το σπίτι του και να έχει παιδιά που να τον υπακούνε με πολύ σεβασμό ·
54003005	γιατί , αν κάποιος δεν ξέρει να κυβερνήσει το ίδιο του το σπίτι , πώς θα φροντίσει την εκκλησία του Θεού ;
54003006	Να μην είναι καινούριος στην πίστη , για να μην το πάρει απάνω του και καταδικαστεί , όπως ο διάβολος .
54003007	Επίσης πρέπει να έχει καλή φήμη κι έξω από την εκκλησία , για να μην εξευτελιστεί και πέσει έτσι στην παγίδα του διαβόλου .
54003008	Το ίδιο και οι διάκονοι πρέπει να είναι σεμνοί , όχι διπρόσωποι , να μην έχουν το νου τους στο πολύ κρασί ούτε στο άνομο κέρδος ·
54003009	να κρατούν με καθαρή συνείδηση την πίστη που αποκάλυψε ο Θεός .
54003010	Κι αυτοί όμως πρέπει πρώτα να δοκιμάζονται , και , όταν βρεθεί ότι δεν τους κατηγορεί κανείς , τότε μόνο να γίνονται διάκονοι .
54003011	Το ίδιο κι οι γυναίκες πρέπει να είναι σεμνές , να μην κακολογούν , να είναι προσεκτικές , άξιες εμπιστοσύνης σε όλα .
54003012	Οι διάκονοι να είναι σύζυγοι μιας μόνο γυναίκας και να κυβερνάνε καλά τα παιδιά τους και τα σπίτια τους .
54003013	Κι όσοι διάκονοι έχουν εκπληρώσει καλά το λειτούργημά τους , αποκτούν για τον εαυτό τους μια τιμητική διάκριση και πολύ θάρρος , χάρη στην πίστη τους στον Ιησού Χριστό .
54003014	Σου τα γράφω αυτά , αν και ελπίζω να έρθω κοντά σου σύντομα .
54003015	Αν όμως τύχει και καθυστερήσω , σου γράφω για να μάθεις πώς πρέπει να συμπεριφέρεται κανείς στον οίκο του Θεού , που είναι η εκκλησία του αληθινού Θεού , ο στύλος και το θεμέλιο της αλήθειας .
54003016	Όπως ομολογούμε , είναι μεγάλο το μυστήριο της πίστεως που μας αποκαλύφθηκε : Ο Θεός φανερώθηκε ως άνθρωπος , το Πνεύμα απέδειξε ποιος ήταν · φανερώθηκε στους αγγέλους , κηρύχθηκε στα έθνη , τον πίστεψε ο κόσμος , αναλήφθηκε με δόξα .
54004001	Το Πνεύμα μέσω των προφητών το λέει ξεκάθαρα ότι στους έσχατους καιρούς θα αποστατήσουν μερικοί από την πίστη και θα προσκολληθούν σε πνεύματα παραπλανητικά και σε διδασκαλίες δαιμονικές .
54004002	Θα παρασυρθούν από απατεώνες και υποκριτές που έχουν πωρωμένη τη συνείδησή τους .
54004003	Αυτοί απαγορεύουν το γάμο και επιβάλλουν αποχή από φαγητά που τα δημιούργησε ο Θεός για να τα τρώνε και να τον ευχαριστούν όσοι πίστεψαν και κατανόησαν την αλήθεια του Χριστού .
54004004	Καθετί που δημιούργησε ο Θεός είναι καλό , και τίποτα δεν είναι απαγορευμένο , όταν το χρησιμοποιούμε ευχαριστώντας το Θεό .
54004005	Γιατί εξαγιάζεται με το λόγο του Θεού και με την προσευχή .
54004006	Αν κάνεις αυτές τις υποδείξεις στους αδερφούς , θα είσαι ένας καλός υπηρέτης του Ιησού Χριστού , που τρέφεται από τα λόγια της πίστεως και της καλής διδασκαλίας , που ακολούθησες .
54004007	Κόψε κάθε σχέση με τους ανίερους μύθους που είναι για γριούλες . Εσύ να γυμνάζεσαι στην ευσέβεια .
54004008	Γιατί η εκγύμναση του σώματος λίγο ωφελεί · η ευσέβεια όμως είναι ωφέλιμη για όλα , επειδή υπόσχεται τη ζωή και την τωρινή και τη μελλοντική .
54004009	Αυτό που λέω είναι αλήθεια κι αξίζει να γίνει πέρα για πέρα αποδεκτό .
54004010	Κι εμείς γι ’ αυτό υπομένουμε κόπους και ονειδισμούς , γιατί στηρίξαμε την ελπίδα μας στον αληθινό Θεό , που είναι σωτήρας όλων των ανθρώπων κι ιδιαίτερα των πιστών .
54004011	Αυτά να παραγγέλλεις και να διδάσκεις .
54004012	Κανείς να μη σε καταφρονεί που είσαι ακόμη νέος . Αντίθετα , να γίνεις υπόδειγμα για τους πιστούς με το λόγο , με τη συμπεριφορά σου , με την αγάπη , με την πνευματική ζωή , με την πίστη , με την αγνότητα .
54004013	Ώσπου να έρθω , συγκέντρωσε την προσοχή σου στην ανάγνωση των Γραφών , στις συμβουλές και στη διδασκαλία .
54004014	Μην αφήνεις αχρησιμοποίητο το χάρισμα που έχεις και που σου δόθηκε όταν ύστερα από υπόδειξη των προφητών της εκκλησίας σε χειροτόνησαν οι πρεσβύτεροι .
54004015	Αυτά να έχεις στο νου σου , μ ’ αυτά να ασχολείσαι , ώστε η πρόοδός σου να είναι φανερή σ ’ όλα .
54004016	Πρόσεχε τον εαυτό σου και τη διδασκαλία σου . Σ ’ αυτά να είσαι ανυποχώρητος . Μ ’ αυτό τον τρόπο , και τον εαυτό σου θα σώσεις και αυτούς που σε ακούνε .
54005001	Τον γεροντότερο μην τον μαλώνεις , αλλά να τον συμβουλεύεις ήπια σαν να ήταν ο πατέρας σου , τους νεότερους σαν να ήταν αδέρφια σου ,
54005002	τις γεροντότερες σαν μητέρες , τις νεότερες σαν αδερφές , με πολλή αγνότητα .
54005003	Να φροντίζεις τις χήρες , αλλά τις πραγματικές χήρες .
54005004	Αν όμως μια χήρα έχει παιδιά ή εγγόνια , αυτά πρέπει να μάθουν να σέβονται πρώτα το δικό τους σπίτι και να ανταποδίδουν στους προγόνους τους ό , τι τους οφείλουν , γιατί αυτό είναι καλό και το θέλει ο Θεός .
54005005	Η πραγματική χήρα , αυτή που δεν έχει κάποιον να τη φροντίσει , έχει στηρίξει τις ελπίδες της στο Θεό και δεν παύει να δέεται και να προσεύχεται νύχτα και μέρα .
54005006	Όποια πάλι ζει μέσα στη σπατάλη , αυτή έχει κιόλας πεθάνει , κι ας είναι ζωντανή .
54005007	Αυτά να τους τα παραγγέλλεις για να μη δίνουν αφορμή να τους κατηγορεί κανείς .
54005008	Αν όμως κάποιος δε φροντίζει για τους συγγενείς του , κι ιδιαίτερα για κείνους που μένουν στο ίδιο σπίτι μαζί του , αυτός έχει αρνηθεί την πίστη κι είναι χειρότερος κι από έναν άπιστο .
54005009	Ως χήρα να καταγράφεται κάποια , αν έχει συμπληρώσει το εξηκοστό έτος της ηλικίας της · αν υπήρξε γυναίκα ενός μόνο άντρα ·
54005010	αν είναι γνωστή για τα καλά της έργα : ανέθρεψε σωστά τα παιδιά της , φιλοξένησε ανθρώπους στο σπίτι της , έπλυνε τα πόδια χριστιανών οδοιπόρων , βοήθησε αυτούς που αντιμετώπισαν δυσκολίες , φρόντισε πρόθυμα με κάθε τρόπο να κάνει καλά έργα .
54005011	Τις νεότερες χήρες μην τις γράφεις στον κατάλογο . Γιατί , όταν οι επιθυμίες τους νικήσουν τον πόθο να υπηρετήσουν το Χριστό , θέλουν να παντρευτούν .
54005012	Έτσι γίνονται ένοχες , γιατί αθετούν την πρώτη τους υπόσχεση .
54005013	Εκτός απ ’ αυτό , συνηθίζουν στην αργία , γυρίζοντας από σπίτι σε σπίτι . Κι όχι μόνο στην αργία συνηθίζουν , αλλά είναι και φλύαρες κι ανακατεύονται σε ξένες υποθέσεις , λέγοντας πράγματα που δεν πρέπει .
54005014	Θέλω , λοιπόν , οι νεότερες χήρες να παντρεύονται , να κάνουν παιδιά , να φροντίζουν το σπίτι τους και να μη δίνουν καμιά αφορμή στον εχθρό να μας χλευάζει .
54005015	Αυτά τα λέω , γιατί μερικές ξεστράτισαν κιόλας κι ακολούθησαν το σατανά .
54005016	Όποιος χριστιανός ή χριστιανή έχει συγγενείς χήρες , να φροντίζει ο ίδιος γι ’ αυτές και να μην επιβαρύνεται η εκκλησία , για να μπορέσει να επαρκέσει στη συντήρηση των απροστάτευτων χηρών .
54005017	Οι πρεσβύτεροι που προΐστανται καλά , να ανταμείβονται διπλά , προπαντός αυτοί που κοπιάζουν στο κήρυγμα και στη διδασκαλία .
54005018	Γιατί λέγει η Γραφή : Μη βάλεις φίμωτρο σε βόδι που αλωνίζει . Και : Στον εργάτη πρέπει να δοθεί ο μισθός που του αξίζει .
54005019	Να μη δέχεσαι κατηγορία εναντίον πρεσβυτέρου , εκτός αν τη βεβαιώνουν δύο ή τρεις μάρτυρες .
54005020	Τους πρεσβυτέρους που αμαρτάνουν να τους ελέγχεις μπροστά σε όλους , για να φοβούνται και οι υπόλοιποι .
54005021	Σε εξορκίζω μπροστά στο Θεό και στον Κύριο Ιησού Χριστό και στους άγιους αγγέλους , να τα φυλάξεις τα παραπάνω χωρίς προκατάληψη και χωρίς να ενεργείς τίποτε μεροληπτικά .
54005022	Μη βιάζεσαι να χειροτονείς κανέναν , για να μη συμμετέχεις έτσι σε ξένες αμαρτίες . Να διατηρείς τον εαυτό σου καθαρό .
54005023	Σταμάτα πια να πίνεις μόνο νερό · να χρησιμοποιείς και λίγο κρασί για το στομάχι σου και για τις συχνές σου ασθένειες .
54005024	Μερικών ανθρώπων οι αμαρτίες είναι ολοφάνερες ακόμη και πριν από την τελική κρίση . Άλλων όμως φανερώνονται ύστερα .
54005025	Έτσι και τα έργα τα καλά είναι ολοφάνερα · κι όσα δεν είναι φανερά τώρα , δεν είναι δυνατό να μείνουν για πάντα κρυμμένα .
54006001	Όσοι είναι δούλοι σε απίστους , να θεωρούν τους κυρίους τους άξιους κάθε σεβασμού , για να μη δυσφημείται ο Θεός κι η διδασκαλία του ευαγγελίου .
54006002	Κι όσοι έχουν πιστούς κυρίους , να μην τους καταφρονούν με τη δικαιολογία ότι είναι αδερφοί . Απεναντίας , πρέπει να δουλεύουν περισσότερο , ακριβώς γιατί αυτοί που δέχονται την ευεργεσία της πρόθυμης υπηρεσίας τους είναι πιστοί και αγαπητοί .
54006003	Αυτά να διδάσκεις και να συμβουλεύεις . Όποιος διδάσκει άλλα απ ’ ό , τι το ευαγγέλιο και δεν ακολουθεί τα σωστά λόγια , αυτά που είπε ο Κύριός μας Ιησούς Χριστός , ή τη διδασκαλία της πίστεώς μας ,
54006004	αυτός έχει φουσκώσει από εγωισμό και δεν ξέρει τίποτε . Αντίθετα , καταγίνεται νοσηρά σε λεπτολογίες και λογομαχίες , από τις οποίες γεννιούνται φθόνος , φιλονικία , προσβολές , καχυποψίες ,
54006005	συνεχείς συγκρούσεις ανθρώπων με χαλασμένο μυαλό , που έχουν χάσει την αλήθεια και νομίζουν ότι η ευσέβεια είναι μέσο για να πλουτίσουν . Κρατήσου μακριά από τέτοιους ανθρώπους .
54006006	Και βέβαια , η ευσέβεια είναι μεγάλος πλούτος , μόνο όμως για όποιον ικανοποιείται με όσα έχει .
54006007	Γιατί τίποτα δε φέραμε μαζί μας όταν ήρθαμε στον κόσμο , και είναι φανερό πως ούτε μπορούμε να βγάλουμε τίποτα φεύγοντας .
54006008	Όταν έχουμε , λοιπόν , τροφές και ενδύματα , θα αρκεστούμε σ ’ αυτά .
54006009	Όσοι όμως θέλουν να πλουτίσουν πέφτουν σε πειρασμό , σε παγίδα του διαβόλου και σε πολλές επιθυμίες ανόητες και βλαβερές , που βυθίζουν τους ανθρώπους στην καταστροφή και στο χαμό .
54006010	Γιατί η ρίζα όλων των κακών είναι η φιλαργυρία . Το χρήμα μερικοί το επιθύμησαν τόσο πολύ , ώστε πλανήθηκαν κι απομακρύνθηκαν από την πίστη και πλήγωσαν τον εαυτό τους με βάσανα πολλά .
54006011	Εσύ , όμως , άνθρωπε του Θεού , όλα αυτά να τ ’ αποφεύγεις . Να επιδιώκεις τη δικαιοσύνη , την ευσέβεια , την πίστη , την αγάπη , την υπομονή , την πραότητα .
54006012	Να αγωνίζεσαι τον ωραίο αγώνα της πίστεως . Έτσι θα κατακτήσεις την αιώνια ζωή , στην οποία και σε κάλεσε ο Θεός και για την οποία ομολόγησες την καλή ομολογία μπροστά σε πολλούς μάρτυρες .
54006013	Σου παραγγέλλω ενώπιον του Θεού , που δίνει ζωή στα πάντα , και ενώπιον του Ιησού Χριστού , που μπροστά στον Πόντιο Πιλάτο έδωσε τη μαρτυρία της καλής ομολογίας ·
54006014	να διατηρείς ακηλίδωτη και άψογη , την εντολή που σου έχει δοθεί , ώσπου να έρθει ο Κύριός μας Ιησούς Χριστός .
54006015	Αυτόν , όταν έρθει ο καιρός , θα τον φανερώσει ο Θεός , ο μακάριος και μόνος εξουσιαστής , ο βασιλέας των βασιλέων και ο κυρίαρχος των κυριάρχων .
54006016	Αυτός είναι ο μόνος αθάνατος και κατοικεί σε φως απρόσιτο . Κανένας από τους ανθρώπους ούτε τον είδε ούτε μπορεί να τον δει . Σ ’ αυτόν η τιμή και η αιώνια δύναμη ! Αμήν .
54006017	Στους πλουσίους αυτού εδώ του κόσμου να παραγγέλλεις να μην υπερηφανεύονται ούτε να στηρίζουν τις ελπίδες τους σε κάτι αβέβαιο όπως ο πλούτος , αλλά στο Θεό τον αληθινό , που μας τα δίνει όλα πλουσιοπάροχα , για να τα απολαμβάνουμε .
54006018	Να τους παραγγέλλεις να κάνουν το καλό , να γίνονται πλούσιοι σε καλά έργα , να είναι πρόθυμοι να δίνουν και να μοιράζονται με τους άλλους ό , τι έχουν .
54006019	Έτσι θ ’ αποταμιεύουν το θησαυρό τους και θα βάζουν ένα καλό θεμέλιο για το μέλλον , για να αποκτήσουν την αιώνια ζωή .
54006020	Αγαπητέ Τιμόθεε , διαφύλαξε αυτό που σου εμπιστεύτηκε ο Χριστός και η εκκλησία , κι απόφευγε τα βλάσφημα κούφια λόγια και τις αντιρρήσεις εναντίον της πίστεως , που προβάλλουν οι αιρετικοί με το ψεύτικο όνομα της « Γνώσεως » .
54006021	Αυτή τη γνώση ισχυρίζονται μερικοί πως έχουν , κι απέτυχαν στην πίστη τους . Η χάρη του Θεού ας είναι μαζί σου . Αμήν .
55001001	Ο Παύλος , που ο Θεός θέλησε να γίνω απόστολος του Ιησού Χριστού , για να κηρύξω τη ζωή που υποσχέθηκε ο Ιησούς Χριστός ,
55001002	Προς τον Τιμόθεο , το αγαπητό μου παιδί . Εύχομαι ο Θεός Πατέρας και ο Ιησούς Χριστός , ο Κύριός μας , να σου δίνουν τη χάρη , το έλεος και την ειρήνη .
55001003	Ευχαριστώ το Θεό , τον οποίο λατρεύω με καθαρή συνείδηση , όπως και οι πρόγονοί μου , καθώς σε θυμάμαι αδιάκοπα στις προσευχές μου νύχτα και μέρα .
55001004	Θυμάμαι τα δάκρυά σου όταν χωριστήκαμε και ποθώ πολύ να σε δω για να γεμίσω χαρά .
55001005	Θυμάμαι την ανυπόκριτη πίστη που έχεις , την ίδια πίστη που είχε πριν από σένα η γιαγιά σου η Λωίδα κι η μητέρα σου η Ευνίκη , κι είμαι βέβαιος ότι την έχεις κι εσύ .
55001006	Γι ’ αυτό σου υπενθυμίζω να αναζωπυρώνεις το χάρισμα του Θεού , που το έλαβες όταν έθεσα τα χέρια μου στο κεφάλι σου .
55001007	Γιατί το Πνεύμα που μας έδωσε ο Θεός , δεν είναι πνεύμα δειλίας αλλά πνεύμα δύναμης κι αγάπης και σωφροσύνης .
55001008	Να μην ντρέπεσαι λοιπόν να ομολογείς τον Κύριό μας , ούτε να ντρέπεσαι για μένα , που είμαι φυλακισμένος για χάρη του . Να είσαι έτοιμος να κακοπαθήσεις μαζί μ ’ εμένα για το κήρυγμα του ευαγγελίου , κι ο Θεός θα σου δώσει τη δύναμη .
55001009	Εκείνος μας έσωσε και μας κάλεσε να γίνουμε λαός του , όχι εξαιτίας των έργων μας , αλλά γιατί ο ίδιος το θέλησε και μας έδωσε τη χάρη του δια του Ιησού Χριστού . Αυτή η χάρη είχε δοθεί προαιώνια ,
55001010	φανερώθηκε όμως τώρα με την εμφάνιση στη γη του σωτήρα μας Ιησού Χριστού , που με το ευαγγέλιο κατήργησε το θάνατο κι έκανε να λάμψει η άφθαρτη ζωή .
55001011	Αυτού του ευαγγελίου ορίστηκα να είμαι εγώ κήρυκας κι απόστολος και διδάσκαλος των εθνικών .
55001012	Γι ’ αυτόν το λόγο υποφέρω αυτά τα δεινά . Δε δειλιάζω όμως , γιατί ξέρω σε ποιον έχω στηρίξει την πίστη μου . Και είμαι βέβαιος ότι αυτός έχει τη δύναμη να φυλάξει ως την ημέρα εκείνη ό , τι μου έχει εμπιστευθεί .
55001013	Να έχεις ως υπόδειγμα της ορθής διδασκαλίας όσα άκουσες από μένα . Να τα τηρείς με την πίστη και την αγάπη , που δίνει ο Ιησούς Χριστός .
55001014	Την ορθή πίστη που σου εμπιστεύτηκε ο Θεός φύλαγέ την , με τη βοήθεια του Αγίου Πνεύματος που κατοικεί μέσα μας .
55001015	Το ξέρεις ότι με απαρνήθηκαν όλοι αυτοί που ήταν στην Ασία — ανάμεσά τους κι ο Φύγελλος κι ο Ερμογένης .
55001016	Ο Κύριος ας δείξει το έλεός του στην οικογένεια του Ονησιφόρου , που με ανακούφισε πολλές φορές και δεν ντράπηκε για τη φυλάκισή μου ,
55001017	αλλά ήρθε στη Ρώμη , με αναζήτησε με πολλή επιμονή και με βρήκε .
55001018	Ας δώσει ο Κύριος να βρει έλεος από το Θεό εκείνη την ημέρα ! Και πόσες υπηρεσίες μού πρόσφερε στην Έφεσο , εσύ το ξέρεις καλύτερα .
55002001	Εσύ , λοιπόν , παιδί μου , να παίρνεις δύναμη από τη χάρη που μας έδωσε ο Ιησούς Χριστός .
55002002	Κι όσα άκουσες από μένα μπροστά σε πολλούς μάρτυρες , αυτά να τα μεταδώσεις σε έμπιστους ανθρώπους , που θα είναι ικανοί να διδάξουν και άλλους .
55002003	Κακοπάθησε λοιπόν σαν καλός στρατιώτης του Ιησού Χριστού .
55002004	Κανείς στρατευμένος δεν μπλέκεται στις υποθέσεις της καθημερινής ζωής , αν θέλει να είναι συνεπής απέναντι σ ’ εκείνον που τον στρατολόγησε .
55002005	Κι όταν κάποιος μετέχει σε αθλητικούς αγώνες , δεν παίρνει το στεφάνι της νίκης , αν δεν αγωνιστεί σύμφωνα με τους κανόνες .
55002006	Ο γεωργός πρέπει να κοπιάσει , για να μπορέσει να φάει πρώτος από τους καρπούς .
55002007	Προσπάθησε να καταλάβεις αυτά που λέω . Ο Κύριος να σε βοηθήσει να τα εννοήσεις όλα .
55002008	Να μην ξεχνάς τον Ιησού Χριστό , τον αναστημένο από τους νεκρούς και απόγονο του Δαβίδ , σύμφωνα με το ευαγγέλιο που κηρύττω .
55002009	Για το ευαγγέλιο αυτό κακοπαθώ ως το σημείο να με δέσουν σαν κακούργο . Αλλά ο λόγος του Θεού δεν δένεται .
55002010	Γι ’ αυτό , όλα τα υπομένω για χάρη των εκλεκτών του Θεού , για να πετύχουν κι αυτοί τη σωτηρία που έφερε ο Ιησούς Χριστός και να δοξαστούν αιώνια .
55002011	Πρέπει να έχουμε εμπιστοσύνη στα λόγια : « Μαζί με το Χριστό αν πεθάναμε , μαζί του και θα ζήσουμε .
55002012	Αν υπομένουμε , μαζί του και θα βασιλέψουμε . Αν τον αρνηθούμε , κι εκείνος θα μας αρνηθεί .
55002013	Αν απιστούμε , πιστός εκείνος μένει , να αρνηθεί τον εαυτό του δεν μπορεί » .
55002014	Αυτά να τους θυμίζεις και να τους εξορκίζεις στο όνομα του Κυρίου να μη μάχονται για λέξεις , γιατί αυτό σε τίποτα δε χρησιμεύει , αλλά φέρνει καταστροφή σ ’ εκείνους που ακούν .
55002015	Φρόντισε να παρουσιαστείς μπροστά στο Θεό άξιος της επιδοκιμασίας του , εργάτης που δεν ντρέπεται για το έργο του , αλλά διδάσκει σωστά την αλήθεια του ευαγγελίου .
55002016	Να αποφεύγεις τις κούφιες φλυαρίες , που βεβηλώνουν την αλήθεια · γιατί όσοι επιδίδονται σ ’ αυτές θα προχωρούν όλο και περισσότερο στην ασέβεια
55002017	και η διδασκαλία τους θα εξαπλωθεί σαν γάγγραινα . Ανάμεσα σ ’ αυτούς είναι κι ο Υμέναιος κι ο Φιλητός ,
55002018	οι οποίοι ξεστράτισαν και απομακρύνθηκαν από την αλήθεια , λέγοντας ότι η ανάσταση των νεκρών έγινε ήδη · γκρεμίζουν έτσι την πίστη μερικών .
55002019	Κι όμως , το στερεό θεμέλιο που έβαλε ο Θεός μένει ακλόνητο κι έχει τούτη την επιγραφή : Ο Κύριος γνωρίζει αυτούς που του ανήκουν · και Όποιος λέει ότι ανήκει στον Κύριο να φύγει μακριά από την αμαρτία .
55002020	Σ ’ ένα μεγάλο σπίτι δεν υπάρχουν σκεύη χρυσά και ασημένια μόνο , αλλά και ξύλινα και πήλινα . Άλλα είναι φτιαγμένα για να δέχονται κάτι πολύτιμο και άλλα για να δέχονται ακαθαρσίες .
55002021	Αν , λοιπόν , καθαρίσει κανείς τον εαυτό του και τον ξεχωρίσει απ ’ αυτά , θα είναι σκεύος για πολύτιμη χρήση , αγιασμένο και χρήσιμο στη διάθεση του οικοδεσπότη , ετοιμασμένο για κάθε καλό έργο .
55002022	Απόφευγε τις επιθυμίες της νεότητας . Να αγωνίζεσαι για τη δικαιοσύνη , την πίστη , την αγάπη , την ειρήνη , μαζί μ ’ εκείνους που ομολογούν με καθαρή καρδιά ότι ανήκουν στον Κύριο .
55002023	Μην παίρνεις μέρος στις ανόητες κι ανώφελες συζητήσεις , γιατί ξέρεις καλά ότι καταλήγουν σε φιλονικίες .
55002024	Κι ο δούλος του Κυρίου δεν πρέπει να φιλονικεί , αλλά να είναι ήπιος απέναντι σε όλους , πρόθυμος να διδάξει , ανεκτικός .
55002025	Πρέπει να παιδαγωγεί με πραότητα τους αντιθέτους για να τους δώσει κάποτε ο Θεός μετάνοια να καταλάβουν την αλήθεια
55002026	και να συνέλθουν ξεφεύγοντας από την παγίδα του διαβόλου , που τους είχε αιχμαλωτίσει για να κάνουν το θέλημά του .
55003001	Να ξέρεις ακόμα και τούτο : Τις έσχατες ημέρες θα έρθουν δύσκολοι καιροί .
55003002	Γιατί οι άνθρωποι θα είναι φίλαυτοι , φιλάργυροι , αλαζόνες , υπερήφανοι , βλάσφημοι , απειθείς στους γονείς τους , αχάριστοι , ασεβείς ,
55003003	άστοργοι , αδιάλλακτοι , συκοφάντες , άσωτοι , άγριοι , εχθροί του καλού ,
55003004	προδότες , αυθάδεις , φουσκωμένοι από εγωισμό . Θ ’ αγαπάνε πιο πολύ τις ηδονές παρά το Θεό .
55003005	Θα δείχνουν ότι έχουν ευσέβεια , αλλά θα έχουν αρνηθεί τη δύναμή της με τις πράξεις τους . Κι αυτούς να τους αποφεύγεις .
55003006	Απ ’ αυτούς είναι κι εκείνοι που εισχωρούν μέσα στα σπίτια και προσηλυτίζουν γυναικάρια φορτωμένα ένα σωρό αμαρτίες , που παρασύρονται από κάθε λογής επιθυμίες ·
55003007	που συνεχώς μαθαίνουν και ποτέ δεν μπορούν να φτάσουν στην τέλεια γνώση της αλήθειας .
55003008	Κι όπως ο Ιαννής κι ο Ιαμβρής αντιστάθηκαν στο Μωυσή , έτσι κι αυτοί αντιστέκονται στην αλήθεια · άνθρωποι με διεφθαρμένο μυαλό , με κίβδηλη πίστη .
55003009	Αλλά δε θα προχωρήσουν περισσότερο · γιατί η ανοησία τους θα γίνει σε όλους φανερή , όπως έγινε κι η ανοησία του Ιαννή και του Ιαμβρή .
55003010	Εσύ όμως συμπορεύτηκες μαζί μου στη διδασκαλία , στον τρόπο ζωής , στους σκοπούς , στην πίστη , στη μακροθυμία , στην αγάπη , στην υπομονή ,
55003011	στους διωγμούς , στα παθήματα σαν αυτά που υπέμεινα στην Αντιόχεια , στο Ικόνιο , στα Λύστρα . Τι διωγμούς υπέφερα ! Κι απ ’ όλα με γλίτωσε ο Κύριος .
55003012	Κι όχι μόνο εγώ , αλλά και όλοι όσοι θέλουν να ζήσουν με ευσέβεια , σύμφωνα με το θέλημα του Ιησού Χριστού , θα αντιμετωπίσουν διωγμούς .
55003013	Μόνο οι πονηροί άνθρωποι και οι απατεώνες θα προκόβουν στο χειρότερο · θα εξαπατούν τους άλλους και οι άλλοι θα τους εξαπατούν .
55003014	Εσύ όμως να μένεις σ ’ αυτά που έμαθες και που για την αξιοπιστία τους έχεις τεκμήρια . Ξέρεις από ποιον τα έμαθες ·
55003015	και μη λησμονείς ότι από τη βρεφική σου ηλικία γνωρίζεις τη Γραφή , που μπορεί να σε κάνει σοφό οδηγώντας σε στη σωτηρία δια της πίστεως στον Ιησού Χριστό .
55003016	Ό , τι βρίσκεται στη Γραφή είναι εμπνευσμένο από το Πνεύμα του Θεού κι είναι ωφέλιμο για τη διδασκαλία της αλήθειας , για τον έλεγχο της πλάνης , για τη διόρθωση των λαθών , για τη διαπαιδαγώγηση σε μια ζωή όπως τη θέλει ο Θεός ·
55003017	έτσι ο άνθρωπος του Θεού θα είναι τέλειος και καταρτισμένος για κάθε καλό έργο .
55004001	Εγώ , λοιπόν , σε εξορκίζω ενώπιον του Θεού και του Κυρίου Ιησού Χριστού , που πρόκειται να κρίνει τους ζωντανούς και τους νεκρούς όταν θα εμφανιστεί και θα βασιλέψει :
55004002	Κήρυξε το λόγο του Θεού με επιμονή , στον κατάλληλο και στον ακατάλληλο καιρό · έλεγξε , επίπληξε , συμβούλεψε . Κι όλα αυτά με όλη τη μακροθυμία σου , διδάσκοντας με όλη σου την υπομονή .
55004003	Θα ’ ρθεί καιρός που οι άνθρωποι δε θα ανέχονται τη σωστή διδασκαλία , αλλά θα συγκεντρώνουν γύρω τους πλήθος από δασκάλους , που να ταιριάζουν με τις επιθυμίες τους , για ν ’ ακούνε αυτά που τους αρέσουν .
55004004	Θα κλείνουν τ ’ αυτιά τους στην αλήθεια και θα στρέφονται στα παραμύθια .
55004005	Εσύ όμως να είσαι άγρυπνος για να τα αντιμετωπίσεις όλα αυτά . Να κακοπαθήσεις , να εργαστείς για τη διάδοση του ευαγγελίου , να εκπληρώσεις το καθήκον σου στην υπηρεσία του Θεού .
55004006	Εγώ πια ήρθε η ώρα να χύσω το αίμα μου σπονδή στο Θεό · έφτασε ο καιρός να φύγω απ ’ αυτό τον κόσμο .
55004007	Αγωνίστηκα τον ωραίο αγώνα , έτρεξα το δρόμο ως το τέλος , φύλαξα την πίστη .
55004008	Τώρα πια με περιμένει το στεφάνι της δικαιοσύνης , που μ ’ αυτό θα με ανταμείψει ο Κύριος εκείνη την ημέρα , ο δίκαιος κριτής . Κι όχι μόνο εμένα , αλλά κι όλους εκείνους που περιμένουν με αγάπη τον ερχομό του .
55004009	Σπεύσε να με συναντήσεις γρήγορα .
55004010	Γιατί ο Δημάς αγάπησε τον παρόντα αιώνα · με εγκατέλειψε και πήγε στη Θεσσαλονίκη . Ο Κρήσκης πήγε στη Γαλατία , ο Τίτος στη Δαλματία .
55004011	Μόνον ο Λουκάς είναι μαζί μου . Πάρε το Μάρκο και φέρε τον μαζί σου . Τον χρειάζομαι να με βοηθήσει .
55004012	Τον Τυχικό τον έστειλα στην Έφεσο .
55004013	Καθώς θα έρχεσαι φέρε το πανωφόρι που άφησα στην Τρωάδα , στον Κάρπο · και τα βιβλία , προπαντός αυτά που είναι γραμμένα σε μεμβράνες .
55004014	Ο Αλέξανδρος ο σιδηρουργός πολλά κακά μού προξένησε . Ο Κύριος ας τον κρίνει σύμφωνα με τα έργα του .
55004015	Να φυλάγεσαι κι εσύ απ ’ αυτόν , γιατί πολύ αντιστάθηκε στο κήρυγμά μας .
55004016	Στην πρώτη μου απολογία στο δικαστήριο δεν μου συμπαραστάθηκε κανείς · όλοι με εγκατέλειψαν . Ας μην τους το λογαριάσει ο Θεός .
55004017	Μου παραστάθηκε όμως ο Κύριος και με δυνάμωσε , για να μπορέσω να ολοκληρώσω το αποστολικό μου έργο και ν ’ ακούσουν το κήρυγμα όλα τα έθνη . Με γλίτωσε από το στόμα του λιονταριού .
55004018	Ο Κύριος θα με γλιτώσει κι από κάθε έργο κακό , και θα με σώσει οδηγώντας με στη βασιλεία του την ουράνια . Ας είναι δοξασμένος αιώνια ! Αμήν .
55004019	Χαιρέτησέ μου την Πρίσκα και τον Ακύλα , και την οικογένεια του Ονησιφόρου .
55004020	Ο Έραστος έμεινε στην Κόρινθο , και τον Τρόφιμο τον άφησα άρρωστο στη Μίλητο .
55004021	Φρόντισε να έρθεις πριν από το χειμώνα . Σε χαιρετά ο Εύβουλος , ο Πούδης , ο Λίνος , η Κλαυδία και όλοι οι αδερφοί .
55004022	Ο Κύριος Ιησούς Χριστός να είναι μαζί σου . Η χάρη του Θεού να είναι μαζί σας . Αμήν .
56001001	Ο Παύλος , δούλος του Θεού , που με έστειλε ο Ιησούς Χριστός , για να διαδώσω την πίστη των εκλεκτών του Θεού και τη βαθιά γνώση της χριστιανικής αλήθειας
56001002	και να κηρύξω την ελπίδα για την αιώνια ζωή . Αυτήν υποσχέθηκε από πολύ παλιά ο αψευδής Θεός ,
56001003	κι όταν ήρθε η ορισμένη ώρα φανέρωσε το λόγο του με το ευαγγέλιο , που το εμπιστεύτηκε σ ’ εμένα ο σωτήρας μας Θεός , με την εντολή να το κηρύξω .
56001004	Προς τον Τίτο , γνήσιο παιδί μου , χάρη στην πίστη που μας ενώνει . Εύχομαι ο Θεός Πατέρας και ο σωτήρας μας ο Κύριος Ιησούς Χριστός , να σου δίνουν τη χάρη , το έλεος και την ειρήνη .
56001005	Ο λόγος που σε άφησα στην Κρήτη ήταν να συνεχίσεις να διορθώνεις τις ελλείψεις και να εγκαταστήσεις σε κάθε πόλη πρεσβυτέρους , σύμφωνα με τις οδηγίες που σου έδωσα .
56001006	Πρεσβύτερος να γίνεται όποιος είναι αδιάβλητος , άντρας μιας μόνο γυναίκας , και με παιδιά πιστά , που δεν κατηγορούνται για άσωτη ζωή ή είναι ανυπάκουα .
56001007	Γιατί ο επίσκοπος , ως διαχειριστής του Θεού , πρέπει να είναι αδιάβλητος · να μην είναι υπεροπτικός , ευέξαπτος , μέθυσος , φιλόνικος , και να μην επιδιώκει αθέμιτα κέρδη .
56001008	Αντίθετα , πρέπει να είναι φιλόξενος , ν ’ αγαπάει το καλό , να είναι συνετός , δίκαιος , ευσεβής , να κυριαρχεί στον εαυτό του ·
56001009	να είναι προσηλωμένος στο κήρυγμα που συμφωνεί με τη διδαχή που μας παραδόθηκε , και συνεπώς είναι αξιόπιστο . Έτσι ο επίσκοπος θα μπορεί και να καθοδηγεί σύμφωνα με τη σωστή διδασκαλία και να ελέγχει όσους είναι αντίθετοι σ ’ αυτήν .
56001010	Γιατί υπάρχουν πολλοί , προπάντων αυτοί που ήρθαν από τον ιουδαϊσμό , που δε θέλουν να υποταχθούν , και διδάσκουν ψεύτικα πράγματα εξαπατώντας τους ανθρώπους .
56001011	Αυτούς πρέπει κανείς να τους αποστομώνει , γιατί γκρεμίζουν σπίτια ολόκληρα , διδάσκοντας πράγματα που δεν πρέπει , μόνο και μόνο για να κερδίσουν χρήματα με αθέμιτα μέσα .
56001012	Είπε ένας συμπατριώτης τους , δικός τους προφήτης : « Οι Κρητικοί είναι πάντα ψεύτες , θηρία ανήμερα , οκνηροί κοιλιόδουλοι » .
56001013	Αυτός ο λόγος είναι αληθινός . Γι ’ αυτό να τους ελέγχεις αυστηρά , ώστε να έχουν τη σωστή πίστη
56001014	και να μην προσέχουν σε ιουδαϊκούς μύθους και σε εντολές ανθρώπων που αποστρέφονται την αλήθεια .
56001015	Για τους καθαρούς όλα είναι καθαρά . Για τους μολυσμένους όμως και τους απίστους τίποτα δεν είναι καθαρό , γιατί και το μυαλό τους κι η συνείδησή τους είναι μολυσμένα .
56001016	Διακηρύττουν ότι γνωρίζουν το Θεό , αλλά με τα έργα τους τον αρνούνται . Είναι απειθείς , δεν υποτάσσονται στο Θεό κι είναι ανίκανοι για οποιοδήποτε καλό έργο .
56002001	Εσύ , όμως , να διδάσκεις ό , τι συμφωνεί με τη σωστή διδασκαλία .
56002002	Να παρακινείς τους ηλικιωμένους να είναι νηφάλιοι , αξιοπρεπείς , να ελέγχουν τον εαυτό τους , να είναι υγιείς στην πίστη , στην αγάπη , στην υπομονή .
56002003	Το ίδιο και τις ηλικιωμένες γυναίκες να τις παρακινείς να συμπεριφέρονται έτσι που να εμπνέουν το σεβασμό · να μην κακολογούν , να μην είναι υποδουλωμένες στο κρασί · να διδάσκουν το καλό .
56002004	Έτσι θα καθοδηγούν τις νέες να αγαπούν τους άντρες τους και τα παιδιά τους ,
56002005	να έχουν σωφροσύνη , αγνότητα , να φροντίζουν για το σπίτι τους , να έχουν καλοσύνη και να υποτάσσονται στους άντρες τους , για να μη δυσφημίζεται ο λόγος του Θεού .
56002006	Το ίδιο και τους νέους , να τους προτρέπεις να είναι εγκρατείς .
56002007	Κι εσύ να συμπεριφέρεσαι έτσι , ώστε σε όλα να είσαι υπόδειγμα καλών έργων . Η διδασκαλία σου να είναι ανόθευτη , σοβαρή , καθαρή ,
56002008	με σωστό περιεχόμενο , που δε θα δίνει αφορμή για κατηγορίες . Έτσι οι αντίπαλοι θα ντροπιαστούν , αφού δε θα ’ χουν τίποτε κακό να λένε για μας .
56002009	Συμβούλευε τους δούλους να υποτάσσονται στους κυρίους τους σε όλα , να τους είναι ευχάριστοι , να μην αντιμιλούν ·
56002010	να μην κλέβουν , αλλά με την καλοσύνη τους να δείχνουν ότι είναι άξιοι εμπιστοσύνης . Έτσι με ό , τι κάνουν θα τιμούν τη διδασκαλία του Θεού , του σωτήρα μας .
56002011	Ο Θεός φανέρωσε τη χάρη του , για να σώσει όλους τους ανθρώπους .
56002012	Αυτή η χάρη μάς καθοδηγεί να αρνηθούμε την ασέβεια και τις αμαρτωλές επιθυμίες και να ζήσουμε με σωφροσύνη , με δικαιοσύνη και με ευσέβεια στον παρόντα αιώνα ,
56002013	περιμένοντας τη μακαριότητα που ελπίζουμε , δηλαδή την εμφάνιση της δόξας του μεγάλου Θεού και σωτήρα μας , του Ιησού Χριστού .
56002014	Αυτός έδωσε τον εαυτό του για μας , για να μας λυτρώσει από κάθε ανομία , να μας καθαρίσει και να μας κάνει ένα λαό που να ανήκει μόνο σ ’ αυτόν και να καταγίνεται με ζήλο στα καλά έργα .
56002015	Αυτά να διδάσκεις κι αυτά να συμβουλεύεις · με βάση αυτά και με όλο σου το κύρος να ελέγχεις τους ακροατές σου . Να μην αφήνεις κανένα να σε περιφρονεί .
56003001	Να θυμίζεις στους πιστούς να υποτάσσονται στους άρχοντες και σ ’ αυτούς που ασκούν την εξουσία , να πειθαρχούν , να είναι έτοιμοι για κάθε καλό έργο ,
56003002	να μην κακολογούν κανένα , να είναι ειρηνικοί , ανεξίκακοι και να δείχνουν σε κάθε περίσταση πραότητα προς όλους τους ανθρώπους .
56003003	Γιατί κι εμείς ήμασταν κάποτε άμυαλοι , απείθαρχοι , πλανεμένοι , υποδουλωμένοι σε κάθε λογής επιθυμίες και ηδονές · ζούσαμε μέσα στην κακία και στο φθόνο · ήμασταν μισητοί και μισούσαμε ο ένας τον άλλο .
56003004	Όταν όμως ο σωτήρας μας ο Θεός φανέρωσε την καλοσύνη του και την αγάπη του στους ανθρώπους ,
56003005	μας έσωσε , όχι για τα καλά έργα που τυχόν κάναμε εμείς , αλλά γιατί μας σπλαχνίστηκε . Μας έσωσε με το βάπτισμα της αναγέννησης και της ανανέωσης που χαρίζει το Άγιο Πνεύμα ,
56003006	που το σκόρπισε πλούσια πάνω μας δια του Ιησού Χριστού του σωτήρα μας ,
56003007	για να δικαιωθούμε με τη δική του χάρη και να κληρονομήσουμε την αιώνια ζωή , που την προσδοκούμε .
56003008	Αυτά τα λόγια είναι αληθινά και θέλω να τα βεβαιώνεις με την προσωπική σου μαρτυρία , ώστε όσοι έχουν πιστέψει στο Θεό να φροντίζουν να πρωτοστατούν σε καλά έργα . Αυτά είναι τα καλά και τα χρήσιμα στους ανθρώπους .
56003009	Από το άλλο μέρος , να αποφεύγεις τις ανόητες αναζητήσεις σε γενεαλογικούς καταλόγους , τις φιλονικίες και τις διαμάχες γύρω από τις διατάξεις του ιουδαϊκού νόμου , γιατί όλα αυτά είναι ανώφελα και μάταια .
56003010	Τον άνθρωπο που ακολουθεί πλανερές διδασκαλίες συμβούλεψέ τον μια δυο φορές , κι αν δεν ακούσει άφησέ τον ,
56003011	με τη βεβαιότητα πως αυτός έχει πια διαστραφεί και αμαρτάνει , καταδικάζοντας έτσι ο ίδιος τον εαυτό του .
56003012	Όταν θα σου στείλω τον Αρτεμά ή τον Τυχικό , έλα το συντομότερο να με συναντήσεις στη Νικόπολη , γιατί εκεί αποφάσισα να περάσω το χειμώνα .
56003013	Το Ζηνά το νομικό και τον Απολλώ , να τους εφοδιάσεις πλουσιοπάροχα με ό , τι χρειάζονται για το ταξίδι τους , ώστε να μην τους λείψει τίποτα .
56003014	Ας μαθαίνουν και οι δικοί μας να πρωτοστατούν σε καλά έργα , για ν ’ αντιμετωπίζουν τις επείγουσες υλικές ανάγκες , ώστε η ζωή τους να μην είναι άκαρπη .
56003015	Σε χαιρετούν όλοι όσοι είναι μαζί μου . Χαιρέτησε τους πιστούς που μας αγαπούν . Η χάρη να είναι μαζί με όλους σας . Αμήν .
57001001	Ο Παύλος που είμαι φυλακισμένος για χάρη του Ιησού Χριστού , και ο Τιμόθεος ο αδερφός , Προς τον αγαπητό συνεργάτη μας Φιλήμονα . Γράφουμε σ ’ εσένα ,
57001002	καθώς και στην αγαπητή Απφία , στον Άρχιππο , που αγωνίζεται τον ίδιο μ ’ εμάς αγώνα , και στην εκκλησία που συναθροίζεται στο σπίτι σου .
57001003	Ευχόμαστε ο Θεός Πατέρας μας κι ο Κύριος Ιησούς Χριστός να σας δίνουν τη χάρη και την ειρήνη .
57001004	Σε θυμάμαι πάντοτε στις προσευχές μου κι ευχαριστώ το Θεό μου ,
57001005	γιατί ακούω για την αγάπη που δείχνεις σ ’ όλους τους χριστιανούς , και για την πίστη που έχεις στον Κύριο Ιησού .
57001006	Ζητώ από το Θεό , η πίστη που μας ενώνει να εκδηλώνεται έμπρακτα στη ζωή σου με όλο και μεγαλύτερη επίγνωση κάθε αγαθού πράγματος που υπάρχει στη ζωή μας και μας οδηγεί στον Ιησού Χριστό .
57001007	Η αγάπη σου μου έδωσε μεγάλη χαρά κι ενθάρρυνση , αδερφέ · επίσης ανακουφίστηκαν οι καρδιές των πιστών χάρη σ ’ εσένα .
57001008	Γι ’ αυτό , παρ ’ όλη την εξουσία που έχω από το Χριστό να σε προστάζω τι πρέπει να κάνεις ,
57001009	προτιμώ στο όνομα της αγάπης να σε παρακαλέσω . Εγώ , λοιπόν , ο Παύλος , έτσι που είμαι προχωρημένος στα χρόνια και τώρα μάλιστα φυλακισμένος για τον Ιησού Χριστό ,
57001010	σε παρακαλώ για τον Ονήσιμο , το παιδί μου , που εδώ στη φυλακή μου το γέννησα στη νέα πίστη .
57001011	Αυτός που κάποτε σου ήταν άχρηστος , τώρα είναι χρήσιμος σ ’ εσένα και σ ’ εμένα . Σου τον στέλνω λοιπόν πίσω .
57001012	Δέξου τον , αυτόν που είναι τα ίδια μου τα σπλάχνα .
57001013	Ήθελα να τον κρατήσω κοντά μου , ώστε να με διακονεί αντί για σένα , τώρα που είμαι στη φυλακή επειδή κηρύττω το ευαγγέλιο .
57001014	Χωρίς τη συγκατάθεσή σου όμως δεν θέλησα τίποτε να κάνω , γιατί δε θέλω να σε αναγκάσω να μου κάνεις αυτό το καλό · προτιμώ να το κάνεις με τη θέλησή σου .
57001015	Ίσως μάλιστα γι ’ αυτό απομακρύνθηκε από σένα ο Ονήσιμος προσωρινά : για να τον πάρεις πίσω για πάντα .
57001016	Όχι πια ως δούλο , αλλά παραπάνω από δούλο — ως αγαπητό αδερφό . Σ ’ εμένα είναι πράγματι πολύ αγαπητός , πολύ περισσότερο θα είναι σ ’ εσένα και ως άνθρωπος και ως χριστιανός .
57001017	Αν , λοιπόν , με θεωρείς φίλο σου , δέξου τον σαν να ήμουν εγώ .
57001018	Κι αν σε ζημίωσε ή σου χρωστάει κάτι , χρέωσέ το σ ’ εμένα .
57001019	Εγώ ο Παύλος το γράφω με το ίδιο μου το χέρι , εγώ θα σου το ξεπληρώσω · για να μη σου πω ότι εσύ μου χρωστάς περισσότερα τον ίδιο τον εαυτό σου .
57001020	Ναι , αδερφέ μου , ας πάρω κι εγώ κάτι από σένα για χάρη του Κυρίου · ανακούφισε την καρδιά μου στ ’ όνομα του Χριστού .
57001021	Όλα αυτά σου τα γράφω επειδή έχω εμπιστοσύνη ότι θα με υπακούσεις · και μάλιστα είμαι βέβαιος ότι θα κάνεις ακόμη περισσότερα απ ’ όσα γράφω .
57001022	Συνάμα , ετοίμασέ μου και φιλοξενία , γιατί ελπίζω ότι οι προσευχές σας θα έχουν ως αποτέλεσμα να έρθω πάλι κοντά σας .
57001023	Σε ασπάζονται ο Επαφράς , που είναι φυλακισμένος μαζί μου για τον Ιησού Χριστό ,
57001024	ο Μάρκος , ο Αρίσταρχος , ο Δημάς και ο Λουκάς , οι συνεργάτες μου .
57001025	Εύχομαι η χάρη του Κυρίου Ιησού Χριστού να είναι μαζί σας . Αμήν .
58001001	Αφού ο Θεός τα παλιά χρόνια μίλησε στους προπάτορες πολλές φορές και με ποικίλους τρόπους δια των προφητών , σ ’ αυτούς εδώ τους έσχατους καιρούς μίλησε σ ’ εμάς μέσω του Υιού του .
58001002	Δι ’ αυτού ο Θεός δημιούργησε το σύμπαν και τον όρισε κληρονόμο των πάντων .
58001003	Αυτός είναι η ακτινοβολία του θεϊκού μεγαλείου και η τέλεια έκφραση της θεϊκής υπόστασης , κι αυτός συγκρατεί το σύμπαν με τη δύναμη του λόγου του . Αφού με το σταυρικό του θάνατο μας καθάρισε από τις αμαρτίες μας , κάθισε ψηλά , στα δεξιά του παντοδύναμου Θεού .
58001004	Ο Υιός έγινε τόσο ανώτερος από τους αγγέλους όσο ανώτερο είναι το όνομα που του έδωσε ο Θεός .
58001005	Γιατί σε κανέναν από τους αγγέλους δεν είπε ποτέ ο Θεός : Εσύ είσαι ο Υιός μου , εγώ σήμερα σε γέννησα . Εγώ θα ’ μαι πατέρας του κι αυτός θα ’ ναι Υιός μου . Να τον προσκυνήσουν όλοι οι άγγελοι του Θεού . Ο Θεός κάνει σαν ανέμους τους αγγέλους του κι αυτούς που τον υπηρετούν τους κάνει σαν πύρινη φλόγα , Η βασιλεία σου , Θεέ , είναι αιώνια και κυβερνάς τον κόσμο δίκαια ·
58001006	 Κι όταν αλλού παρουσιάζει τον πρωτότοκο Υιό του στην οικουμένη , λέει : Να τον προσκυνήσουν όλοι οι άγγελοι του Θεού .
58001007	 Ενώ για τους αγγέλους λέει : Ο Θεός κάνει σαν ανέμους τους αγγέλους του κι αυτούς που τον υπηρετούν τους κάνει σαν πύρινη φλόγα ,
58001008	 στον Υιό λέει : Η βασιλεία σου , Θεέ , είναι αιώνια και κυβερνάς τον κόσμο δίκαια ·
58001009	αγαπάς το δίκαιο και μισείς το άδικο . Γι ’ αυτό , Θεέ , σε έχρισε Μεσσία ο Θεός σου με έλαιο αγαλλιάσεως , τιμώντας σε παραπάνω απ ’ τους μετόχους σου . Εσύ , Κύριε , αρχικά στερέωσες τη γη κι έργο δικό σου είναι οι ουρανοί .
58001010	 Κι αλλού : Εσύ , Κύριε , αρχικά στερέωσες τη γη κι έργο δικό σου είναι οι ουρανοί .
58001011	Αυτοί θα εξαφανιστούν , ενώ εσύ αιώνια παραμένεις . Τα πάντα θα παλιώσουνε σαν ρούχο .
58001012	Σαν μανδύα θα τους τυλίξεις , και θ ’ αλλάξουν . Εσύ όμως παραμένεις πάντα ο ίδιος , τα χρόνια σου ποτέ δε θα τελειώσουν . Κάθισε στα δεξιά μου , ωσότου υποτάξω τους εχθρούς σου κάτω από τα πόδια σου .
58001013	 Σε κανέναν απ ’ τους αγγέλους δεν είπε ποτέ ο Θεός : Κάθισε στα δεξιά μου , ωσότου υποτάξω τους εχθρούς σου κάτω από τα πόδια σου .
58001014	 Δεν είναι , λοιπόν , όλοι οι άγγελοι πνεύματα που υπηρετούν το Θεό κι αποστέλλονται απ ’ αυτόν για να βοηθήσουν όσους μέλλουν να σωθούν ;
58002001	Γι ’ αυτό κι εμείς πρέπει να μένουμε πιο σταθεροί στις αλήθειες που ακούσαμε , για να μην ξεστρατίσουμε ποτέ .
58002002	Γιατί , αν ο λόγος που δόθηκε άλλοτε μέσω αγγέλων , αποδείχτηκε αληθινός , κι όσοι τον παρέβηκαν ή δεν υπάκουσαν σ ’ αυτόν , δέχτηκαν την τιμωρία που τους έπρεπε ,
58002003	πώς είναι δυνατόν εμείς να ξεφύγουμε , αν δε δώσουμε την προσοχή που ταιριάζει σε μια τόσο σπουδαία σωτηρία ; Τη σωτηρία αυτή , που άρχισε να διακηρύττει ο Κύριος , μας τη βεβαίωσαν όσοι άκουσαν το λόγο του .
58002004	Κι ο Θεός πρόσθεσε τη μαρτυρία του γι ’ αυτήν , με κάθε λογής θαυματουργικές ενέργειες και με τις διάφορες δωρεές των χαρισμάτων του Αγίου Πνεύματος , σύμφωνα με το θέλημά του .
58002005	Το μελλοντικό κόσμο , για τον οποίο μιλάμε , ο Θεός δεν τον υπέταξε στους αγγέλους .
58002006	Αντίθετα , όπως λέει κάπου η Γραφή , Τι είναι ο άνθρωπος για να τον σκέφτεσαι ; ή ο υιός του ανθρώπου για να τον φροντίζεις ;
58002007	Τον έκανες λίγο κατώτερο απ ’ τους αγγέλους , τον στεφάνωσες με δόξα και τιμή ·
58002008	όλα τα υπέταξες κάτω απ ’ τα πόδια του .
58002009	 Βλέπουμε όμως ότι ο Ιησούς , που έγινε για ένα χρονικό διάστημα κατώτερος απ ’ τους αγγέλους , στεφανώθηκε με δόξα και τιμή εξαιτίας του θανάτου του . Γιατί η χάρη του Θεού θέλησε αυτός να γευτεί το θάνατο για το καλό όλων .
58002010	Ο Θεός , λοιπόν , η αρχή και ο σκοπός των πάντων , ενώ οδήγησε πολλούς υιούς στη δόξα , έπρεπε με το πάθος να οδηγήσει το χορηγό της σωτηρίας τους στην ολοκλήρωση του έργου του .
58002011	Όλοι έχουν τον ίδιο πατέρα : Και αυτός που εξαγνίζει και αυτοί που εξαγνίζονται . Γι ’ αυτό και δεν ντρέπεται ο Ιησούς να τους ονομάζει αδέρφια .
58002012	Όπως λέει η Γραφή : Θα διαλαλήσω στ ’ αδέρφια μου το μεγαλείο σου , θα σε εξυμνήσω μέσα στη συνάθροιση . Θα εμπιστευθώ τον εαυτό μου σ ’ αυτόν . Να , εγώ και τα παιδιά που μου ’ δωσε ο Θεός .
58002013	 Και αλλού : Θα εμπιστευθώ τον εαυτό μου σ ’ αυτόν . Και συνεχίζει : Να , εγώ και τα παιδιά που μου ’ δωσε ο Θεός .
58002014	 Επειδή λοιπόν τα παιδιά αυτά ήταν άνθρωποι , έγινε κι ο Ιησούς άνθρωπος , για να καταργήσει με το θάνατό του αυτόν που εξουσίαζε το θάνατο , δηλαδή το διάβολο .
58002015	 Μ ’ αυτόν τον τρόπο απελευθέρωσε όσους ο φόβος του θανάτου τούς είχε καταδικάσει να είναι δούλοι σ ’ όλη τους τη ζωή .
58002016	 Είναι φανερό ότι δεν έρχεται να βοηθήσει αγγέλους , αλλά τους απογόνους του Αβραάμ .
58002017	 Έπρεπε λοιπόν να γίνει σε όλα όμοιος με τ ’ αδέρφια του , ώστε να είναι σπλαχνικός και πιστός αρχιερέας στην υπηρεσία του Θεού , ώστε να συγχωρηθούν οι αμαρτίες του λαού .
58002018	 Έτσι , επειδή ο ίδιος υπέφερε και δοκιμάστηκε , μπορεί τώρα να βοηθήσει αυτούς που δοκιμάζονται .
58003001	Λοιπόν , αδερφοί μου , εσείς που ανήκετε στο Θεό , ο οποίος σας κάλεσε να μετάσχετε στο νέο του κόσμο , κατανοήστε καλά ποιος ήταν ο Ιησούς , ο απεσταλμένος του Θεού και αρχιερέας της πίστεως που ομολογούμε .
58003002	Φάνηκε πιστός στο Θεό που τον διάλεξε γι ’ αυτό το σκοπό , όπως ακριβώς πιστός ήταν κι ο Μωυσής στο σπίτι που του εμπιστεύτηκε ο Θεός .
58003003	Ο Ιησούς όμως αξιώθηκε μεγαλύτερη τιμή από το Μωυσή , μια και όποιος κατασκευάζει ένα σπίτι αξίζει περισσότερο από το ίδιο το σπίτι .
58003004	Κάθε σπίτι , βλέπετε , χρειάζεται κάποιον δημιουργό · αλλά εκείνος που δημιούργησε τα πάντα είναι ο Θεός .
58003005	Ο Μωυσής βέβαια ήταν πιστός σ ’ ολόκληρο το σπίτι που του εμπιστεύτηκε ο Θεός , όπως ένας υπηρέτης , και μαρτύρησε γι ’ αυτά που θα φανέρωνε μελλοντικά ο Θεός .
58003006	Ενώ ο Χριστός ήταν πιστός , όπως ένας γιος στο σπίτι του πατέρα του · και σπίτι του είμαστε εμείς , αν βέβαια διατηρήσουμε ως το τέλος το θάρρος και την ελπίδα για την οποία καυχιόμαστε .
58003007	Γι ’ αυτό , όπως λέει το Άγιο Πνεύμα : Σήμερα , αν ακούσετε τη φωνή του Θεού ,
58003008	μη γίνετε σκληρόκαρδοι , όπως τότε που με πικράνατε τον καιρό της δοκιμασίας στην έρημο .
58003009	Εκεί οι πρόγονοί σας , αν και είχαν δει τα έργα μου
58003010	για σαράντα χρόνια , μ ’ έβαλαν σε δοκιμασία . Γι ’ αυτό αγανάκτησα μ ’ εκείνους τους ανθρώπους και είπα : « πάντα πλανιέται η καρδιά τους και δε γνώρισαν το δρόμο μου » .
58003011	Μες στην οργή μου ορκίστηκα : « ποτέ δε θα μπουν στην ανάπαυση που ετοίμασα » .
58003012	Προσέξτε , αδερφοί μου , μήπως κανείς από σας έχει τόσο κακή και άπιστη καρδιά , ώστε ν ’ απομακρυνθεί από τον αληθινό Θεό .
58003013	Κάθε μέρα να ενθαρρύνετε ο ένας τον άλλο , όσο ισχύει το σήμερα , έτσι ώστε να μην εξαπατήσει κανέναν από σας η αμαρτία και τον κάνει σκληρόκαρδο .
58003014	Γιατί τότε μόνο θα μετέχουμε στο μεγαλείο του Θεού , αν διατηρήσουμε ως το τέλος σταθερή την εμπιστοσύνη που δείξαμε αρχικά στο Χριστό .
58003015	Η Γραφή το λέει καθαρά : Σήμερα , αν ακούσετε τη φωνή του Θεού , μη γίνετε σκληρόκαρδοι , όπως τότε που με πικράνατε .
58003016	 Ποιοι όμως πίκραναν το Θεό , παρ ’ όλο που άκουσαν τη φωνή του ; Δεν ήταν όλοι ανεξαίρετα όσοι έφυγαν με τη βοήθεια του Μωυσή από την Αίγυπτο ;
58003017	 Με ποιους « αγανάκτησε για σαράντα χρόνια » ; Δεν αγανάκτησε με όσους αμάρτησαν κι άφησαν τα κόκαλά τους στην έρημο ;
58003018	 Και για ποιους ορκίστηκε ότι δε θα τους άφηνε να μπουν στη γη που θα τους έδινε για ανάπαυση , αν όχι για κείνους που επαναστάτησαν εναντίον του ;
58003019	 Και βλέπουμε πως δεν μπόρεσαν να μπουν στη γη της επαγγελίας εξαιτίας της απιστίας τους .
58004001	Η υπόσχεση ότι θα μπούμε στον τόπο , που ετοίμασε ο Θεός για ανάπαυση , ισχύει ακόμη . Ας προσέξουμε , λοιπόν , μήπως κανείς από σας βρεθεί απ ’ έξω .
58004002	Γιατί κι εμείς ακούσαμε τη χαρμόσυνη είδηση , όπως κι εκείνοι στην έρημο . Εκείνους όμως δεν τους ωφέλησε το ότι άκουσαν αυτή την είδηση , γιατί δεν αποδέχτηκαν με πίστη αυτά που άκουσαν .
58004003	Ενώ εμείς που πιστέψαμε , θα μπούμε στον τόπο της ανάπαυσης , αντίθετα μ ’ εκείνους για τους οποίους λέει η Γραφή : Μες στην οργή μου ορκίστηκα : « ποτέ δεν θα μπουν στην ανάπαυση που ετοίμασα » . Σήμερα , αν ακούσετε τη φωνή του Θεού , μη γίνετε σκληρόκαρδοι .
58004004	 Γιατί κάπου στη Γραφή λέει για την έβδομη μέρα τα εξής : Και την έβδομη μέρα σταμάτησε ο Θεός κάθε έργο του κι αναπαύθηκε .
58004005	 Και στο σημείο που αναφέραμε : Ποτέ δε θα μπουν στη χώρα της ανάπαυσης που τους ετοίμασα .
58004006	 Απομένει , λοιπόν , ακόμη να μπουν μερικοί στη χώρα της ανάπαυσης · κι επίσης εκείνοι που άκουσαν τότε τη χαρμόσυνη είδηση δεν μπήκαν σ ’ αυτήν , εξαιτίας της απιστίας τους .
58004007	 Γι ’ αυτό και ο Θεός ορίζει πάλι κάποια μέρα που την ονομάζει σήμερα , για την οποία ο Δαβίδ πολλά χρόνια αργότερα είπε , όπως αναφέρει η Γραφή : Σήμερα , αν ακούσετε τη φωνή του Θεού , μη γίνετε σκληρόκαρδοι .
58004008	 Αν , λοιπόν , ο Ιησούς του Ναυή , είχε οδηγήσει εκείνους στον τόπο της ανάπαυσης , δε θα έκανε λόγο ο Θεός για άλλη μεταγενέστερη μέρα .
58004009	 Επομένως , υπολείπεται κάποια μέρα που θα αναπαυθεί ο λαός του Θεού , όπως ο Θεός το Σάββατο .
58004010	 Γιατί αυτός που θα μπει στη γη της επαγγελίας , θα αναπαυθεί κι ο ίδιος από τα έργα του , όπως ακριβώς κι ο Θεός αναπαύθηκε από τα δικά του .
58004011	 Ας προσπαθήσουμε , λοιπόν , να μπούμε στον τόπο της ανάπαυσης , για να μην πέσει κανείς στο ίδιο παράπτωμα της απιστίας .
58004012	Ο λόγος του Θεού είναι ζωντανός και δραστικός , πιο κοφτερός κι από κάθε δίκοπο σπαθί · εισχωρεί βαθιά , ως εκεί που χωρίζει την ψυχή απ ’ το πνεύμα , το κόκαλο απ ’ το μεδούλι , και κρίνει τους διαλογισμούς και τις προθέσεις της καρδιάς .
58004013	Δεν υπάρχει δημιούργημα στον κόσμο που να μπορεί να κρυφτεί απ ’ το Θεό · όλα είναι γυμνά και φανερά μπροστά στα μάτια του · σ ’ αυτόν θα δώσουμε λόγο .
58004014	Ας κρατήσουμε , λοιπόν , σταθερά την πίστη που ομολογούμε . Γιατί έχουμε μέγαν αρχιερέα — τον Ιησού , τον Υιό του Θεού — που έφτασε ως το θρόνο του Θεού .
58004015	Δεν έχουμε αρχιερέα που να μην μπορεί να συμμεριστεί τις αδυναμίες μας . Αντίθετα , έχει δοκιμαστεί σε όλα , επειδή έγινε άνθρωπος σαν κι εμάς , χωρίς όμως να αμαρτήσει .
58004016	Ας πλησιάσουμε , λοιπόν , με θάρρος το θρόνο της χάριτος του Θεού , για να μας σπλαχνιστεί και να μας δωρίσει τη χάρη του , την ώρα που τη χρειαζόμαστε .
58005001	Κάθε αρχιερέας που προέρχεται από ανθρώπους , εγκαθίσταται για να υπηρετεί το Θεό για χάρη τους και για να προσφέρει δώρα και θυσίες για τις αμαρτίες τους .
58005002	Είναι σε θέση να δείχνει ανοχή σ ’ όσους ζουν στην άγνοια και στην πλάνη , αφού κι ο ίδιος έχει ανθρώπινες αδυναμίες .
58005003	Εξαιτίας τους είναι υποχρεωμένος να προσφέρει , όπως για το λαό , έτσι και για τον εαυτό του , θυσίες για τη συγχώρηση των αμαρτιών .
58005004	Επίσης , κανένας δεν παίρνει μόνος του αυτή την τιμή , αλλά όταν τον καλέσει ο Θεός , όπως ακριβώς κάλεσε τον Ααρών .
58005005	Έτσι κι ο Χριστός , δεν τίμησε ο ίδιος τον εαυτό του με το αξίωμα του αρχιερέα , αλλά του το έδωσε εκείνος που του είπε : Εσύ είσαι ο Υιός μου , εγώ σήμερα σε γέννησα . Εσύ είσαι ιερέας για πάντα όπως ο Μελχισεδέκ .
58005006	 Σ ’ ένα άλλο σημείο η Γραφή λέει : Εσύ είσαι ιερέας για πάντα όπως ο Μελχισεδέκ .
58005007	 Ο Χριστός , κατά τη διάρκεια της επίγειας ζωής του , με δυνατές κραυγές και δάκρυα απηύθυνε προσευχές και ικεσίες στο Θεό , που μπορούσε να τον σώσει από το θάνατο . Και εισακούστηκε από το Θεό για την ευλάβειά του .
58005008	 Αν και ήταν Υιός , έμαθε μέσα από τα παθήματά του την υπακοή .
58005009	 Έτσι ολοκλήρωσε το έργο κι ανακηρύχθηκε από το Θεό αρχιερέας , όπως ο Μελχισεδέκ , κι έγινε η αιτία να σωθούν για πάντα όλοι όσοι υπακούνε σ ’ αυτόν .
58005010	
58005011	Γι ’ αυτό το θέμα , πολλά μπορούμε να σας πούμε . Είναι όμως δύσκολο να εξηγηθούν , γιατί δε δείχνετε προθυμία να τα καταλάβετε .
58005012	Εσείς έπρεπε να ήσασταν δάσκαλοι έπειτα από τόσον καιρό . Παρ ’ όλα αυτά έχετε πάλι ανάγκη να διδαχτείτε και τα βασικά ακόμα στοιχεία του λόγου του Θεού . Καταντήσατε να έχετε ανάγκη από γάλα κι όχι από στέρεη τροφή .
58005013	Γιατί όποιος τρέφεται με γάλα δεν έχει την πείρα να διακρίνει το καλό από το κακό , αφού είναι ακόμα νήπιος .
58005014	Η στέρεη τροφή είναι για τους ωρίμους , οι οποίοι με τη συνεχή χρήση έχουν εξασκήσει τα αισθητήρια όργανά τους , για να μπορούν να διακρίνουν το καλό απ ’ το κακό .
58006001	Ας αφήσουμε λοιπόν τις στοιχειώδεις χριστιανικές διδασκαλίες κι ας προχωρήσουμε προς την τελειότητα . Ας μην κάνουμε πάλι λόγο για μετάνοια από νεκρά έργα , για πίστη στο Θεό ,
58006002	για διδασκαλία σχετικά με το βάπτισμα , για τη χειροθεσία , για την ανάσταση των νεκρών και για την αιώνια κρίση .
58006003	Θα το κάνουμε βέβαια κι αυτό , αν το επιτρέπει ο Θεός .
58006004	Είναι αδύνατο αυτούς που μια φορά φωτίστηκαν , γεύτηκαν τη δωρεά του Θεού , δέχτηκαν τα χαρίσματα του Αγίου Πνεύματος ,
58006005	γεύτηκαν την ομορφιά του λόγου του Θεού και τις θαυματουργικές ενέργειες που προμηνάνε πως έρχεται η βασιλεία του Θεού ,
58006006	και παρ ’ όλα αυτά πρόδωσαν την πίστη τους , είναι αδύνατο να τους κάνουμε να ξαναεπιστρέψουν στο Θεό με τη μετάνοια , τη στιγμή που με τη συμπεριφορά τους ξανασταυρώνουν και διαπομπεύουν τον Υιό του Θεού .
58006007	Η γη , η οποία ρουφάει τη βροχή που συχνά πέφτει πάνω της και γεννάει για τους καλλιεργητές της χρήσιμα χορταρικά , δέχεται την ευλογία του Θεού .
58006008	Όταν όμως βλασταίνει αγκάθια και τριβόλια είναι άχρηστη , και η κατάρα πλησιάζει πάνω της · το τέλος της θα ’ ναι να παραδοθεί στη φωτιά .
58006009	Για σας όμως , αγαπητοί μου , αν και μιλάμε μ ’ αυτόν τον τρόπο , έχουμε πειστεί ότι αξίζετε ανώτερα πράγματα , που οδηγούν στη σωτηρία .
58006010	Γιατί ο Θεός δεν είναι άδικος για να ξεχάσει τα έργα σας και την έμπρακτη αγάπη που δείξατε για χάρη του , με τις υπηρεσίες που προσφέρατε και που προσφέρετε στους αδερφούς χριστιανούς .
58006011	Επιθυμούμε ο καθένας από σας να δείχνει ως το τέλος τον ίδιο ζήλο για να εκπληρωθεί η ελπίδα μας .
58006012	Και να μη γίνεστε οκνηροί , αλλά ν ’ ακολουθείτε το παράδειγμα εκείνων που με την πίστη και την υπομονή κληρονομούν αυτά που υποσχέθηκε ο Θεός .
58006013	Όταν ο Θεός έδωσε την υπόσχεσή του στον Αβραάμ , επειδή δεν υπήρχε ανώτερος για να ορκιστεί , ορκίστηκε στον εαυτό του ,
58006014	λέγοντας : Σου υπόσχομαι ότι θα σ ’ ευλογήσω και θα σου δώσω πολλούς απογόνους .
58006015	Έτσι πήρε ο Αβραάμ την υπόσχεση , και με την υπομονή του πέτυχε την εκπλήρωσή της .
58006016	Οι άνθρωποι ορκίζονται σε κάποιον ανώτερό τους , κι ο όρκος δίνει γι ’ αυτούς τέλος σε κάθε αμφισβήτηση και υποδηλώνει επιβεβαίωση .
58006017	Ο Θεός , λοιπόν , επειδή ήθελε να δείξει πιο καθαρά σ ’ αυτούς που θα κληρονομούσαν τα όσα υποσχέθηκε , ότι η απόφασή του ήταν αμετάκλητη , την εγγυήθηκε με όρκο .
58006018	Για δύο λοιπόν αμετακίνητα πράγματα , για τα οποία είναι αδύνατο να διαψευστεί ο Θεός , εμείς που καταφύγαμε σ ’ αυτόν οφείλουμε να μείνουμε σταθεροί σ ’ αυτά που ελπίζουμε .
58006019	Αυτή μας η ελπίδα μάς ασφαλίζει και μας βεβαιώνει σαν άγκυρα , και μας οδηγεί στα ενδότερα του καταπετάσματος ,
58006020	όπου μπήκε πριν από μας και για χάρη μας ο Ιησούς , αρχιερέας για πάντα όπως ο Μελχισεδέκ .
58007001	Αυτός ο Μελχισεδέκ ήταν βασιλιάς της Σαλήμ και ιερέας του ύψιστου Θεού . Όταν ο Αβραάμ επέστρεφε από τη νικηφόρα μάχη του κατά των βασιλέων , τον συνάντησε ο Μελχισεδέκ και τον ευλόγησε .
58007002	Ο Αβραάμ του έδωσε το ένα δέκατο από τα λάφυρα . Το όνομα Μελχισεδέκ σημαίνει πρώτον « βασιλιάς δικαιοσύνης » · έπειτα είναι και βασιλιάς της Σαλήμ , που σημαίνει « βασιλιάς ειρήνης » .
58007003	Κανείς δεν ξέρει τον πατέρα ή τη μητέρα του ή το γενεαλογικό του δένδρο · ούτε πότε γεννήθηκε ή πότε πέθανε . Παραμένει , λοιπόν , ο Μελχισεδέκ παντοτινά ιερέας , και μοιάζει έτσι με τον Υιό του Θεού .
58007004	Σκεφτείτε πόσο μεγάλος ήταν ο Μελχισεδέκ , ώστε ο προπάτοράς μας ο Αβραάμ του έδωσε το ένα δέκατο απ ’ όλα του τα λάφυρα .
58007005	Και όσοι από τους απογόνους του Λευί γίνονται ιερείς , έχουν εντολή σύμφωνα με το νόμο να παίρνουν το ένα δέκατο από τη σοδειά του λαού , δηλαδή από τους ομοεθνείς τους , μολονότι κι αυτοί κατάγονται απ ’ τον Αβραάμ .
58007006	Ο Μελχισεδέκ όμως , χωρίς να είναι απόγονος του Λευί , πήρε το ένα δέκατο από τον Αβραάμ και ευλόγησε αυτόν στον οποίο ο Θεός είχε δώσει τις επαγγελίες .
58007007	Αναντίρρητα , αυτός που ευλογεί είναι ανώτερος απ ’ αυτόν που ευλογείται .
58007008	Κι ενώ οι λευίτες που συγκεντρώνουν τη δεκάτη είναι κοινοί θνητοί , ο Μελχισεδέκ , όπως μαρτυρούν οι Γραφές , ζει .
58007009	Θα μπορούσε μάλιστα να πει κανείς πως δίνοντας ο Αβραάμ το ένα δέκατο , έδωσε τη δεκάτη και ο Λευί , αυτός δηλαδή που είχε πάρει την εντολή να την εισπράττει .
58007010	Δεν ήταν βέβαια γεννημένος ακόμα , ήταν όμως στο σώμα του προπάτορά του Αβραάμ , όταν τον τελευταίο τον συνάντησε ο Μελχισεδέκ .
58007011	Αν η λευιτική ιεροσύνη οδηγούσε στην τελειότητα — γιατί από το νόμο αυτή η ιεροσύνη δόθηκε στο λαό — ποια ανάγκη υπήρχε να εμφανιστεί νέο είδος ιεροσύνης όπως εκείνη του Μελχισεδέκ ; Δεν αρκούσε η ιεροσύνη από τη γενιά του Ααρών ;
58007012	Όταν όμως αλλάζει ο φορέας της ιεροσύνης , τότε αναγκαστικά αλλάζει και ο νόμος .
58007013	Εκείνος για τον οποίο λέγονται τα παραπάνω , ανήκε σε άλλη φυλή , απ ’ την οποία κανείς δεν υπηρέτησε ως ιερέας το θυσιαστήριο .
58007014	Όλοι ξέρουμε πως γεννήθηκε απ ’ τη φυλή Ιούδα , για την οποία ο Μωυσής δεν έκανε καθόλου λόγο για ιεροσύνη .
58007015	Αυτό γίνεται ακόμη σαφέστερο · εμφανίζεται ένας άλλος ιερέας , όμοιος με το Μελχισεδέκ ,
58007016	όχι σύμφωνα με τις επιταγές του ανθρώπινου νόμου , αλλά με τη δύναμη που δίνει μια δίχως τελειωμό ζωή .
58007017	Όπως μαρτυρεί η Γραφή , Εσύ είσαι ιερέας για πάντα όπως ο Μελχισεδέκ .
58007018	 Οι παλιές διατάξεις λοιπόν καταργούνται , γιατί ήταν ανίσχυρες και άχρηστες ,
58007019	 αφού ο νόμος δεν οδήγησε τίποτα στην τελειότητα . Προσφέρεται όμως μια καλύτερη ελπίδα , με την οποία εμείς μπορούμε να πλησιάσουμε το Θεό .
58007020	Επιπλέον , ο Ιησούς έγινε και εγγυητής ανώτερης διαθήκης , αφού στην περίπτωσή του έχουμε όρκο του Θεού . Γιατί , ενώ οι ιερείς γίνονται χωρίς τέτοιον όρκο εκ μέρους του Θεού , στη δική του περίπτωση έχουμε όρκο , με τα λόγια που απευθύνονται σ ’ αυτόν : Ορκίστηκε ο Κύριος και δε θα αθετήσει τον όρκο του : « εσύ είσαι ιερέας για πάντα όπως ο Μελχισεδέκ » .
58007021	
58007022	
58007023	Κι ενώ οι άλλοι ιερείς ήταν πολλοί , γιατί ο θάνατος τους εμπόδιζε να παραμένουν αιώνια ,
58007024	ο Ιησούς , επειδή παραμένει αιώνιος , έχει ιεροσύνη που δε μεταβιβάζεται .
58007025	Γι ’ αυτό μπορεί να σώζει για πάντα όσους μέσω αυτού πλησιάζουν το Θεό . Ζει αιώνια , για να μεσιτεύει γι ’ αυτούς .
58007026	Τέτοιος , λοιπόν , αρχιερέας μάς χρειαζόταν · άγιος , άκακος , αψεγάδιαστος , χωρίς καμιά σχέση με την ανθρώπινη αμαρτία , ο οποίος ανέβηκε πάνω από τα ουράνια .
58007027	Αυτός δεν έχει ανάγκη , όπως οι άλλοι αρχιερείς , να προσφέρει καθημερινά θυσίες , πρώτα για τις δικές του αμαρτίες , κι ύστερα για τις αμαρτίες του λαού . Αυτό το έκανε μια για πάντα , προσφέροντας τον ίδιο τον εαυτό του .
58007028	Ο νόμος εγκαθιστά αρχιερείς ανθρώπους με ατέλειες . Τα λόγια όμως του όρκου , ο οποίος δόθηκε μετά το νόμο , εγκαθιστούν αρχιερέα τον Υιό , που είναι και παραμένει αιώνια τέλειος .
58008001	Το βασικό στοιχείο των όσων είπαμε είναι πως εμείς έχουμε αρχιερέα τέτοιον , που ανέβηκε στα ουράνια και κάθεται στα δεξιά της μεγαλοσύνης του Θεού .
58008002	Ως αρχιερέας υπηρετεί στα άγια των αγίων και στην αληθινή σκηνή του Μαρτυρίου , την οποία δεν την έστησε άνθρωπος , αλλά ο Θεός .
58008003	Κάθε αρχιερέας εγκαθίσταται για να προσφέρει στο Θεό δώρα και θυσίες · γι ’ αυτό είναι απαραίτητο να έχει κι αυτός κάτι να προσφέρει .
58008004	Αν βέβαια ο Χριστός ήταν κάτω στη γη , δε θα ήταν καν ιερέας , αφού υπάρχουν ιερείς που προσφέρουν σύμφωνα με το νόμο τα δώρα .
58008005	Η λατρεία που προσφέρουν οι ιερείς είναι απεικόνιση και σκιά της επουράνιας λατρείας , σύμφωνα με την εντολή που ο Θεός έδωσε στο Μωυσή , όταν θα έστηνε τη σκηνή . Πρόσεξε , του είπε ο Θεός , να τα κάνεις όλα σύμφωνα με τον τύπο που σου υποδείχτηκε πάνω στο βουνό .
58008006	Τώρα όμως η υπηρεσία που ανέλαβε ο Ιησούς είναι τόσο ανώτερη από εκείνη των ιερέων , όσο ανώτερη είναι και η διαθήκη για την οποία αυτός μεσιτεύει και η οποία βασίζεται σε ανώτερες υποσχέσεις .
58008007	Αν η πρώτη εκείνη διαθήκη ήταν τέλεια , δε θα υπήρχε ανάγκη για δεύτερη .
58008008	Γιατί ο Θεός στη Γραφή κατηγορεί τους Ισραηλίτες , λέγοντας : Έρχονται μέρες , λέει ο Κύριος , που θα συνάψω καινούρια διαθήκη με το λαό του Ισραήλ και το λαό του Ιούδα ·
58008009	αυτή δεν θα είναι όμοια με τη διαθήκη που έκανα με τους προπάτορές τους , τότε που τους πήρα από το χέρι και τους έβγαλα από την Αίγυπτο . Εκείνοι όμως δεν έμειναν πιστοί στη διαθήκη μου , κι εγώ τους εγκατέλειψα , λέει ο Κύριος .
58008010	Η διαθήκη που θα συνάψω με το λαό του Ισραήλ μετά τις μέρες εκείνες , λέει ο Κύριος , είναι η εξής : Θα τοποθετήσω το νόμο μου μέσα στο νου τους και θα χαράξω τις εντολές του μέσα στις καρδιές τους . Εγώ θα είμαι γι ’ αυτούς Θεός , κι αυτοί θα είναι ο λαός μου .
58008011	Τότε δεν θα διδάσκει ο καθένας το συμπατριώτη του , ούτε θα λέει ο καθένας στον αδερφό του « έλα να γνωρίσεις τον Κύριο » , γιατί όλοι θα με γνωρίζουν , από τον μικρότερο ως τον μεγαλύτερο .
58008012	Θα συγχωρήσω την ανυπακοή τους και θα ξεχάσω πια τις αμαρτίες τους και τις ανομίες τους .
58008013	 Το να μιλάει για καινούρια διαθήκη , σημαίνει πως έχει κάνει παλιά την πρώτη . Ό,τι παλιώνει και γερνάει κοντεύει να εξαφανιστεί .
58009001	Φυσικά , η πρώτη διαθήκη είχε λατρευτικές διατάξεις κι ένα γήινο θυσιαστήριο .
58009002	Κατασκευάστηκε δηλαδή το πρώτο μέρος της σκηνής , που λεγόταν « άγια » , στο οποίο υπήρχε η λυχνία , η τράπεζα και οι άρτοι της προθέσεως .
58009003	Πίσω από το δεύτερο καταπέτασμα ήταν το δεύτερο μέρος της σκηνής , που λεγόταν « άγια των αγίων » .
58009004	Εκεί υπήρχε το χρυσό θυσιαστήριο του θυμιάματος και η κιβωτός της διαθήκης , σκεπασμένη γύρω γύρω με χρυσάφι , μέσα στην οποία υπήρχε η χρυσή στάμνα με το μάννα , το ραβδί του Ααρών , που είχε βλαστήσει θαυματουργικά , και οι δύο πλάκες για τις διατάξεις της διαθήκης .
58009005	Πάνω από την κιβωτό υπήρχαν αστραφτερά χερουβίμ , που σκέπαζαν με τα φτερά τους το ιλαστήριο . Για όλα αυτά δεν είναι ανάγκη τώρα να μιλήσουμε λεπτομερειακά .
58009006	Το θυσιαστήριο είχε τέτοια διάταξη , ώστε στο πρώτο μέρος της σκηνής να μπαίνουν πάντοτε οι ιερείς και να επιτελούν τις ιεροτελεστίες .
58009007	Στο δεύτερο όμως μέρος μπαίνει μόνον ο αρχιερέας μία φορά το χρόνο , φέρνοντας μαζί του αίμα , που το προσφέρει για τον εαυτό του και για τις αμαρτίες που από άγνοια έχει διαπράξει ο λαός .
58009008	Με τη διάταξη αυτή , το Άγιο Πνεύμα ήθελε να υποδηλώσει ότι , όσο υπήρχε η πρώτη σκηνή , δεν είχε ακόμη φανερωθεί ο δρόμος που οδηγούσε στα άγια των αγίων .
58009009	Η πρώτη σκηνή συμβολίζει τη σημερινή εποχή κατά την οποία εξακολουθούν να προσφέρονται θυσίες και δώρα , που όμως δεν είναι σε θέση να οδηγήσουν στην εσωτερική τελειότητα αυτούς που τα προσφέρουν .
58009010	Κι αυτό , γιατί αναφέρονται μόνο σε φαγητά και ποτά και σε διάφορες καθάρσεις , διατάξεις δηλαδή για το σώμα , που ισχύουν ωσότου έρθει η ώρα της ανακαινίσεως .
58009011	Αντίθετα , ο Χριστός ήρθε ως αρχιερέας των αγαθών πραγμάτων που προσμένουμε . Η σκηνή στην οποία μπήκε είναι ανώτερη και τελειότερη . Δεν είναι ανθρώπινο κατασκεύασμα , μέρος δηλαδή αυτής της δημιουργίας .
58009012	Ο Χριστός μπήκε μια για πάντα στα άγια των αγίων , για να προσφέρει αίμα όχι ταύρων και μοσχαριών , αλλά το δικό του αίμα · κι έτσι μας εξασφάλισε την αιώνια σωτηρία .
58009013	Το αίμα των ταύρων και των τράγων , και το ράντισμα με τη στάχτη του δαμαλιού εξαγνίζουν τους θρησκευτικά ακάθαρτους καθαρίζοντάς τους εξωτερικά .
58009014	Πόσο μάλλον το αίμα του Χριστού ! Αυτός , έχοντας το Πνεύμα του Θεού , πρόσφερε τον εαυτό του άψογη θυσία στο Θεό , κι έτσι θα καθαρίσει τη συνείδησή σας από τα έργα που οδηγούν στο θάνατο , για να μπορείτε να λατρεύετε τον αληθινό Θεό .
58009015	Γι ’ αυτόν το λόγο ο Χριστός είναι μεσίτης μιας νέας διαθήκης , σύμφωνα με την οποία όσοι έχουν κληθεί να μετάσχουν στην αιώνια κληρονομιά θα πάρουν το μερίδιο που τους υποσχέθηκε . Αυτό μπορεί να γίνει , επειδή ο Χριστός πέθανε για μας , κι ο θάνατός του μας απάλλαξε από τις παραβάσεις , που είχαν τελεσθεί την εποχή της πρώτης διαθήκης .
58009016	Διαθήκη υπάρχει όταν έχει πιστοποιηθεί ο θάνατος του διαθέτη .
58009017	Μια διαθήκη ισχύει μόνο μετά το θάνατο · δεν έχει ποτέ ισχύ όσο ζει ο διαθέτης .
58009018	Γι ’ αυτό , ούτε και η πρώτη διαθήκη εγκαινιάστηκε δίχως αίμα .
58009019	Όταν ο Μωυσής απήγγειλε όλες τις εντολές του νόμου μπροστά σ ’ ολόκληρο το λαό , πήρε αίμα μοσχαριών και τράγων , μαζί με νερό , και ράντισε με κόκκινο μαλλί και ύσσωπο το ίδιο το βιβλίο και ολόκληρο το λαό λέγοντας :
58009020	Αυτό είναι το αίμα της διαθήκης την οποία σας όρισε ο Θεός .
58009021	Με τον ίδιο τρόπο ράντισε με το αίμα τη σκηνή και όλα τα λατρευτικά σκεύη .
58009022	Όλα σχεδόν , σύμφωνα με το νόμο , καθαρίζονται με αίμα · και δεν υπάρχει συγχώρηση αμαρτιών χωρίς να χυθεί αίμα .
58009023	Όλα όσα συμβολίζουν την ουράνια πραγματικότητα ήταν ανάγκη να καθαρίζονται με τον παραπάνω τρόπο . Τα ίδια όμως τα επουράνια απαιτούν θυσίες ανώτερες απ ’ αυτές .
58009024	Γιατί ο Χριστός δεν μπήκε στα άγια των αγίων που έχτισαν άνθρωποι και που είναι απεικόνιση του ουράνιου θυσιαστηρίου , αλλά στον ίδιο τον ουρανό , για να παρουσιαστεί τώρα μπροστά στο Θεό , μεσιτεύοντας για μας .
58009025	Ούτε προσφέρει πολλές φορές θυσία τον εαυτό του , όπως συμβαίνει με τον αρχιερέα που εισέρχεται κάθε χρόνο στα άγια των αγίων και προσφέρει ξένο αίμα .
58009026	Διαφορετικά ο Χριστός θα έπρεπε να είχε πεθάνει πολλές φορές από καταβολής κόσμου . Ενώ τώρα φανερώθηκε μια για πάντα στο τέλος των αιώνων και κατήργησε με τη θυσία του την αμαρτία .
58009027	Οι άνθρωποι μία φορά πεθαίνουν κι ύστερα κρίνονται από το Θεό .
58009028	Έτσι κι ο Χριστός , αφού θυσιάστηκε μία φορά για να σηκώσει πάνω του τις αμαρτίες όλων μας , θα εμφανιστεί για δεύτερη φορά , όχι για ν ’ αντιμετωπίσει την αμαρτία , αλλά για να σώσει αυτούς που τον προσμένουν .
58010001	Αφού ο νόμος αποτελεί σκιά των μελλοντικών αγαθών κι όχι την ίδια την εικόνα της πραγματικότητας , δεν μπορεί ποτέ να οδηγήσει στην τελειότητα αυτούς που διαρκώς κάθε χρόνο προσέρχονται για να προσφέρουν τις ίδιες θυσίες .
58010002	Αλλιώς , αυτές θα είχαν πάψει να προσφέρονται . Γιατί , αν είχαν μία φορά καθαριστεί όσοι λάτρευαν μ ’ αυτόν τον τρόπο το Θεό , δε θα είχαν πια καμιά συναίσθηση ενοχής για τις αμαρτίες τους .
58010003	Με τις θυσίες όμως αυτές γίνεται κάθε χρόνο υπόμνηση των αμαρτιών ,
58010004	γιατί το αίμα των ταύρων και των τράγων δεν έχει τη δύναμη να αφαιρεί αμαρτίες .
58010005	Γι ’ αυτό , κατά τον ερχομό του στον κόσμο ο Χριστός είπε στο Θεό : Δε θέλεις θυσίες και προσφορές , αλλά μου ετοίμασες ανθρώπινο σώμα .
58010006	Δε σου αρέσουν ολοκαυτώματα και θυσίες για συγχώρηση αμαρτιών .
58010007	Τότε είπα : « νά με , Θεέ , έρχομαι να κάνω το θέλημά σου , όπως είναι γραμμένο για μένα στο νόμο » .
58010008	Αφού είπε πρώτα δε θέλεις θυσίες και προσφορές και δε σου αρέσουν ολοκαυτώματα και θυσίες για συγχώρηση αμαρτιών , που προσφέρονται σύμφωνα με τις διατάξεις του νόμου ,
58010009	ύστερα είπε : Νά με , έρχομαι να κάνω το θέλημά σου . Αναιρεί δηλαδή τις παλαιές θυσίες και τις αντικαθιστά με τη δική του .
58010010	Εξαιτίας αυτού του « θελήματος » έχουμε εξαγνιστεί μια για πάντα με την προσφορά του σώματος του Ιησού Χριστού .
58010011	Όλοι οι ιερείς λειτουργούν καθημερινά και προσφέρουν πολλές φορές τις ίδιες θυσίες , που όμως ποτέ δεν μπορούν να εξαλείψουν αμαρτίες .
58010012	Αντίθετα , ο Ιησούς πρόσφερε για τις αμαρτίες μία θυσία για πάντα , κι έπειτα κάθισε στα δεξιά του Θεού ·
58010013	από τότε περιμένει , ωσότου υποταχθούν κάτω από τα πόδια του οι εχθροί του .
58010014	Γιατί με μία μόνο προσφορά οδήγησε στην τελειότητα για πάντα αυτούς που εξαγνίστηκαν με το αίμα του .
58010015	Αυτό μας το επιβεβαιώνει και το Άγιο Πνεύμα . Στην αρχή λέει :
58010016	Η διαθήκη που θα συνάψω μαζί τους , μετά τις ημέρες εκείνες , λέει ο Κύριος , είναι η εξής : Θα τοποθετήσω το νόμο μου μέσα στις καρδιές τους και θα χαράξω τις εντολές του μέσα στο νου τους .
58010017	Και θα ξεχάσω πια τις αμαρτίες τους και τις παρανομίες τους .
58010018	 Είναι φανερό πως όπου υπάρχει συγχώρηση αμαρτιών δε χρειάζεται θυσία γι ’ αυτές .
58010019	Το αίμα του Ιησού , λοιπόν αδερφοί μου , μας δίνει θάρρος να μπαίνουμε στα άγια των αγίων
58010020	από το νέο δρόμο που οδηγεί στη ζωή . Αυτόν μας τον εγκαινίασε πρόσφατα ο Ιησούς με το καταπέτασμα , δηλαδή με το σώμα του .
58010021	Έτσι έχουμε ένα μεγάλο ιερέα επικεφαλής του οίκου του Θεού .
58010022	Γι ’ αυτό , ας πλησιάζουμε το Θεό με ειλικρινή διάθεση και με βεβαιότητα στην πίστη μας , με την καρδιά καθαρή από τις κακές διαθέσεις
58010023	και με το σώμα πλυμένο με καθαρό νερό . Ας μένουμε σταθεροί στην ελπίδα που ομολογούμε , γιατί εκείνος που έδωσε τις υποσχέσεις κρατάει το λόγο του .
58010024	Ας φροντίζουμε ο ένας τον άλλο παροτρύνοντάς τον στην αγάπη και στα καλά έργα .
58010025	Ας μην εγκαταλείπουμε τις θρησκευτικές μας συνάξεις , όπως συνηθίζουν μερικοί , αλλά ας ενισχύει ο ένας τον άλλο , τώρα μάλιστα που βλέπετε να πλησιάζει η ημέρα του Κυρίου .
58010026	Γιατί , αν ζούμε στην αμαρτία με τη θέλησή μας παρ ’ όλο που γνωρίσαμε καλά την αλήθεια , δεν απομένει πια καμιά θυσία για τη συγχώρηση των αμαρτιών μας .
58010027	Αντίθετα , μας περιμένει φοβερή κρίση και τρομερή φωτιά , που θα καταφάει αυτούς που είναι αντίθετοι στο Θεό .
58010028	Αν κανείς παραβεί το Μωσαϊκό νόμο θανατώνεται χωρίς έλεος , άμα καταθέσουν δυο ή τρεις μάρτυρες .
58010029	Σκεφτείτε πόσο αυστηρότερη τιμωρία αξίζει εκείνος που εξευτέλισε τον Υιό του Θεού , που θεώρησε χωρίς αξία το αίμα της νέας διαθήκης με το οποίο εξαγνίστηκε , και που εξύβρισε το Άγιο Πνεύμα το οποίο του δώρισε τη χάρη .
58010030	Ξέρουμε ποιος είναι αυτός που είπε : Σ ’ εμένα ανήκει η εκδίκηση , εγώ θα ανταποδώσω , λέει ο Κύριος , και το άλλο : Ο Κύριος θα κρίνει το λαό του .
58010031	Είναι φοβερό να πέσει κανείς στα χέρια του αληθινού Θεού .
58010032	Να θυμάστε τις μέρες που πέρασαν , τότε που γνωρίσατε την αλήθεια κι αγωνιστήκατε και υπομείνατε πολλά παθήματα .
58010033	Άλλους από σας τους διαπόμπευαν με βρισιές και διωγμούς κι άλλοι συμπαραστεκόσασταν σ ’ εκείνους που περνούσαν τέτοιες στιγμές .
58010034	Συμπάσχατε μ ’ εμένα το φυλακισμένο κι αντιδρούσατε με χαρά όταν άρπαζαν τα υπάρχοντά σας , γιατί ξέρατε πως είχατε καλύτερη και μόνιμη περιουσία .
58010035	Μη χάσετε , λοιπόν , το θάρρος σας , που θα ανταμειφθεί πλουσιοπάροχα .
58010036	Χρειάζεστε υπομονή για να κάνετε το θέλημα του Θεού και να καρπωθείτε αυτό που υποσχέθηκε .
58010037	Όπως λέει η Γραφή : Λίγο ακόμη , και φτάνει ο ερχόμενος · δε θ ’ αργήσει .
58010038	Ο δίκαιος εξαιτίας της πίστεώς του θα ζήσει · αν όμως δειλιάσει , θα δυσαρεστηθώ μ ’ αυτόν .
58010039	 Εμείς όμως δεν είμαστε από κείνους που υποχωρούν και χάνονται , αλλά απ ’ αυτούς που πιστεύουν και σώζονται .
58011001	Πίστη σημαίνει σιγουριά γι ’ αυτά που ελπίζουμε και βεβαιότητα γι ’ αυτά που δε βλέπουμε .
58011002	Μ ’ αυτήν απέκτησαν και οι προπάτορές μας την καλή μαρτυρία .
58011003	Με την πίστη καταλαβαίνουμε ότι ο Θεός με το λόγο του δημιούργησε το σύμπαν κι ότι , συνεπώς , καθετί που βλέπουμε δημιουργήθηκε από κάτι που δε φαίνεται .
58011004	Επειδή ο Άβελ πίστευε στο Θεό , πρόσφερε καλύτερη θυσία απ ’ τον Κάιν · μ ’ αυτή την πίστη θεωρήθηκε δίκαιος από το Θεό , που έδωσε τη μαρτυρία του πάνω στα δώρα του , και μ ’ αυτήν , αν και πεθαμένος , μάς μιλάει ακόμη .
58011005	Επειδή πίστευε ο Ενώχ στο Θεό , μεταφέρθηκε στον ουρανό και δε γνώρισε θάνατο · δεν τον έβρισκε κανείς στον κόσμο , γιατί τον είχε μεταθέσει ο Θεός . Η Γραφή μαρτυρεί ότι πριν από τη μετάστασή του ο Ενώχ είχε ευαρεστήσει το Θεό .
58011006	Χωρίς όμως πίστη είναι αδύνατο να ευαρεστήσει κανείς το Θεό , γιατί αυτός που τον πλησιάζει πρέπει να πιστεύει ότι υπάρχει Θεός και ότι ανταμείβει όσους τον αποζητούν .
58011007	Χάρη στην πίστη του ο Νώε , μολονότι δεν έβλεπε ακόμη τα πράγματα για τα οποία τον είχε προειδοποιήσει ο Θεός , υπάκουσε σ ’ αυτόν και κατασκεύασε την κιβωτό , για να σώσει την οικογένειά του . Έτσι κληρονόμησε από το Θεό τη δικαιοσύνη που προέρχεται από την πίστη , και με την πίστη απέδειξε πόσο άξιος καταδίκης ήταν ο κόσμος .
58011008	Με την πίστη ο Αβραάμ υπάκουσε στο Θεό , που τον καλούσε να φύγει για τη χώρα που θα κληρονομούσε , κι έφυγε χωρίς να ξέρει πού πηγαίνει .
58011009	Με πίστη εγκαταστάθηκε στη γη που του είχε υποσχεθεί ο Θεός , ξένος σε άγνωστη χώρα , ζώντας σε σκηνές με τον Ισαάκ και τον Ιακώβ , που κι αυτοί ήταν κληρονόμοι της ίδιας υποσχέσεως .
58011010	Κι αυτό , γιατί περίμενε την πόλη που θα είχε στέρεα θεμέλια και που αρχιτέκτονας και δημιουργός της θα ήταν ο Θεός .
58011011	Με την πίστη του Αβραάμ απέκτησε ακόμα και η Σάρρα την ικανότητα να δεχτεί το σπέρμα και να γεννήσει παρά τη μεγάλη ηλικία της , επειδή ο Αβραάμ θεώρησε αξιόπιστο το Θεό , που του το υποσχέθηκε .
58011012	Έτσι , από έναν άνθρωπο που μάλιστα δεν μπορούσε πια να τεκνοποιήσει , ήρθαν στη ζωή απόγονοι αμέτρητοι όπως τα άστρα του ουρανού , αναρίθμητοι όπως η άμμος στην ακροθαλασσιά .
58011013	Όλοι αυτοί πέθαναν μ ’ εμπιστοσύνη στο Θεό , χωρίς να έχουν μπει στη γη της επαγγελίας · απλώς την είδαν από μακριά , τη χαιρέτησαν και διακήρυξαν ότι είναι ξένοι και περαστικοί πάνω στη γη .
58011014	Ασφαλώς , όσοι εκφράζονται έτσι , δείχνουν πως επιζητούν μια μόνιμη πατρίδα .
58011015	Γιατί , αν είχαν το νου τους πίσω , στη χώρα απ ’ όπου είχαν φύγει , θα είχαν βρει μια ευκαιρία να ξαναγυρίσουν .
58011016	Τώρα όμως λαχταρούν μια καλύτερη πατρίδα , δηλαδή την επουράνια . Γι ’ αυτό και δεν ντρέπεται ο Θεός να λέγεται Θεός τους · γιατί τους έχει ετοιμάσει μια μόνιμη πολιτεία .
58011017	Με την πίστη πρόσφερε ο Αβραάμ τον Ισαάκ , όταν δοκιμάστηκε από το Θεό . Αυτός που πήρε τις υποσχέσεις του Θεού πρόσφερε θυσία το μονάκριβο γιο του ,
58011018	μολονότι του είχε ειπωθεί : Από τον Ισαάκ θα προέλθουν οι απόγονοί σου .
58011019	Ο Αβραάμ σκέφτηκε πως ο Θεός μπορούσε και τους νεκρούς να ξαναφέρει στη ζωή . Μπορούμε , λοιπόν , να πούμε πως στην ουσία ο Αβραάμ πήρε το γιο του πίσω από τους νεκρούς .
58011020	Με την πίστη έδωσε ο Ισαάκ στον Ιακώβ και στον Ησαύ τις ευλογίες του , οι οποίες αναφέρονταν σε υποσχέσεις που επρόκειτο να εκπληρωθούν .
58011021	Με την πίστη ο Ιακώβ , όταν πέθαινε , ευλόγησε και τους δυο γιους του Ιωσήφ και προσκύνησε το Θεό ακουμπώντας στην άκρη του ραβδιού του .
58011022	Επειδή πίστευε ο Ιωσήφ , όταν πέθαινε , μίλησε για την έξοδο των Ισραηλιτών κι έδωσε εντολές για τα οστά του .
58011023	Με την πίστη οι γονείς του Μωυσή τον έκρυβαν για τρεις μήνες μετά τη γέννησή του · είδαν ότι το βρέφος ήταν πολύ χαριτωμένο , και δε φοβήθηκαν τη διαταγή του βασιλιά .
58011024	Με την πίστη ο Μωυσής , όταν πια μεγάλωσε , αρνήθηκε να ονομάζεται γιος της κόρης του Φαραώ ·
58011025	προτίμησε να υποφέρει μαζί με το λαό του Θεού , παρά ν ’ απολαμβάνει την πρόσκαιρη αμαρτωλή ζωή .
58011026	Θεώρησε μεγαλύτερο πλούτο από τους θησαυρούς της Αιγύπτου τον εξευτελισμό , σαν εκείνον που υπέφερε ο Χριστός , γιατί απέβλεπε στην ανταπόδοση .
58011027	Με την πίστη εγκατέλειψε την Αίγυπτο , χωρίς να φοβηθεί την οργή του βασιλιά , γιατί παρέμενε σταθερός στην πίστη του στον αόρατο Θεό , σαν να τον έβλεπε .
58011028	Με την πίστη γιόρτασε το Πάσχα και έκανε το ραντισμό του αίματος , για να μη θίξει ο εξολοθρευτής άγγελος τα πρωτότοκα παιδιά των Εβραίων .
58011029	Με την πίστη πέρασαν την Ερυθρά Θάλασσα σαν να ήταν στεριά , ενώ οι Αιγύπτιοι , όταν προσπάθησαν , καταποντίστηκαν .
58011030	Με την πίστη έπεσαν τα τείχη της Ιεριχώ , αφού για εφτά μέρες οι Ισραηλίτες βάδιζαν τριγύρω τους .
58011031	Με την πίστη η πόρνη Ραάβ δε χάθηκε μαζί με τους απίστους , επειδή είχε δεχτεί φιλικά τους κατασκόπους .
58011032	Χρειάζεται να συνεχίσω ; Δε θα με πάρει ο χρόνος να διηγηθώ για το Γεδεών , το Βαράκ , το Σαμψών , τον Ιεφθάε , το Δαβίδ , το Σαμουήλ και τους προφήτες .
58011033	Με την πίστη κατατρόπωσαν βασίλεια , επέβαλαν το δίκαιο , πέτυχαν την πραγματοποίηση των υποσχέσεων του Θεού , έφραξαν στόματα λεόντων ·
58011034	έσβησαν τη δύναμη της φωτιάς , διέφυγαν τη σφαγή , έγιναν από αδύνατοι ισχυροί , αναδείχτηκαν ήρωες στον πόλεμο , έτρεψαν σε φυγή εχθρικά στρατεύματα ·
58011035	γυναίκες ξαναπήραν πίσω στη ζωή τούς ανθρώπους τους , κι άλλοι βασανίστηκαν ως το θάνατο , χωρίς να δεχτούν την απελευθέρωσή τους , γιατί πίστευαν ότι μπορούσαν ν ’ αναστηθούν σε μια καλύτερη ζωή .
58011036	Άλλοι δοκίμασαν εξευτελισμούς και μαστιγώσεις , ακόμη και δεσμά και φυλακίσεις .
58011037	Λιθοβολήθηκαν , πριονίστηκαν , πέρασαν δοκιμασίες , θανατώθηκαν με μαχαίρι , περιπλανήθηκαν ντυμένοι με προβιές και κατσικίσια δέρματα , έζησαν σε στερήσεις , υπέφεραν καταπιέσεις , θλίψεις και κακουχίες
58011038	– ο κόσμος δεν ήταν άξιος να ’ χει τέτοιους ανθρώπους — πλανήθηκαν σε ερημιές και βουνά , σε σπηλιές και σε τρύπες της γης .
58011039	Όλοι οι παραπάνω , παρά την καλή μαρτυρία της πίστης τους , δεν πήραν ό , τι τους υποσχέθηκε ο Θεός .
58011040	Αυτός είχε προβλέψει κάτι καλύτερο για μας , έτσι ώστε να μη φτάσουν εκείνοι στην τελειότητα χωρίς εμάς .
58012001	Έχοντας , λοιπόν , γύρω μας μια τόσο μεγάλη στρατιά μαρτύρων , ας τινάξουμε από πάνω μας κάθε φορτίο , και την αμαρτία που εύκολα μας εμπλέκει , κι ας τρέχουμε με υπομονή το αγώνισμα του δύσκολου δρόμου , που έχουμε μπροστά μας .
58012002	Ας έχουμε τα μάτια μας προσηλωμένα στον Ιησού , που μας έδωσε την πίστη , την οποία και τελειοποιεί . Αυτός , αντί για τη χαρά που θα μπορούσε να έχει , υπέμεινε το σταυρικό θάνατο περιφρονώντας την ατίμωση , και κάθισε στα δεξιά του θρόνου του Θεού .
58012003	Αναλογιστείτε , λοιπόν , αυτόν που υπέμεινε μια τέτοια εχθρότητα εναντίον του από μέρους των αμαρτωλών , και μην αποκάμετε και χάσετε το θάρρος σας .
58012004	Στον αγώνα σας κατά της αμαρτίας δεν αντιμετωπίσατε ακόμα το ενδεχόμενο να χύσετε το αίμα σας ·
58012005	κι όμως λησμονήσατε τη νουθεσία που σας δόθηκε σαν σε γιους : Παιδί μου , μην περιφρονείς τη διαπαιδαγώγηση του Κυρίου , και μη χάνεις το θάρρος σου όταν ελέγχεσαι απ ’ αυτόν .
58012006	Γιατί όποιον ο Κύριος αγαπάει , τον διαπαιδαγωγεί , και μαστιγώνει καθένα που παραδέχεται για παιδί του .
58012007	 Δείξτε υπομονή κατά τη διαπαιδαγώγησή σας · ο Θεός σάς μεταχειρίζεται σαν παιδιά του . Γιατί ποιο παιδί δεν το διαπαιδαγωγεί ο πατέρας του ;
58012008	 Αν πάλι δεν έχετε τη διαπαιδαγώγηση που έχουν πάρει όλοι , τότε είστε νόθα κι όχι γνήσια παιδιά .
58012009	 Έπειτα , οι σαρκικοί μας πατέρες μάς διαπαιδαγωγούσαν με τιμωρίες , κι όμως τους σεβόμασταν · δε θα πρέπει πολύ περισσότερο να υποταχθούμε στον Πατέρα των πνευμάτων για να κερδίσουμε την πραγματική ζωή ;
58012010	 Οι πρώτοι μάς διαπαιδαγώγησαν όπως αυτοί νόμιζαν για λίγο χρόνο · εκείνος για το καλό μας , για να μετάσχουμε στην αγιότητά του .
58012011	 Η διαπαιδαγώγηση ποτέ δε φαίνεται στην αρχή να προξενεί χαρά αλλά λύπη · αργότερα , όμως , αποφέρει ειρήνη και δικαιοσύνη σ ’ αυτούς που διαπαιδαγωγήθηκαν .
58012012	Γι ’ αυτό , λοιπόν , σηκώστε ψηλά τα κουρασμένα χέρια σας και στεριώστε τα παραλυμένα σας γόνατα .
58012013	Ας βαδίσουν σε ίσιους δρόμους τα πόδια σας , για να μην εξαρθρωθούν τα χωλά μέλη σας , αλλά να γιατρευτούν .
58012014	Να επιδιώκετε την ειρήνη με όλους · επιδιώκετε και την αγιότητα , χωρίς την οποία κανείς δε θ ’ αντικρύσει τον Κύριο .
58012015	Προσέχετε μήπως κανείς από σας βρεθεί μακριά από τη χάρη του Θεού · μήπως υπάρχει καμιά ρίζα πίκρας , που θα φυτρώσει και θα προξενήσει ενοχλήσεις , κι έτσι θα μολυνθούν πολλοί απ ’ αυτήν .
58012016	Μήπως υπάρχει κανένας πόρνος ή με κοσμικό φρόνημα όπως ο Ησαύ , ο οποίος για ένα πιάτο φαΐ πούλησε τα δικαιώματά του του πρωτοτόκου .
58012017	Ξέρετε , βέβαια , πως αργότερα , όταν θέλησε να πάρει την ευλογία , αποδοκιμάστηκε . Δεν μπόρεσε ν ’ αλλάξει τη γνώμη του πατέρα του , αν και το επιδίωξε με δάκρυα .
58012018	Δεν προσήλθατε στο όρος Σινά , που μπορεί κανείς να το ψηλαφήσει και που κάηκε με φωτιά και καλύφθηκε με ομίχλη , σκοτάδι και θύελλα ·
58012019	εκεί ακούστηκε ο ήχος της σάλπιγγας κι η τρομερή εκείνη φωνή , που όσοι την άκουσαν παρακαλούσαν να μην ακούσουν άλλη λέξη .
58012020	Δεν μπορούσαν ν ’ αντέξουν τη διαταγή : Και θηρίο ακόμη αν αγγίξει το βουνό , θα λιθοβοληθεί .
58012021	Ήταν μάλιστα τόσο φοβερό το φαινόμενο , ώστε ο Μωυσής είπε : Είμαι γεμάτος φόβο και τρόμο .
58012022	Αντίθετα , εσείς προσήλθατε στο όρος Σιών , στην πόλη του αληθινού Θεού , στην επουράνια Ιερουσαλήμ , σε μυριάδες αγγέλους ,
58012023	σε πανηγύρι , και σε σύναξη των πρωτοτόκων υιών του Θεού , που τα ονόματά τους έχουν καταγραφεί στους ουρανούς . Προσήλθατε στο Θεό , που είναι κριτής των πάντων , και σε πνεύματα δίκαιων ανθρώπων , που έχουν φτάσει στην τελείωση ·
58012024	και στον Ιησού , μεσίτη νέας διαθήκης , και σε αίμα εξαγνισμού , που ο Θεός το εισακούει καλύτερα από το αίμα του Άβελ .
58012025	Προσέχετε , λοιπόν , να μην αρνηθείτε τη φωνή αυτού που σας μιλάει . Γιατί , αν εκείνοι δεν ξέφυγαν την τιμωρία , όταν αρνήθηκαν ν ’ ακούσουν εκείνον που τους δίδαξε πάνω στη γη , πολύ περισσότερο δε θα ξεφύγουμε εμείς , αν απαρνηθούμε εκείνον που μας μιλάει από τους ουρανούς .
58012026	Η φωνή του σάλεψε τότε τη γη · μα τώρα έδωσε τούτη ’ δω την υπόσχεση : Θα σαλέψω ακόμα μια φορά όχι μόνο τη γη αλλά και τον ουρανό .
58012027	Το ακόμα μια φορά σημαίνει πως εκείνα που ως δημιουργήματα σαλεύονται θα παραμεριστούν , για να παραμείνουν όσα δεν είναι δυνατό να σαλευτούν .
58012028	Γι ’ αυτό ας είμαστε ευγνώμονες που μας προσφέρεται μια ασάλευτη βασιλεία , κι ας λατρεύουμε το Θεό με τρόπο ευάρεστο , με σεβασμό και με ευλάβεια ,
58012029	γιατί ο Θεός μας είναι φωτιά που κατακαίει .
58013001	Συνεχίστε ν ’ αγαπάτε ο ένας τον άλλο σαν αδέρφια . Μην ξεχνάτε τη φιλοξενία ,
58013002	γιατί μ ’ αυτήν μερικοί , χωρίς να το ξέρουν , φιλοξένησαν αγγέλους .
58013003	Να θυμάστε τους φυλακισμένους , σαν να είστε κι εσείς φυλακισμένοι μαζί τους · κι όσους υποφέρουν , γιατί κι εσείς μπορείτε να βρεθείτε στη θέση τους .
58013004	Ο γάμος να θεωρείται από όλους σας άξιος τιμής , και η συζυγική κλίνη να είναι αμόλυντη · γιατί ο Θεός θα καταδικάσει τους πόρνους και τους μοιχούς .
58013005	Μην είστε φιλάργυροι · αρκεστείτε σε όσα έχετε . Όπως είπε ο Θεός : Δε θα σ ’ αφήσω μόνον , ούτε θα σ ’ εγκαταλείψω .
58013006	Έτσι θα μπορούμε με θάρρος να λέμε : Ο Κύριος είναι βοηθός μου · δε θα φοβηθώ . Τι μπορεί να μου κάνει ένας άνθρωπος ;
58013007	Να θυμάστε τους εκκλησιαστικούς ηγέτες σας , που σας μετέδωσαν το λόγο του Θεού · να βλέπετε πώς τέλειωσαν τη ζωή τους και ν ’ ακολουθείτε το παράδειγμα της πίστης τους .
58013008	Ο Ιησούς Χριστός είναι ο ίδιος χτες , σήμερα και για πάντα .
58013009	Μην παρασύρεστε από διάφορες ξένες διδασκαλίες . Είναι προτιμότερο να στηρίζετε την καρδιά σας στη χάρη του Θεού παρά σε φαγητά . Όσοι βασίστηκαν σ ’ αυτά , δεν είδαν καμιά ωφέλεια .
58013010	Εμείς έχουμε ένα θυσιαστήριο από το οποίο δεν έχουν το δικαίωμα να φάνε όσοι συνεχίζουν να λατρεύουν το Θεό στη σκηνή .
58013011	Τα σώματα των ζώων , που το αίμα τους εισάγεται από τον αρχιερέα στα άγια των αγίων για τη συγχώρηση των αμαρτιών , καίγονται έξω από το στρατόπεδο .
58013012	Γι ’ αυτό κι ο Ιησούς , για να εξαγνίσει το λαό του με το ίδιο του το αίμα , θανατώθηκε έξω από την πύλη .
58013013	Ας πάμε , λοιπόν , κι εμείς έξω από το στρατόπεδο κοντά του , κι ας υποστούμε τον ίδιο μ ’ αυτόν εξευτελισμό .
58013014	Γιατί δεν έχουμε εδώ μόνιμη πολιτεία , αλλά λαχταρούμε τη μελλοντική .
58013015	Ας προσφέρουμε , λοιπόν , συνεχώς στο Θεό δια του Ιησού σαν θυσία τον ύμνο μας , δηλαδή τον καρπό των χειλιών μας , που ομολογούν το μεγαλείο του .
58013016	Μην ξεχνάτε ακόμα να κάνετε το καλό και να μοιράζεστε με τους άλλους ό , τι έχετε . Με τέτοιες θυσίες ευχαριστείται ο Θεός .
58013017	Ν ’ ακολουθείτε πιστά και να υπακούτε τους εκκλησιαστικούς σας ηγέτες . Γιατί αυτοί αγρυπνούν για τη σωτηρία σας , επειδή θα δώσουν λόγο στο Θεό . Έτσι η μέριμνά τους θα γίνεται με χαρά , κι όχι με στενοχώρια , πράγμα που δε σας συμφέρει .
58013018	Να προσεύχεστε για μας . Φυσικά , είμαστε βέβαιοι πως έχουμε καθαρή τη συνείδησή μας , αφού σε κάθε περίπτωση θέλουμε να συμπεριφερόμαστε όπως πρέπει .
58013019	Ιδιαίτερα σας παρακαλώ να προσεύχεστε για να με φέρει ο Θεός σύντομα κοντά σας .
58013020	Ο Θεός που δίνει την ειρήνη και που ανέστησε τον Κύριό μας Ιησού , το μεγάλο ποιμένα των προβάτων , αυτόν δηλαδή που επικύρωσε με το αίμα του την αιώνια διαθήκη ,
58013021	αυτός να σας δίνει τη δύναμη για κάθε καλό έργο , έτσι ώστε να κάνετε το θέλημά του . Ας ενεργεί δια του Ιησού Χριστού να γίνεται ανάμεσά σας αυτό που τον ευχαριστεί . Σ ’ αυτόν ανήκει η δόξα παντοτινά . Αμήν .
58013022	Σας παρακαλώ , αδερφοί , ν ’ ακούσετε υπομονετικά τους ενθαρρυντικούς αυτούς λόγους . Εξάλλου , το γράμμα αυτό δεν είναι μεγάλο .
58013023	Πρέπει να σας πω πως ο αδερφός μας ο Τιμόθεος βγήκε από τη φυλακή . Αν έρθει σύντομα , θα τον πάρω μαζί μου όταν σας επισκεφθώ .
58013024	Χαιρετίσματα σ ’ όλους τους εκκλησιαστικούς σας ηγέτες και σ ’ όλους τους πιστούς . Οι αδερφοί από την Ιταλία σας στέλνουν χαιρετίσματα .
58013025	Η χάρη του Θεού να είναι με όλους εσάς . Αμήν .
59001001	Ο Ιάκωβος , δούλος του Θεού και του Κυρίου Ιησού Χριστού , χαιρετίζει τους χριστιανούς που είναι διασκορπισμένοι σε όλο τον κόσμο .
59001002	Αδερφοί μου , να χαίρεστε όταν δοκιμάζεστε από πολλούς και διαφόρους πειρασμούς ·
59001003	γιατί πρέπει να ξέρετε ότι μέσα από τη δοκιμασία της πίστεώς σας γεννιέται η υπομονή .
59001004	Η υπομονή σας όμως πρέπει να κρατήσει ως το τέλος , για να γίνετε τέλειοι και ολοκληρωμένοι και να μην υστερείτε σε τίποτε .
59001005	Αν κάποιος από σας υστερεί σε σοφία , ας τη ζητήσει από το Θεό , κι αυτός θα του τη δώσει . Γιατί ο Θεός δίνει σε όλους με απλοχεριά και χωρίς να περιφρονεί κανέναν .
59001006	Ό , τι όμως ζητάτε να το ζητάτε με πίστη , και να μην έχετε αμφιβολίες . Γιατί όποιος αμφιβάλλει , μοιάζει με το κύμα της θάλασσας , που το παρασέρνει ο άνεμος και το πηγαίνει εδώ κι εκεί .
59001007	Να μην ελπίζει ότι θα πάρει κάτι από τον Κύριο ένας τέτοιος άνθρωπος ,
59001008	δίγνωμος κι άστατος σε όλες του τις ενέργειες .
59001009	Ο άσημος και φτωχός αδερφός ας καυχιέται , γιατί ο Θεός θα τον ανεβάσει ψηλά .
59001010	Επίσης κι ο πλούσιος ας είναι ταπεινός , ξέροντας ότι θα μαραθεί σαν το λουλούδι .
59001011	Όπως με την ανατολή του ήλιου έρχεται ο λίβας και ξεραίνει το χορτάρι , ρίχνει τον ανθό του και καταστρέφει την ομορφιά του , έτσι και ο πλούσιος θα αφανιστεί μέσα στις επιχειρήσεις του .
59001012	Μακάριος ο άνθρωπος που δέχεται με υπομονή τις δοκιμασίες ! Γιατί , αν τις υποστεί με επιτυχία , θα κερδίσει το βραβείο της αιώνιας ζωής , που υποσχέθηκε ο Θεός σ ’ όσους τον αγαπούν .
59001013	Κανένας απ ’ αυτούς που μπαίνουν σε πειρασμό να μη λέει : « Ο Θεός με βάζει σε πειρασμό » . Γιατί ο Θεός ούτε μπαίνει σε πειρασμό από το κακό ούτε ο ίδιος βάζει σε πειρασμό κανέναν .
59001014	Καθένας μπαίνει σε πειρασμό από τη δική του επιθυμία . Αυτή τον παρασύρει και τον εξαπατάει ·
59001015	έπειτα η επιθυμία αυτή συλλαμβάνει το κακό και γεννάει την αμαρτία · κι η αμαρτία , όταν ολοκληρωθεί , φέρνει το θάνατο .
59001016	Μην πλανάσθε , αγαπητοί μου αδερφοί .
59001017	Κάθε καλή προσφορά και κάθε τέλειο δώρο έρχεται από ψηλά , από το δημιουργό των ουράνιων σωμάτων . Ο ουράνιος Πατέρας δεν αλλάζει τη λάμψη του ούτε αναβοσβήνει σαν τα αστέρια .
59001018	Επειδή εκείνος το θέλησε , μας έφερε στην καινούρια ζωή με το λόγο της αλήθειας , ώστε να κατέχουμε την πρώτη θέση ανάμεσα στα δημιουργήματά του .
59001019	Να ξέρετε καλά , αγαπητοί μου αδερφοί : Κάθε άνθρωπος πρέπει να είναι πρόθυμος στο να ακούει , να μη βιάζεται να μιλάει και να μη βιάζεται να οργίζεται .
59001020	Ο οργισμένος άνθρωπος δεν κάνει αυτό που για το Θεό είναι δίκαιο και σωστό .
59001021	Γι ’ αυτό , διώξτε από πάνω σας όλη τη βρωμιά και την πληθώρα της κακίας και δεχτείτε με ταπεινοφροσύνη το λόγο που φύτεψε μέσα σας ο Θεός και που μπορεί να σώσει τις ψυχές σας .
59001022	Αυτόν το λόγο να τον κάνετε πράξη κι όχι μόνο να τον ακούτε ξεγελώντας τον εαυτό σας .
59001023	Όποιος ακούει το λόγο του Θεού και δεν τον εφαρμόζει , αυτός μοιάζει με άνθρωπο που βλέπει τον εαυτό του μέσα σ ’ έναν καθρέφτη ·
59001024	τον βλέπει και φεύγοντας ξεχνάει αμέσως πώς ήταν .
59001025	Όποιος όμως μελέτησε τον τέλειο νόμο , δηλαδή το νόμο της ελευθερίας , και έμεινε σταθερός σ ’ αυτόν , όποιος δεν υπήρξε απλός ακροατής που ξεχνάει , αλλά τον εφάρμοσε στην πράξη , αυτός με την έμπρακτη αυτή εφαρμογή θα είναι μακάριος .
59001026	Αν κάποιος από σας νομίζει ότι θρησκεύει , αλλά δε βάζει χαλινάρι στη γλώσσα του , αυτός εξαπατάει τον εαυτό του , και η θρησκεία του δεν έχει περιεχόμενο .
59001027	Θρησκεία καθαρή κι αμόλυντη για το Θεό και Πατέρα είναι αυτή : Να συμπαραστέκεστε στα ορφανά και στις χήρες όταν υποφέρουν , και να διατηρείτε αγνό τον εαυτό σας από την επιρροή του αμαρτωλού κόσμου .
59002001	Αδερφοί μου , την πίστη σας στον Κύριο της δόξας , τον Ιησού Χριστό , να μην την εκδηλώνετε με μεροληπτικές πράξεις προς τους συνανθρώπους σας .
59002002	Για παράδειγμα : Έρχεται στη σύναξή σας κάποιος με χρυσά δαχτυλίδια και πολυτελή ενδύματα . Κι έρχεται κι ένας φτωχός με λερωμένα ρούχα .
59002003	Αν δώσετε σημασία στον καλοντυμένο λέγοντάς του : « Κάθισε , παρακαλώ , εδώ στην καλή θέση » , και στο φτωχό πείτε : « Εσύ στάσου εκεί ή κάθισε εδώ κάτω , δίπλα στο σκαμνί που βάζω στα πόδια μου » ,
59002004	δε μεροληπτείτε και δε γίνεστε κριτές , κάνοντας πονηρές σκέψεις ;
59002005	Ακούστε , αγαπητοί μου αδερφοί . Ο Θεός διάλεξε αυτούς που για τον κόσμο είναι φτωχοί , να γίνουν πλούσιοι στην πίστη και να κληρονομήσουν τη βασιλεία του , αυτήν που υποσχέθηκε σ ’ όσους τον αγαπούν .
59002006	Εσείς , αντίθετα , εξευτελίζετε το φτωχό . Κι όμως , οι πλούσιοι είναι αυτοί που σας καταδυναστεύουν , αυτοί που σας σέρνουν στα δικαστήρια .
59002007	Είναι αυτοί που προσβάλλουν το τιμητικό όνομα του χριστιανού , που φέρετε .
59002008	Αν , βέβαια , εφαρμόζετε την εντολή του Θεού που , σύμφωνα με τη Γραφή , λέει : Ν ’ αγαπάς τον πλησίον σου όπως τον εαυτό σου , καλά κάνετε .
59002009	Αν όμως μεροληπτείτε , αμαρτάνετε , κι ελέγχεστε από το νόμο ως παραβάτες .
59002010	Όποιος τηρήσει όλες τις διατάξεις του νόμου και παραβεί μία , θεωρείται παραβάτης όλου του νόμου .
59002011	Γιατί , αυτός που είπε μη μοιχεύσεις είπε και μη φονεύσεις . Αν όμως δε μοιχεύσεις αλλά φονεύσεις , θεωρείσαι παραβάτης όλου του νόμου .
59002012	Πάντα να μιλάτε και να ενεργείτε σαν άνθρωποι που μέλλετε να κριθείτε με το νόμο της ελευθερίας .
59002013	Γιατί στην τελική κρίση δε θα υπάρχει έλεος γι ’ αυτόν που δεν έδειξε ευσπλαχνία . Για τον εύσπλαχνο όμως η τελική κρίση θα είναι θρίαμβος .
59002014	Ποιο είναι το όφελος , αδερφοί μου , αν κάποιος λέει ότι έχει πίστη , δεν την αποδεικνύει όμως με έργα ; Μήπως μπορεί μόνη της η πίστη να τον σώσει ;
59002015	Ας πάρουμε την περίπτωση που κάποιος αδερφός ή κάποια αδερφή δεν έχουν ρούχα να ντυθούν και στερούνται το καθημερινό τους φαγητό ·
59002016	αν κάποιος από σας τους πει : « Ο Θεός μαζί σας ! Εύχομαι να βρείτε ρούχα και να χορτάσετε φαγητό » , ποιο το όφελος , αν δεν τους δώσει κιόλας τα απαραίτητα που χρειάζεται το σώμα ;
59002017	Έτσι και η πίστη , αν δεν εκδηλώνεται με έργα , μόνη της είναι νεκρή .
59002018	Αλλά θα πει κάποιος : « Εσύ έχεις πίστη κι εγώ έχω έργα » . Του απαντώ : « Δείξε μου την πίστη σου από τα έργα σου . Εγώ μπορώ να σου αποδείξω την πίστη μου από τα έργα μου » .
59002019	Εσύ πιστεύεις ότι ένας είναι ο Θεός . Καλά κάνεις . Και τα δαιμόνια το πιστεύουν αυτό και τρέμουν .
59002020	Θέλεις να μάθεις , ανόητε άνθρωπε , ότι η πίστη χωρίς τα έργα είναι νεκρή ;
59002021	Ο Αβραάμ , ο προπάτοράς μας , δεν δικαιώθηκε από τα έργα του , επειδή οδήγησε το παιδί του , τον Ισαάκ , στο θυσιαστήριο ;
59002022	Βλέπεις ότι η πίστη του συνοδευόταν από έργα , και μ ’ αυτά τα έργα η πίστη αποδείχτηκε τέλεια .
59002023	Έτσι εκπληρώθηκε η Γραφή που λέει : Ο Αβραάμ πίστεψε στο Θεό , και γι ’ αυτή του την πίστη ο Θεός τον αναγνώρισε δίκαιο , κι ονομάστηκε φίλος του Θεού .
59002024	Βλέπετε , λοιπόν , ότι ο άνθρωπος δικαιώνεται από τα έργα κι όχι μόνο από την πίστη .
59002025	Κατά τον ίδιο τρόπο και η πόρνη Ραάβ δικαιώθηκε από τα έργα της , όταν υποδέχτηκε τους κατασκόπους και τους βοήθησε να φύγουν κρυφά από άλλο δρόμο .
59002026	Όπως , λοιπόν , το σώμα είναι νεκρό χωρίς την ψυχή , έτσι και η πίστη χωρίς τα έργα είναι νεκρή .
59003001	Αδερφοί μου , μην κάνετε όλοι σας το δάσκαλο , γιατί πρέπει να ξέρετε ότι οι δάσκαλοι θα κριθούμε πιο αυστηρά . Όλοι μας κάνουμε πολλά σφάλματα .
59003002	Αν κάποιος δεν κάνει σφάλματα με τα λόγια , αυτός είναι τέλειος άνθρωπος και ικανός να χαλιναγωγήσει όλο τον εαυτό του .
59003003	Βάζοντας στο στόμα των αλόγων χαλινάρι , τα κάνουμε να πειθαρχούν σ ’ εμάς · έτσι μπορούμε να κατευθύνουμε όλο τους το σώμα .
59003004	Το ίδιο συμβαίνει και με τα πλοία . Αν και είναι τόσο μεγάλα και σπρώχνονται από δυνατούς ανέμους , όμως αυτός που τα διευθύνει μπορεί με ένα πολύ μικρό τιμόνι να τα οδηγεί όπου θέλει .
59003005	Έτσι και η γλώσσα : Είναι ένα μικρό μέλος , καυχιέται όμως για μεγάλα πράγματα . Σκεφτείτε , μια μικρή φωτιά πόσο μεγάλο δάσος μπορεί να κάψει !
59003006	Και η γλώσσα είναι σαν τη φωτιά . Είναι ένας ολόκληρος κόσμος αδικίας . Η γλώσσα εξουσιάζει τα μέλη μας . Αυτή σπιλώνει όλο το σώμα . Κατακαίει τον κύκλο της ζωής μας και παίρνει τη φλόγα της από τη φωτιά της κόλασης .
59003007	Όλα τα είδη των θηρίων και των πτηνών , των ερπετών και των θαλασσινών , δαμάστηκαν και δαμάζονται από τον άνθρωπο .
59003008	Τη γλώσσα όμως κανένας από τους ανθρώπους δεν μπορεί να τη δαμάσει . Είναι ασυγκράτητο κακό , γεμάτη θανατηφόρο δηλητήριο .
59003009	Μ ’ αυτήν ευλογούμε το Θεό και Πατέρα και μ ’ αυτή καταριόμαστε τους ανθρώπους που πλάστηκαν καθ ’ ομοίωση του Θεού .
59003010	Από το ίδιο στόμα βγαίνει η ευλογία και η κατάρα . Δεν πρέπει , αδερφοί μου , να γίνεται αυτό .
59003011	Μήπως η πηγή από το ίδιο στόμιο αναβλύζει γλυκό και πικρό νερό ;
59003012	Μήπως μπορεί , αδερφοί μου , η συκιά να κάνει ελιές και το αμπέλι σύκα ; Το ίδιο , καμιά πηγή δεν μπορεί ταυτόχρονα να βγάλει αλμυρό και γλυκό νερό .
59003013	Όποιος από σας ισχυρίζεται πως είναι σοφός και συνετός , ας δείξει τα έργα της καλής του διαγωγής με τον ήρεμο τρόπο της αληθινής σοφίας .
59003014	Αν όμως έχετε στην καρδιά σας φαρμακερό φθόνο κι εριστικές τάσεις , μην περηφανεύεστε και μην ψεύδεστε εναντίον της αλήθειας .
59003015	Αυτή η δήθεν σοφία δεν έρχεται από τον ουρανό , αλλά είναι γήινη , σαρκική , δαιμονική .
59003016	Όπου υπάρχει φθόνος κι εριστική διάθεση , εκεί υπάρχει αναστάτωση και κάθε λογής κακό .
59003017	Η σοφία όμως που έρχεται από τον ουρανό είναι πρώτα πρώτα γνήσια , ύστερα είναι ειρηνική , αγαθή , πειστική , γεμάτη ευσπλαχνία και καλούς καρπούς , αμερόληπτη και ειλικρινής .
59003018	Και ο καρπός της δικαιοσύνης σπέρνεται ειρηνικά από όσους επιζητούν την ειρήνη .
59004001	Από πού προέρχονται οι πόλεμοι κι από πού οι μεταξύ σας διαμάχες ; Δεν προέρχονται από τα πάθη σας που μάχονται μέσα σας ;
59004002	Επιθυμείτε κάτι και δεν το έχετε . Για να το αποκτήσετε , φονεύετε και μισείτε · και όμως δεν μπορείτε να το πετύχετε . Αγωνίζεστε και πολεμάτε και δεν αποκτάτε αυτό που επιδιώκετε , γιατί δεν το ζητάτε από το Θεό .
59004003	Ζητάτε κάτι και δεν το παίρνετε , γιατί το ζητάτε με κακό σκοπό , για να το κατασπαταλήσετε , δηλαδή , στην ικανοποίηση των παθών σας .
59004004	Άπιστοι και άπιστες , δεν ξέρετε ότι η αγάπη για τον αμαρτωλό κόσμο είναι έχθρα εναντίον του Θεού ; Όποιος , λοιπόν , θέλει να είναι φίλος του κόσμου γίνεται εχθρός του Θεού .
59004005	Ή μήπως νομίζετε ότι μάταια διδάσκει η Γραφή πως το πνεύμα που έβαλε ο Θεός να κατοικήσει μέσα μας μπορεί να ρέπει προς το φθόνο ; Όχι .
59004006	Αντίθετα , ο Θεός δίνει περισσότερη τη χάρη του · γι ’ αυτό λέει η Γραφή : Ο Θεός εναντιώνεται στους υπερήφανους , στους ταπεινούς όμως δίνει τη χάρη του .
59004007	 Υποταχθείτε , λοιπόν , στο Θεό . Αντισταθείτε στο διάβολο , κι αυτός θα φύγει μακριά σας .
59004008	 Πλησιάστε το Θεό , και θα σας πλησιάσει κι εκείνος . Καθαρίστε τα χέρια σας οι αμαρτωλοί , κι εξαγνίστε τις καρδιές σας οι δίγνωμοι .
59004009	 Θρηνήστε και πενθήστε και κλάψτε . Ας γίνει το γέλιο σας πένθος και η χαρά σας θλίψη .
59004010	 Ταπεινωθείτε μπροστά στον Κύριο , κι εκείνος θα σας ανεβάσει ψηλά .
59004011	Μην κακολογείτε ο ένας τον άλλον , αδερφοί . Όποιος κακολογεί και κρίνει τον αδερφό του κακολογεί και κρίνει το νόμο . Κι όταν κρίνεις το νόμο δεν είσαι τηρητής του , αλλά κριτής του .
59004012	Ένας είναι ο νομοθέτης και ο κριτής , που μπορεί να σώσει και να καταστρέψει . Ενώ εσύ , που κρίνεις τον άλλο , ποιος είσαι ;
59004013	Ακούστε με τώρα κι εσείς που λέτε , « σήμερα ή αύριο θα πάμε στην τάδε πόλη , θα καθίσουμε εκεί ένα χρόνο , θα κάνουμε εμπόριο και θα κερδίσουμε » .
59004014	Εσείς που τα λέτε αυτά δεν ξέρετε τι μπορεί να συμβεί αύριο . Τι είναι η ζωή σας ; Είναι σαν τον ατμό που φαίνεται για λίγο κι ύστερα εξαφανίζεται .
59004015	Αντί γι ’ αυτά , να λέτε : « Αν ο Κύριος θελήσει , θα ζήσουμε και θα κάνουμε τούτο ή εκείνο » .
59004016	Τώρα όμως καυχάσθε με αλαζονεία , και κάθε τέτοια καύχηση είναι κακή .
59004017	Όποιος , λοιπόν , ξέρει να κάνει το καλό και δεν το κάνει , αμαρτάνει .
59005001	Ακούστε με τώρα κι εσείς οι πλούσιοι . Κλάψτε με γοερές κραυγές για τα βάσανά σας , που όπου να ’ ναι έρχονται .
59005002	Ο πλούτος σας σάπισε , και τα ρούχα σας τα ’ φαγε ο σκόρος ·
59005003	το χρυσάφι σας και το ασήμι κατασκούριασαν , και η σκουριά τους θα είναι μαρτυρική κατάθεση εναντίον σας και θα καταφάει τις σάρκες σας σαν τη φωτιά . Κι ενώ πλησιάζει η κρίση , εσείς μαζεύετε θησαυρούς .
59005004	Ακούτε ! Κραυγάζει ο μισθός των εργατών που θέρισαν τα χωράφια σας κι εσείς τους τον στερήσατε · και οι κραυγές των θεριστών έφτασαν ως στ ’ αυτιά του παντοδύναμου Κυρίου .
59005005	Ζήσατε πάνω στη γη με απολαύσεις και σπατάλες . Παχύνατε σαν τα ζώα , που τα πάνε για σφάξιμο .
59005006	Καταδικάσατε και φονεύσατε τον αθώο · δε σας πρόβαλε αντίσταση καμιά .
59005007	Λοιπόν , αδερφοί , κάνετε υπομονή , ώσπου να ’ ρθει ο Κύριος . Κοιτάξτε πώς ο γεωργός περιμένει τον πολύτιμο καρπό του χωραφιού , καρτερώντας με υπομονή να πέσει η πρώιμη κι η όψιμη βροχή .
59005008	Κάνετε κι εσείς υπομονή . Πάρτε θάρρος , γιατί όπου να ’ ναι ο Κύριος έρχεται .
59005009	Μην αγανακτείτε , αδερφοί , ο ένας εναντίον του άλλου , για να μην καταδικαστείτε . Νάτος ο κριτής , στέκεται κιόλας μπροστά στην πόρτα .
59005010	Αδερφοί μου , πάρτε για παράδειγμα καρτερικότητας στις θλίψεις τους προφήτες , που μίλησαν στο όνομα του Κυρίου .
59005011	Καλοτυχίζουμε εκείνους που δείχνουν υπομονή . Ακούσατε για την υπομονή του Ιώβ και γνωρίζετε ποιο τέλος τού επιφύλαξε ο Κύριος , γιατί ο Κύριος είναι γεμάτος ευσπλαχνία και έλεος .
59005012	Προπαντός , αδερφοί μου , να μην ορκίζεστε ούτε στον ουρανό ούτε στη γη ούτε να κάνετε κανέναν άλλο όρκο . Ας είναι το « ναι » σας πραγματικό ναι και το « όχι » σας πραγματικό όχι , για να μη βρεθείτε κατηγορούμενοι στην τελική κρίση .
59005013	Βρίσκεται κανένας σας σε δύσκολη θέση ; Να προσεύχεται . Είναι κάποιος χαρούμενος ; Να υμνεί το Θεό .
59005014	Είναι κάποιος από σας άρρωστος ; Να προσκαλέσει τους πρεσβυτέρους της εκκλησίας να προσευχηθούν γι ’ αυτόν και να τον αλείψουν με λάδι , επικαλούμενοι το όνομα του Κυρίου .
59005015	Και η προσευχή που γίνεται με πίστη θα σώσει τον άρρωστο · ο Κύριος θα τον κάνει καλά . Κι αν έχει κάνει αμαρτίες , θα του τις συγχωρήσει .
59005016	Να εξομολογείστε τις αμαρτίες σας ο ένας στον άλλο και να προσεύχεστε ο ένας για τον άλλο , για να θεραπευτείτε . Η παράκληση του δικαίου έχει μεγάλη δύναμη και αποτελεσματικότητα .
59005017	Ο Ηλίας ήταν άνθρωπος σαν κι εμάς και προσευχήθηκε να μη βρέξει , και δεν έβρεξε πάνω στη γη τρία χρόνια κι έξι μήνες .
59005018	Και προσευχήθηκε ξανά , κι ο ουρανός έδωσε βροχή , και βλάστησε η γη το σπόρο που είχε μέσα της .
59005019	Αδερφοί μου , αν κάποιος από σας ξεστρατίσει από την αλήθεια και κάποιος άλλος τον επαναφέρει ,
59005020	πρέπει να ξέρει ότι αυτός που επανέφερε έναν αμαρτωλό από τον πλανεμένο δρόμο του θα σώσει μια ψυχή από το θάνατο και θα την απαλλάξει από πλήθος αμαρτίες .
60001001	Ο Πέτρος , απόστολος του Ιησού Χριστού . Προς τους χριστιανούς που ζουν διασκορπισμένοι προσωρινά στον Πόντο , στη Γαλατία , στην Καππαδοκία , στην Ασία και στη Βιθυνία .
60001002	Ο Θεός Πατέρας σάς έχει ξεχωρίσει σύμφωνα με το σχέδιό του , και το Άγιο Πνεύμα σάς έχει εξαγιάσει , έτσι ώστε να υπακούτε στον Ιησού Χριστό και να εξαγνίζεστε με το αίμα του . Εύχομαι να πληθαίνει ανάμεσά σας η χάρη και η ειρήνη .
60001003	Ευλογημένος να ’ ναι ο Θεός , ο Πατέρας του Κυρίου μας Ιησού Χριστού , που από μεγάλη ευσπλαχνία μάς ξαναγέννησε σε μια καινούρια ζωή με την ανάσταση του Ιησού Χριστού . Έτσι τώρα μπορείτε να ελπίζετε πραγματικά
60001004	σε μια κληρονομιά φυλαγμένη για σας στους ουρανούς , που δε φθείρεται , δεν έχει τίποτα το βέβηλο και δε μαραίνεται ποτέ .
60001005	Με την πίστη θα σας περιφρουρεί η δύναμη του Θεού ωσότου έρθει η σωτηρία , που είναι κιόλας έτοιμη να φανερωθεί κατά τους έσχατους χρόνους .
60001006	Με τη σκέψη αυτή να αισθάνεστε αγαλλίαση , έστω κι αν χρειαστεί προς το παρόν να στενοχωρηθείτε για λίγο από ποικίλες δοκιμασίες .
60001007	Έτσι , η δοκιμασμένη πίστη σας , που είναι πολυτιμότερη κι από το χρυσάφι — το οποίο είναι φθαρτό , κι όμως δοκιμάζεται κι αυτό με τη φωτιά — θα βρεθεί ότι αξίζει έπαινο , τιμή και δόξα , όταν φανερωθεί ο Ιησούς Χριστός .
60001008	Το Χριστό τον αγαπάτε , αν και δεν τον έχετε γνωρίσει κατ ’ όψη . Τώρα δεν τον βλέπετε , πιστεύετε όμως σ ’ αυτόν , κι αυτό σας γεμίζει ανείπωτη χαρά και αγαλλίαση , και προγεύεστε την τελική δόξα ,
60001009	δηλαδή τη σωτηρία σας , που είναι κι ο τελικός στόχος της πίστης σας .
60001010	Αυτή τη σωτηρία την αναζήτησαν διεξοδικά και γι ’ αυτήν ερεύνησαν οι προφήτες , που προφήτεψαν για τη χάρη που σας δόθηκε .
60001011	Προσπάθησαν να εξακριβώσουν ποια και τι λογής θα ήταν η χρονική στιγμή για την οποία τους μιλούσε το Πνεύμα του Χριστού που ήταν μέσα τους , όταν τους προέλεγε τα παθήματα του Χριστού και τη δόξα που θ ’ ακολουθούσε .
60001012	Ο Θεός τούς αποκάλυψε ότι όσα έλεγαν δεν αφορούσαν τη δική τους γενιά αλλά τη δική σας . Όλα αυτά τ ’ ακούσατε τώρα από κείνους που σας έφεραν το χαρμόσυνο μήνυμα με τη δύναμη του Αγίου Πνεύματος που στάλθηκε από τον ουρανό . Αυτό το μήνυμα , ακόμα και οι άγγελοι θα ήθελαν να το κατανοήσουν .
60001013	Ετοιμαστείτε , λοιπόν , πνευματικά , και μείνετε άγρυπνοι · αφήστε την ελπίδα να σας καθοδηγεί πλήρως στη σωτηρία που σας προσμένει , όταν φανερωθεί ο Ιησούς Χριστός .
60001014	Αφού έχετε πάρει την απόφαση να υπακούτε στο Θεό , μην αφήνετε τώρα να ρυθμίζουν τη ζωή σας οι επιθυμίες , που είχατε πριν τον γνωρίσετε .
60001015	Αντίθετα , όλη σας η συμπεριφορά να είναι άγια , όπως άγιος είναι κι ο Θεός που σας κάλεσε .
60001016	Γι ’ αυτό λέει η Γραφή : Να γίνετε άγιοι γιατί εγώ είμαι άγιος .
60001017	Αφού στις προσευχές σας ονομάζετε « Πατέρα » το Θεό , που κρίνει τον καθένα σύμφωνα με τα έργα του χωρίς να κάνει διακρίσεις σε πρόσωπα , έχετε υποχρέωση να περνάτε την πρόσκαιρη ζωή σας πάνω στη γη με σεβασμό στο Θεό .
60001018	Ξέρετε καλά τι πληρώθηκε ως αντάλλαγμα για να απελευθερωθείτε από το μάταιο τρόπο ζωής , που κληρονομήσατε από τους προπάτορές σας . Δε δόθηκε ως αντάλλαγμα κάτι που φθείρεται , όπως το ασήμι ή το χρυσάφι ,
60001019	αλλά το ανεκτίμητο αίμα του Χριστού , ο οποίος θυσιάστηκε σαν άμωμος και άσπιλος αμνός .
60001020	Η θυσία αυτή είχε προκαθοριστεί πριν από τη δημιουργία του κόσμου , φανερώθηκε όμως για χάρη σας τα τελευταία χρόνια .
60001021	Εξαιτίας του Χριστού πιστεύετε στο Θεό , ο οποίος τον ανέστησε από τους νεκρούς και του έδωσε δόξα και τιμή . Έτσι η πίστη κι η ελπίδα σας αναφέρονται στο Θεό .
60001022	Τώρα που υπακούοντας στον αληθινό Θεό έχετε καθαρίσει τις καρδιές σας με το Άγιο Πνεύμα , αγαπήστε ειλικρινά ο ένας τον άλλο · η αγάπη σας να είναι ολόψυχη και να βγαίνει από καθαρή καρδιά .
60001023	Μην ξεχνάτε ότι έχετε ξαναγεννηθεί από έναν Πατέρα που δεν είναι θνητός , αλλά αθάνατος , δια του λόγου του που είναι ζωντανός και αιώνιος .
60001024	Όπως λέει η Γραφή : Όλοι οι άνθρωποι είναι σαν το χορτάρι , κι η δόξα τους σαν τον ανθό του χορταριού . Μόλις ξεραίνεται το χορτάρι , μαζί του κι ο ανθός του πέφτει .
60001025	Αιώνιος είναι μόνο ο λόγος του Κυρίου . Αυτός ο λόγος είναι το χαρμόσυνο μήνυμα που κηρύχθηκε σ ’ εσάς .
60002001	Πετάξτε , λοιπόν , από πάνω σας κάθε είδους κακία , κάθε λογής δολιότητα , υποκρισία , φθόνο και κάθε είδους κατάκριση .
60002002	Σαν τα νεογέννητα βρέφη , να λαχταράτε το πνευματικό κι άδολο γάλα , για να αυξηθείτε και να φτάσετε στη σωτηρία ,
60002003	μια και γευθήκατε την καλοσύνη του Κυρίου .
60002004	Ελάτε , λοιπόν , κοντά σ ’ αυτόν που είναι το ζωντανό λιθάρι , το οποίο , ενώ αποδοκιμάστηκε από τους ανθρώπους , έχει εκλεγεί από το Θεό κι αποδείχτηκε ανεκτίμητο .
60002005	Ελάτε κι εσείς να χρησιμοποιηθείτε σαν ζωντανά λιθάρια στο χτίσιμο του πνευματικού ναού , στον οποίο θα υπηρετείτε ως ιερατείο άγιο , προσφέροντας θυσίες πνευματικές , ευπρόσδεκτες στο Θεό δια του Ιησού Χριστού .
60002006	Για όλα αυτά λέει η Γραφή : Θα διαλέξω ένα πολύτιμο λιθάρι και θα το τοποθετήσω ακρογωνιαίο στη Σιών . Όποιος πιστεύει σ ’ αυτό δε θα ντροπιαστεί ποτέ .
60002007	Για σας , που πιστεύετε , αυτό το λιθάρι είναι πολύτιμο · για όσους όμως δεν πιστεύουν , είναι το λιθάρι που οι χτίστες το παραπέταξαν σαν άχρηστο · αυτό όμως έγινε το πιο πολύτιμο αγκωνάρι . Και σ ’ αυτό το λιθάρι ο κόσμος θα σκοντάφτει , και θα ’ ναι γι ’ αυτούς η πέτρα που θα τους κάνει να πέφτουν .
60002008	Σκοντάφτουν όσοι δεν πιστεύουν στα λόγια του Θεού κι έτσι ακολουθούν το δρόμο του χαμού , που μόνοι τους έχουν διαλέξει .
60002009	Εσείς όμως είστε η εκλεκτή γενιά , το βασιλικό ιερατείο , το άγιο έθνος , ο λαός τον οποίο διάλεξε ο Θεός , για να διακηρύξετε τα μεγαλεία εκείνου που σας οδήγησε απ ’ το σκοτάδι στο θαυμαστό του φως .
60002010	Εσείς , που κάποτε δεν ήσασταν καν λαός , τώρα γίνατε λαός του Θεού · εσείς , που άλλοτε δεν είχατε ελεηθεί , βρήκατε τώρα έλεος .
60002011	Αγαπητοί μου , σαν περαστικοί και πρόσκαιροι που είστε , σας παρακαλώ , αποφεύγετε τις αμαρτωλές επιθυμίες , που αντιμάχονται τη νέα σας ζωή .
60002012	Η διαγωγή σας ανάμεσα στους ειδωλολάτρες να είναι γεμάτη καλοσύνη , έτσι ώστε , ενώ σας συκοφαντούν ότι είστε κακοποιοί , βλέποντας τα καλά σας έργα να πιστέψουν και να δοξάσουν το Θεό την ημέρα της παρουσίας του .
60002013	Να υπακούτε λοιπόν σε κάθε ανθρώπινη εξουσία , για χάρη του Κυρίου είτε είναι ο αυτοκράτορας , επειδή είναι ο ανώτατος άρχοντας
60002014	είτε οι τοπικοί διοικητές , επειδή είναι σταλμένοι απ ’ αυτόν για να τιμωρούν τους κακοποιούς και να επαινούν αυτούς που κάνουν το καλό .
60002015	Αυτό είναι το θέλημα του Θεού : Να αποστομώνετε με τις καλές σας πράξεις την άγνοια των ανόητων ανθρώπων .
60002016	Καθώς είστε ελεύθεροι , μη χρησιμοποιείτε την ελευθερία σαν πρόσχημα για να σκεπάζετε την κακία , αλλά να ζείτε σαν δούλοι του Θεού .
60002017	Όλους να τους τιμάτε · να αγαπάτε τους αδερφούς σας χριστιανούς · να σέβεστε το Θεό · να τιμάτε τον αυτοκράτορα .
60002018	Οι δούλοι να υποτάσσεστε με πολύ σεβασμό στους κυρίους σας · κι όχι μόνο στους καλούς κι επιεικείς , αλλά και στους δύστροπους .
60002019	Γιατί αξία έχει το να υπομένει κανείς δοκιμασίες και να πάσχει άδικα , επειδή έχει συνείδηση της παρουσίας του Θεού .
60002020	Τι αξία θα είχε αν υπομένατε τους βασανισμούς για κάτι κακό που κάνατε ; Αν όμως κάνετε το καλό και σας τιμωρούν , και παρ ’ όλα αυτά δείχνετε υπομονή , τότε θα ’ χετε την ευλογία του Θεού .
60002021	Σ ’ αυτό σας κάλεσε ο Θεός . Γιατί ο Χριστός πέθανε για σας , αφήνοντάς σας το υπόδειγμα για να βαδίσετε στ ’ αχνάρια τα δικά του .
60002022	Αυτός αμαρτία δεν έκανε , και δόλος στο στόμα του δεν βρέθηκε .
60002023	Τις λοιδορίες δεν τις ανταπέδιδε , και όταν έπασχε δεν απειλούσε · εμπιστευόταν στο δίκαιο Κριτή .
60002024	Αυτός σήκωσε τις αμαρτίες μας με το ίδιο του το σώμα στο σταυρό , για να πεθάνουμε κι εμείς ως προς την αμαρτία , και να ζήσουμε μέσα στο θέλημα του Θεού . Με τις πληγές του Χριστού γιατρευτήκατε .
60002025	Περιπλανιόσασταν σαν πρόβατα , μα τώρα γυρίσατε πίσω , στον ποιμένα που φροντίζει για σας .
60003001	Οι γυναίκες επίσης να υποτάσσεστε στους άντρες σας . Έτσι , κι αν μερικοί απ ’ αυτούς δεν πιστεύουν στο λόγο του Θεού , με τη συμπεριφορά σας θα τους κάνετε να πιστέψουν χωρίς καμιά διδαχή .
60003002	Θα βλέπουν απλώς την άμεμπτη διαγωγή σας και το σεβασμό σας .
60003003	Στολίδια σας δεν πρέπει να είναι τα εξωτερικά , όπως η περίτεχνη κόμμωση , τα χρυσά κοσμήματα και τα εντυπωσιακά φορέματα ,
60003004	αλλά τα εσωτερικά , όπως η καθαρότητα της καρδιάς , η πραότητα και η ηρεμία , που χορηγεί το Πνεύμα . Αυτά δεν φθείρονται κι έχουν μεγάλη αξία ενώπιον του Θεού .
60003005	Τέτοια στολίδια χρησιμοποιούσαν και στο παρελθόν οι ευσεβείς γυναίκες , που είχαν αποθέσει τις ελπίδες τους στο Θεό . Υποτάσσονταν στους άντρες τους
60003006	– όπως η Σάρρα , της οποίας είστε πραγματικοί απόγονοι , ήταν υπάκουη στον Αβραάμ και τον αποκαλούσε « κύριο » — συμπεριφέρονταν με καλοσύνη και δε φοβούνταν τίποτε .
60003007	Το ίδιο κι οι άντρες · να συμπεριφέρεστε με φρόνηση στις γυναίκες σας , γιατί είναι το ασθενέστερο φύλο , και να τις τιμάτε , γιατί ο Θεός τις έκανε κι αυτές κληρονόμους της νέας ζωής , όπως κι εσάς . Η κοινή σας ζωή να είναι τέτοια , ώστε να μην εμποδίζονται οι προσευχές σας .
60003008	Όλοι , τέλος , να έχετε ομοφροσύνη και συμπόνια ο ένας για τον άλλο . Να έχετε αδερφική αγάπη μεταξύ σας και να είστε σπλαχνικοί και καλοσυνάτοι .
60003009	Να μην ανταποδίδετε το κακό με κακό και τη βρισιά με βρισιά αλλά με ευλογίες . Να ξέρετε ότι ο Θεός όταν σας κάλεσε υποσχέθηκε να σας δώσει την ευλογία του .
60003010	Όπως λέει η Γραφή : Αυτός που θέλει να χαρεί τη ζωή του κι επιθυμεί να δει καλές μέρες ας πάψει η γλώσσα του να λέει το κακό κι από τα χείλη του ας μη βγαίνει δόλος .
60003011	Ας αποφεύγει το κακό κι ας κάνει το καλό · ας επιδιώκει την ειρήνη κι ας τη ζητάει επίμονα .
60003012	Γιατί ο Θεός βλέπει τους δικαίους κι ακούει τις προσευχές τους . Εναντιώνεται όμως σ ’ αυτούς που κάνουν το κακό .
60003013	Γιατί ποιος μπορεί να σας βλάψει , όταν επιδιώκετε με κάθε τρόπο το καλό ;
60003014	Αλλά , κι αν χρειαστεί να υποφέρετε επειδή κάνατε αυτό που είναι δίκαιο , να μακαρίζετε τον εαυτό σας . Μη φοβάστε τις απειλές τους και μην ταράζεστε .
60003015	Να τιμάτε τον Κύριο , το Θεό , μ ’ όλη σας την καρδιά . Να είστε πάντοτε έτοιμοι να δώσετε τη σωστή απάντηση σ ’ όλους όσοι ζητούν να τους δικαιολογήσετε τη χριστιανική σας ελπίδα .
60003016	Αυτό όμως να το κάνετε με πραότητα και φόβο Θεού , έχοντας καθαρή τη συνείδησή σας . Έτσι , αυτοί που δυσφημούν την καλή σας χριστιανική συμπεριφορά θα καταντροπιαστούν γι ’ αυτά που σας κατηγορούν .
60003017	Είναι καλύτερα να υποφέρετε — αν αυτό είναι το θέλημα του Θεού — επειδή κάνατε το καλό , παρά επειδή κάνατε το κακό .
60003018	Γιατί κι ο Χριστός υπέμεινε το πάθος μια για πάντα για τις αμαρτίες μας , ένας δίκαιος για χάρη των αμαρτωλών , για να μας φέρει κοντά στο Θεό . Θανατώθηκε σωματικά , το Πνεύμα όμως τον ζωοποίησε .
60003019	 Έτσι πήγε και κήρυξε στις φυλακισμένες στον άδη ψυχές .
60003020	 Αυτές κάποτε δεν υπάκουσαν στο Θεό , όταν αυτός υπομονετικά περίμενε να μετανοήσουν . Έτσι έγινε λόγου χάρη τον καιρό του Νώε , τότε που ετοιμαζόταν η κιβωτός . Λίγοι μονάχα , οχτώ όλοι κι όλοι , διασώθηκαν με την κιβωτό από το νερό ,
60003021	 που ήταν κι ο τύπος του σημερινού βαπτίσματος · αυτό δεν είναι η αποβολή της ακαθαρσίας του σώματος αλλά η δέσμευση που αναλαμβάνετε ευσυνείδητα απέναντι στο Θεό . Με το βάπτισμα κερδίζετε τώρα κι εσείς τη σωτηρία σας , χάρη στην ανάσταση του Ιησού Χριστού ,
60003022	 ο οποίος πήγε στον ουρανό και κάθισε στα δεξιά του Θεού , αφού υπέταξε τους αγγέλους , τις εξουσίες και τις δυνάμεις .
60004001	Αφού , λοιπόν , ο Χριστός πέθανε για μας ως άνθρωπος , πρέπει κι εσείς να οπλιστείτε με το ίδιο φρόνημα , γιατί όποιος πέθανε ως προς τον παλαιό άνθρωπο , έπαψε να ζει μέσα στην αμαρτία .
60004002	Από τώρα , λοιπόν , και στο εξής πρέπει να ζείτε την υπόλοιπη ζωή σας όχι σύμφωνα με τις ανθρώπινες επιθυμίες , αλλά σύμφωνα με το θέλημα του Θεού .
60004003	Έχετε ξοδέψει αρκετό χρόνο στο παρελθόν ζώντας όπως ήθελαν οι εθνικοί , μέσα δηλαδή σε κάθε λογής αισχρότητες , αμαρτωλές επιθυμίες , μεθύσια , κραιπάλες , οργιαστικά γλέντια κι ασεβείς ειδωλολατρικές τελετές .
60004004	Και τώρα που δεν τους ακολουθείτε σ ’ αυτό το κατρακύλισμα της ασωτίας παραξενεύονται και σας κακολογούν .
60004005	Θα δώσουν όμως λόγο σ ’ εκείνον που όπου να ’ ναι θα κρίνει ζωντανούς και νεκρούς .
60004006	Γι ’ αυτόν το λόγο άλλωστε ο Χριστός κήρυξε το χαρμόσυνο μήνυμά του και στους νεκρούς , ώστε παρ ’ ό , τι ως άνθρωποι έχουν καταδικαστεί να είναι θνητοί , να βρουν στην τελική κρίση του Θεού τη ζωή που χορηγεί το Πνεύμα .
60004007	Όπου να ’ ναι , όλα τελειώνουν . Γι ’ αυτό πρέπει να είστε εγκρατείς και νηφάλιοι , για να μπορείτε να προσεύχεστε .
60004008	Πάνω απ ’ όλα να αγαπάτε ο ένας τον άλλο με όλη σας την ψυχή , γιατί η αγάπη καλύπτει πολλές αμαρτίες .
60004009	Να είστε φιλόξενοι μεταξύ σας , χωρίς να βαρυγκωμάτε .
60004010	Ο Θεός σάς εμπιστεύτηκε τη χάρη του με ποικίλους τρόπους . Ο καθένας σας , λοιπόν , σαν καλός διαχειριστής της θείας χάριτος , ας χρησιμοποιεί το χάρισμά του για να υπηρετεί τους άλλους .
60004011	Όποιος κηρύττει , να διακηρύττει το λόγο του Θεού και μόνο . Όποιος προσφέρει υπηρεσία , να το κάνει με τη δύναμη που του δίνει ο Θεός , για να δοξάζεται σ ’ όλα ο Θεός δια του Ιησού Χριστού . Σ ’ αυτόν ανήκει παντοτινά η δόξα και η δύναμη . Αμήν .
60004012	Αγαπητοί μου , μην παραξενεύεστε για τη φοβερή δοκιμασία με την οποία δοκιμάζεστε , σαν να ήταν κάτι παράξενο .
60004013	Αντίθετα , να χαίρεστε που συμμετέχετε στα παθήματα του Χριστού , γιατί έτσι θα γεμίσετε χαρά κι αγαλλίαση , όταν αποκαλυφθεί η δόξα του .
60004014	Μακάριοι είστε αν σας ντροπιάζουν για το όνομα του Χριστού . Γιατί το Πνεύμα του Θεού σ ’ όλη του τη μεγαλοπρέπεια και τη δύναμη αναπαύεται πάνω σας · αυτό το όνομα απ ’ αυτούς βλασφημείται , από σας όμως δοξάζεται .
60004015	Προσέχετε να μη φτάνει κανένας από σας να υποφέρει τιμωρίες επειδή σκότωσε ή έκλεψε ή έκανε κακό ή αναμείχθηκε σε ξένες υποθέσεις .
60004016	Αν όμως υποφέρει επειδή είναι χριστιανός , να μην ντρέπεται αλλά να δοξάζει το Θεό γι ’ αυτό .
60004017	Είναι καιρός πια ν ’ αρχίσει η κρίση απ ’ το λαό του Θεού . Κι αν η κρίση αρχίσει πρώτα από μας , σκεφτείτε τι έχει να γίνει με όσους δε δέχονται το ευαγγέλιο του Θεού .
60004018	Κι αν μόλις και μετά βίας σώζονται οι δίκαιοι άνθρωποι , τι θα συμβεί με τους αμαρτωλούς και απίστους ;
60004019	Εκείνοι , λοιπόν , που υποφέρουν , γιατί έτσι το θέλησε ο Θεός , ας εμπιστεύονται τον εαυτό τους με τις καλές τους πράξεις στο Θεό , που κρατάει τις υποσχέσεις του .
60005001	Στους πρεσβυτέρους σας έχω να δώσω μερικές συμβουλές ως πρεσβύτερος κι εγώ , μάρτυρας των παθημάτων του Χριστού και μέτοχος στη δόξα του , που θ ’ αποκαλυφθεί μελλοντικά .
60005002	Να ποιμαίνετε το ποίμνιο που σας εμπιστεύτηκε ο Θεός , όπως αυτός θέλει , δηλαδή με τη θέλησή σας , κι όχι κάνοντας αγγαρεία · με προθυμία κι όχι για τα χρήματα .
60005003	Μην καταδυναστεύετε αυτούς που ποιμαίνετε , αλλά να είστε υπόδειγμα στο ποίμνιό σας .
60005004	Κι όταν έρθει ο Χριστός , ο αρχηγός όλων των ποιμένων , θα πάρετε το αμάραντο στεφάνι της δόξας .
60005005	Το ίδιο κι εσείς , οι νεότεροι , να υποτάσσεστε στους πρεσβυτέρους . Κι όλοι μαζί , με υποταγή ο ένας στον άλλο , εγκολπωθείτε την ταπεινοφροσύνη . Γιατί , ο Θεός εναντιώνεται στους υπερήφανους , στους ταπεινούς όμως δίνει τη χάρη του .
60005006	Ταπεινώστε , λοιπόν , τους εαυτούς σας κάτω από τη δύναμη του Θεού , για να σας εξυψώσει την ώρα της κρίσεως .
60005007	Αφήστε όλες σας τις φροντίδες σ ’ αυτόν , γιατί αυτός φροντίζει για σας .
60005008	Να είστε νηφάλιοι και άγρυπνοι . Ο αντίπαλός σας ο διάβολος περιφέρεται σαν λιοντάρι που βρυχάται , ζητώντας κάποιον να καταβροχθίσει .
60005009	Αντισταθείτε του , λοιπόν , μένοντας ακλόνητοι στην πίστη σας . Να ξέρετε πως τις ίδιες δοκιμασίες υπομένουν κι οι αδερφοί σας χριστιανοί σ ’ όλο τον κόσμο .
60005010	Ο Θεός όμως , ο οποίος σας μοιράζει τα κάθε λογής χαρίσματα και σας καλεί να πάρετε μέρος στην παντοτινή δόξα του δια του Ιησού Χριστού , μετά την παροδική σας δοκιμασία θα σας αποκαταστήσει και θα σας δυναμώσει πνευματικά , θα σας στηρίξει και θα σας στερεώσει πάνω σε σωστή βάση .
60005011	Σ ’ αυτόν ανήκει η δόξα και η δύναμη παντοτινά . Αμήν .
60005012	Σας έγραψα τούτη τη σύντομη επιστολή με τη βοήθεια του Σιλουανού , που τον θεωρώ πιστό αδερφό , για να σας διαβεβαιώσω πως αυτά που σας έγραψα είναι η αληθινή χάρη του Θεού , στην οποία έχετε μείνει σταθεροί .
60005013	Σας στέλνει χαιρετίσματα η εκκλησία από τη Βαβυλώνα , που τη διάλεξε , όπως κι εσάς , ο Θεός . Σας στέλνει χαιρετίσματα ο Μάρκος , ο πνευματικός μου γιος .
60005014	Χαιρετήστε ο ένας τον άλλο με το αδερφικό φίλημα της αγάπης . Εύχομαι , όσοι ανήκετε στον Ιησού Χριστό να ειρηνεύετε . Αμήν .
61001001	Ο Συμεών Πέτρος , δούλος κι απόστολος του Ιησού Χριστού , Προς εκείνους που η αγάπη του Θεού και του σωτήρα μας Ιησού Χριστού δώρισε την ίδια πίστη που έχουμε κι εμείς οι απόστολοι .
61001002	Εύχομαι η χάρη και η ειρήνη να πληθαίνουν ανάμεσά σας , με τη βαθιά γνώση του Θεού και του Ιησού του Κυρίου μας .
61001003	Η θεία δύναμή του μας δώρισε όλα όσα μας χρειάζονται για τη ζωή μας και για τη λατρεία του Θεού , με τη βαθιά γνώση εκείνου που μας κάλεσε με τη δόξα του και τα θαυμαστά του έργα .
61001004	Έτσι μας δώρισε τις πιο πολύτιμες και τις πιο μεγάλες υποσχέσεις , με τις οποίες θα γίνετε μέτοχοι της θείας φύσεως , και θα αποφύγετε τη φθορά που προκαλούν οι κοσμικές επιθυμίες .
61001005	Γι ’ αυτό ακριβώς να καταβάλετε κάθε προσπάθεια για να πλουτίσετε την πίστη σας με την αρετή , την αρετή με τη γνώση ,
61001006	τη γνώση με την αυτοκυριαρχία , την αυτοκυριαρχία με την υπομονή , την υπομονή με την ευσέβεια ,
61001007	την ευσέβεια με την αγάπη για τους αδερφούς , την αγάπη για τους αδερφούς με την αγάπη για όλους .
61001008	Γιατί , αν όλα αυτά τα έχετε σε αφθονία , θα σας βοηθήσουν να γίνετε δραστήριοι κι αποδοτικοί για να μπορέσετε να γνωρίσετε βαθύτερα τον Κύριό μας Ιησού Χριστό .
61001009	Αντίθετα , όποιος δεν τα έχει αυτά είναι τόσο κοντόφθαλμος , που δε βλέπει · κι έχει ξεχάσει ότι καθαρίστηκε απ ’ τις παλιές του αμαρτίες .
61001010	Γι ’ αυτό , αδερφοί μου , προσπαθήστε ακόμη περισσότερο να διασφαλίσετε την κλήση σας και την εκλογή σας από το Θεό . Γιατί , αν εφαρμόσετε τα παραπάνω , δε θα σκοντάψετε ποτέ .
61001011	Μ ’ αυτόν τον τρόπο θα σας χορηγηθεί γενναιόδωρα η είσοδος στην αιώνια βασιλεία του Κυρίου και σωτήρα μας Ιησού Χριστού .
61001012	Γι ’ αυτό θα φροντίζω πάντα να σας υπενθυμίζω αυτά τα πράγματα , μολονότι βέβαια τα ξέρετε και μένετε σταθεροί στην αλήθεια που διδαχτήκατε .
61001013	Και νομίζω πως είναι σωστό να κεντρίζω τη θύμησή σας με τις υπομνήσεις μου , όσο βρίσκομαι σε τούτη την πρόσκαιρη ζωή .
61001014	Ξέρω πως γρήγορα θα εγκαταλείψω αυτό τον πρόσκαιρο κόσμο , όπως άλλωστε μου το ’ χει φανερώσει ο Κύριός μας , ο Ιησούς Χριστός .
61001015	Γι ’ αυτό θα φροντίσω να μπορείτε να φέρνετε στο νου σας όλα αυτά τα πράγματα σε κάθε περίσταση , ακόμη κι όταν εγώ θα έχω φύγει απ ’ αυτή τη ζωή .
61001016	Δε βασιστήκαμε , λοιπόν , σε περίτεχνους μύθους για να σας γνωστοποιήσουμε τη δυναμική έλευση του Κυρίου μας Ιησού Χριστού . Έχουμε δει με τα ίδια μας τα μάτια το μεγαλείο του ·
61001017	τότε που ο Θεός Πατέρας τού έδωσε τιμή και δόξα , και η ένδοξη μεγαλοπρέπειά του αναφώνησε γι ’ αυτόν μια τέτοια φωνή : « Αυτός είναι ο αγαπητός μου Υιός · αυτός είναι ο εκλεκτός μου » .
61001018	Κι αυτήν τη φωνή την ακούσαμε που ερχόταν από τον ουρανό εμείς οι ίδιοι , που ήμασταν μαζί του στο άγιο εκείνο βουνό .
61001019	Κι έτσι είμαστε περισσότερο βέβαιοι για την αλήθεια του κηρύγματος των προφητών , που καλά κάνετε και το προσέχετε σαν φως που φέγγει στο σκοτάδι , ωσότου γλυκοχαράξει το πρωί κι ανατείλει στις καρδιές σας ο αυγερινός .
61001020	Πρώτα απ ’ όλα , να ξέρετε καλά πως κανένας δεν μπορεί μόνος του να ερμηνεύσει τις προφητείες των Γραφών .
61001021	Γιατί καμιά προφητεία δεν προήλθε ποτέ από ανθρώπινο θέλημα , αλλά εμπνευσμένοι από το Άγιο Πνεύμα , αξιώθηκαν άγιοι άνθρωποι να μιλήσουν εκ μέρους του Θεού .
61002001	Υπήρχαν όμως και ψευδοπροφήτες ανάμεσα στους Ισραηλίτες , όπως κι ανάμεσά σας θα υπάρξουν ψευδοδιδάσκαλοι . Οι άνθρωποι αυτοί θα διασπείρουν στην κοινότητά σας αιρετικές διδασκαλίες που οδηγούν στην απώλεια , και θ ’ απαρνούνται τον Κύριο , που τους ελευθέρωσε από την αμαρτία · έτσι θα φέρνουν πάνω τους γρήγορα την καταστροφή .
61002002	Πολλοί θα τους ακολουθήσουν στην ανηθικότητα κι εξαιτίας τους θα δυσφημιστεί η αληθινή διδασκαλία .
61002003	Από αγάπη για το χρήμα , οι ψευδοδιδάσκαλοι θα προσπαθήσουν με πλαστές ιστορίες να σας εκμεταλλευτούν . Η καταδίκη τους , από παλιά αποφασισμένη , δεν θ ’ αργήσει · η καταστροφή τους έρχεται .
61002004	Ο Θεός ούτε τους αγγέλους δε λυπήθηκε όταν αμάρτησαν , αλλά τους έριξε στα τάρταρα , όπου φυλάγονται δέσμιοι στο σκοτάδι περιμένοντας την τελική κρίση .
61002005	Ούτε τον αρχαίο κόσμο δε λυπήθηκε , έναν κόσμο που ήταν γεμάτος από ασεβείς , αλλά έφερε τον κατακλυσμό . Μόνο το Νώε , τον κήρυκα της δικαιοσύνης , τον άφησε να σωθεί , μαζί με άλλους εφτά .
61002006	Επίσης καταδίκασε σε καταστροφή τις πόλεις Σόδομα και Γόμορρα και τις έκανε στάχτη · κι αυτό , για να παραδειγματίζονται όσοι στο μέλλον δε σέβονται το Θεό .
61002007	Έσωσε όμως τον δίκαιο Λωτ , ο οποίος υπέφερε από την ανήθικη συμπεριφορά των ανόμων ,
61002008	γιατί σπάραζε μέρα με τη μέρα η καρδιά του από τα άνομα έργα που έβλεπε κι άκουγε ο δίκαιος αυτός άνθρωπος , ζώντας ανάμεσά τους .
61002009	Άρα , λοιπόν , ο Κύριος ξέρει να σώζει τους ευσεβείς από τις δοκιμασίες τους , ενώ τους αδίκους τούς κρατάει σε τιμωρία ως την ημέρα της τελικής κρίσεως ·
61002010	και προπάντων , κρατάει εκείνους που ακολουθούν τις βρωμερές σαρκικές επιθυμίες και περιφρονούν την εξουσία του Θεού . Οι ψευδοδιδάσκαλοι αυτοί είναι θρασείς κι υπεροπτικοί · δε σέβονται τις ανώτερες δυνάμεις , αλλά τις χλευάζουν .
61002011	Αυτές , ούτε οι άγγελοι , που υπερτερούν σε δύναμη και μεγαλοπρέπεια , δεν τις κατηγορούν βλάσφημα μπροστά στο Θεό .
61002012	Κι όπως τα άγρια ζώα γεννήθηκαν προορισμένα από τη φύση να πιαστούν και να σφαχτούν , έτσι κι αυτοί , με το να χλευάζουν όσα δεν ξέρουν , θα υποστούν την καταστροφή που τους περιμένει .
61002013	Μ ’ αυτόν τον τρόπο θα πληρώσουν για το κακό που έκαναν . Θεωρούν ηδονή το να οργιάζουν ακόμα και την ημέρα . Είναι ντροπή και σκάνδαλο να συμμετέχουν στα κοινά σας δείπνα απολαμβάνοντας τον καρπό της απάτης τους .
61002014	Έχουν μάτια γεμάτα ανηθικότητα κι αχόρταγα για αμαρτία · δελεάζουν τους πιο αδύνατους κι έχουν καρδιά εξασκημένη στην πλεονεξία . Καταραμένοι από το Θεό ,
61002015	άφησαν τον ίσιο δρόμο κι ακολούθησαν την πλάνη , βαδίζοντας στ ’ αχνάρια του Βαλαάμ , γιου του Βοσόρ , που αγάπησε την αισχροκέρδεια ·
61002016	και ελέγχθηκε γι ’ αυτή του την παρανομία : ένα γαϊδουράκι , που φυσικά δεν έχει μιλιά , τού μίλησε με ανθρώπινη φωνή κι εμπόδισε την παραφροσύνη του προφήτη .
61002017	Οι άνθρωποι αυτοί μοιάζουν με πηγές που στέρεψαν και με σύννεφα που τα παρασέρνει η ανεμοθύελλα . Τους περιμένει μια θέση στο ζοφερό σκοτάδι .
61002018	Με λόγια παχιά , χωρίς περιεχόμενο , παρασέρνουν εκείνους που είχαν πραγματικά εγκαταλείψει αυτούς που ζουν στην πλάνη · και για το σκοπό αυτό χρησιμοποιούν ως δόλωμα τις σαρκικές επιθυμίες , που οδηγούν στην ασέλγεια .
61002019	Τους υπόσχονται ελευθερία , ενώ οι ίδιοι είναι δούλοι της διαφθοράς · γιατί ο άνθρωπος γίνεται δούλος εκείνου απ ’ τον οποίο έχει νικηθεί .
61002020	Αν οι άνθρωποι , λοιπόν , που με τη βαθιά γνώση του Κυρίου μας και σωτήρα Ιησού Χριστού έχουν αποφύγει τη διαφθορά του κόσμου , αναμειχθούν πάλι σ ’ αυτήν και βγουν νικημένοι , τότε βρίσκονται σε χειρότερη κατάσταση από πριν .
61002021	Θα ήταν καλύτερα γι ’ αυτούς να μην είχαν γνωρίσει την οδό της σωτηρίας , παρά αφού τη γνωρίσουν να εγκαταλείψουν την άγια εντολή που τους παραδόθηκε .
61002022	Σ ’ αυτούς αποδεικνύονται αληθινές οι παροιμίες : Το σκυλί γυρίζει πίσω στο ίδιο του το ξέρασμα και « Το γουρούνι , αφού λουστεί , κυλιέται πάλι στο βούρκο » .
61003001	Αγαπητοί μου , αυτή είναι η δεύτερη κιόλας επιστολή που σας γράφω . Και στις δύο προσπαθώ να ξυπνήσω καθαρές σκέψεις μέσα σας ,
61003002	για να θυμάστε τα όσα προφήτεψαν οι άγιοι προφήτες και την εντολή του Κυρίου και σωτήρα , που σας δόθηκε από τους αποστόλους σας .
61003003	Πρώτα απ ’ όλα πρέπει να ξέρετε ότι στις έσχατες μέρες θα εμφανιστούν άνθρωποι που θα ακολουθούν τις δικές τους επιθυμίες . Θα σας εμπαίζουν
61003004	και θα σας ρωτούν : « Τι έγινε μ ’ εκείνη την υπόσχεση ότι θα ξανάρθει ο Κύριος ; Οι πατέρες μας πέθαναν , αλλά τα πάντα παραμένουν όπως ήταν απ ’ την αρχή του κόσμου » .
61003005	Λησμονούν , φαίνεται , θεληματικά ότι με το λόγο του Θεού δημιουργήθηκαν από παλιά οι ουρανοί και η γη , η οποία βγήκε μέσα από το νερό και στηρίχτηκε πάνω στο νερό .
61003006	Με το ίδιο όμως στοιχείο καταστράφηκε και ο τότε κόσμος , όταν έγινε ο κατακλυσμός .
61003007	Έτσι κι ο σημερινός κόσμος διατηρείται με το λόγο του Θεού , ώσπου να καταστραφεί με τη φωτιά την ημέρα εκείνη , κατά την οποία θα κριθούν και θα καταδικαστούν οι ασεβείς .
61003008	Ένα πράγμα να μην ξεφεύγει από την προσοχή σας , αγαπητοί μου : Ότι για τον Κύριο μία μέρα είναι σαν χίλια χρόνια , και χίλια χρόνια σαν μία μέρα .
61003009	Δεν καθυστερεί ο Κύριος να εκπληρώσει την υπόσχεσή του , όπως νομίζουν μερικοί . Κάνει υπομονή , γιατί δε θέλει να καταστραφούν μερικοί από σας , αλλά να μετανοήσουν όλοι .
61003010	Ωστόσο , η ημέρα του Κυρίου θα έρθει όπως ο κλέφτης τη νύχτα , και τότε οι ουρανοί θα εξαφανιστούν με τρομερό πάταγο , τα στοιχεία της φύσεως θα διαλυθούν στη φωτιά , και η γη , όπως κι όλα όσα έγιναν πάνω σ ’ αυτήν , θα κατακαούν .
61003011	Αν , λοιπόν , τα πάντα θα διαλυθούν μ ’ αυτόν τον τρόπο , σκεφτείτε ποια πρέπει να είναι η συμπεριφορά σας : Να είναι άγια κι αφιερωμένη στο Θεό ,
61003012	όσον καιρό θα προσμένετε με ζήλο και λαχτάρα τον ερχομό της ημέρας του Θεού . Τότε οι ουρανοί θα διαλυθούν στη φωτιά και τα στοιχεία της φύσεως θα καούν και θα λιώσουν .
61003013	Εμείς όμως , σύμφωνα με την υπόσχεση του Θεού , προσμένουμε καινούριους ουρανούς και καινούρια γη , όπου θα βασιλεύει η δικαιοσύνη .
61003014	Γι ’ αυτό , αγαπητοί μου , προσμένοντας τον ερχομό του Κυρίου , φροντίστε να βρεθείτε μπροστά του με ειρήνη , χωρίς κηλίδες και ψεγάδια .
61003015	Θεωρήστε τη μακροθυμία του Κυρίου μας ως ευκαιρία σωτηρίας , όπως σας έγραψε κι ο αγαπητός μας αδερφός ο Παύλος , με τη σοφία που του έδωσε ο Θεός .
61003016	Το λέει άλλωστε και σ ’ όλες του τις επιστολές , όταν αναφέρεται σ ’ αυτό το θέμα . Υπάρχουν σ ’ αυτές μερικά δυσνόητα σημεία , τα οποία οι αμαθείς και ταλαντευόμενοι τα διαστρεβλώνουν . Το ίδιο κάνουν και με την υπόλοιπη Γραφή , με αποτέλεσμα να προκαλούν την καταστροφή τους .
61003017	Εσείς όμως , αγαπητοί μου , είστε προειδοποιημένοι . Φυλαχτείτε , λοιπόν , για να μην παρασυρθείτε από την πλάνη των ανόμων και , χάνοντας το στήριγμά σας , πέσετε .
61003018	Αντίθετα , να προοδεύετε στη χάρη και στη γνώση του Κυρίου μας και σωτήρα Ιησού Χριστού . Σ ’ αυτόν ανήκει η δόξα και τώρα και για πάντα . Αμήν .
62001001	Σας γράφουμε για το ζωοποιό Λόγο , που υπήρχε εξαρχής . Εμείς τον έχουμε ακούσει και τον έχουμε δει με τα ίδια μας τα μάτια . Μάλιστα τον είδαμε από κοντά , και τα χέρια μας τον ψηλάφησαν .
62001002	Όταν η ζωή φανερώθηκε , την είδαμε με τα μάτια μας . Καταθέτουμε , λοιπόν , τη μαρτυρία μας και σας μιλάμε για την αιώνια ζωή που ήταν με τον Πατέρα , φανερώθηκε όμως σ ’ εμάς .
62001003	Αυτό που είδαμε κι ακούσαμε , το αναγγέλλουμε σ ’ εσάς , για να συμμετάσχετε κι εσείς μ ’ εμάς στην ίδια κοινωνία , που είναι η κοινωνία με τον Πατέρα και με τον Υιό του τον Ιησού Χριστό .
62001004	Κι αυτά σας τα γράφουμε για να είναι ολοκληρωμένη η χαρά σας .
62001005	Αυτό είναι το μήνυμα που ακούσαμε από τον Ιησού Χριστό και σας το μεταφέρουμε : Ο Θεός είναι φως , και δεν υπάρχει σ ’ αυτόν καθόλου σκοτάδι .
62001006	Αν , λοιπόν , ισχυριστούμε πως έχουμε κοινωνία με το Θεό , ενώ ζούμε στο σκοτάδι , λέμε ψέματα , και οι πράξεις μας δε συμφωνούν με την αλήθεια .
62001007	Αν όμως ζούμε μέσα στο φως , όπως ο Θεός είναι στο φως , τότε έχουμε κοινωνία και μεταξύ μας , και το αίμα που πρόσφερε με το θάνατό του ο Υιός του ο Ιησούς μάς καθαρίζει από κάθε αμαρτία .
62001008	Αν ισχυριστούμε πως είμαστε αναμάρτητοι , εξαπατούμε τον εαυτό μας και δε λέμε την αλήθεια .
62001009	Αν όμως ομολογούμε τις αμαρτίες μας , ο Θεός , που είναι αξιόπιστος και δίκαιος , θα συγχωρήσει τις αμαρτίες μας και θα μας καθαρίσει από κάθε άδικη πράξη .
62001010	Αν ισχυριστούμε πως δεν έχουμε ποτέ αμαρτήσει , βγάζουμε ψεύτη το Θεό , και ο λόγος του δε ζει μέσα μας .
62002001	Παιδιά μου , αυτά σας τα γράφω για να σας προτρέψω να μην αμαρτάνετε . Αν όμως κάποιος αμαρτήσει , έχουμε συνήγορο κοντά στον Πατέρα , τον δίκαιο Ιησού Χριστό .
62002002	Αυτός θυσιάστηκε για να μας ελευθερώσει από τις αμαρτίες μας , και μάλιστα θυσιάστηκε όχι μόνο για τις δικές μας αμαρτίες , αλλά και όλου του κόσμου .
62002003	Το βέβαιο κριτήριο πως τον έχουμε γνωρίσει είναι ότι τηρούμε τις εντολές του .
62002004	Όποιος λέει « τον γνώρισα » , δεν τηρεί , όμως τις εντολές του , είναι ψεύτης · δε λέει την αλήθεια .
62002005	Όποιος όμως υπακούει στο λόγο του , ασφαλώς αυτός αγαπάει το Θεό με όλη του την καρδιά . Μόνο έτσι έχουμε τη βεβαιότητα πως είμαστε ενωμένοι μαζί του .
62002006	Όποιος λέει πως μένει σταθερά ενωμένος μαζί του οφείλει να ζει όπως ακριβώς έζησε εκείνος .
62002007	Αδερφοί μου , η εντολή που σας γράφω δεν είναι καινούρια αλλά η παλιά εντολή , που την είχατε δεχτεί εξαρχής . Αυτή η εντολή η παλιά είναι το κήρυγμα που αρχικά ακούσατε .
62002008	Ωστόσο , η εντολή που σας γράφω είναι καινούρια , κι αυτό είναι αλήθεια για το Χριστό και για σας : το σκοτάδι της νύχτας παρέρχεται , κι άρχισε ήδη να χαράζει το φως το αληθινό .
62002009	Όποιος , λοιπόν , λέει πως βρίσκεται στο φως αλλά μισεί τον αδερφό του , αυτός βρίσκεται ακόμα μέσα στο σκοτάδι .
62002010	Όποιος αγαπάει τον αδερφό του , αυτός μένει σταθερά μέσα στο φως και δε γίνεται αφορμή να σκοντάψει και ν ’ αμαρτήσει ο αδερφός του .
62002011	Όποιος όμως μισεί τον αδερφό του βρίσκεται στο σκοτάδι και πορεύεται μέσα στο σκοτάδι · και δεν ξέρει πού πάει , γιατί το σκοτάδι έχει τυφλώσει τα μάτια του .
62002012	Σας γράφω , παιδιά μου , για να σας βεβαιώσω πως οι αμαρτίες σας έχουν συγχωρηθεί χάρη στο Χριστό .
62002013	Σας γράφω , πατέρες , για να σας βεβαιώσω πως έχετε γνωρίσει αυτόν που υπάρχει εξαρχής . Σας γράφω , νέοι μου , για να σας βεβαιώσω πως έχετε νικήσει τον πονηρό .
62002014	Σας έγραψα , παιδιά μου , πως έχετε γνωρίσει τον Πατέρα . Σας έγραψα , πατέρες , πως έχετε γνωρίσει αυτόν που υπάρχει εξαρχής . Σας έγραψα , νέοι μου , πως είστε δυνατοί , και ο λόγος του Θεού ζει μέσα σας και έχετε νικήσει τον πονηρό .
62002015	Μην αγαπάτε τον κόσμο , μήτε όσα είναι του κόσμου . Αν κάποιος αγαπάει τον κόσμο , δεν έχει μέσα του την αγάπη για τον Πατέρα .
62002016	Γιατί όλα όσα είναι του κόσμου — οι αμαρτωλές επιθυμίες του εγώ , η λαχτάρα ν ’ αποχτήσουμε ό , τι βλέπουν τα μάτια μας , και η υπεροψία πως κατέχουμε γήινα αγαθά — δεν προέρχονται από τον Πατέρα αλλά από τον αμαρτωλό κόσμο .
62002017	Ο κόσμος όμως παρέρχεται και μαζί του όλα όσα επιθυμούν οι άνθρωποι να κατέχουν μέσα σ ’ αυτόν · ενώ όποιος εκτελεί το θέλημα του Θεού θα ζήσει αιώνια .
62002018	Παιδιά μου , έφτασε το τέλος . Έχετε ακούσει σχετικά με τον ερχομό του αντιχρίστου . Τώρα , λοιπόν , έχουν παρουσιαστεί πολλοί αντίχριστοι . Απ ’ αυτό καταλαβαίνουμε πως έφτασε το τέλος .
62002019	Αυτοί βγήκαν απ ’ ανάμεσά μας , ποτέ όμως δεν ανήκαν πραγματικά σ ’ εμάς . Γιατί , αν αληθινά προέρχονταν από μας , θα είχαν μείνει μαζί μας . Αλλά αυτοί έφυγαν , ώστε να γίνει φανερό πως κανένας απ ’ αυτούς δεν ανήκε ποτέ σ ’ εμάς .
62002020	Εσείς όμως έχετε λάβει από το Χριστό το χρίσμα του Αγίου Πνεύματος , και μένετε όλοι σταθεροί στην αληθινή γνώση .
62002021	Σας γράφω , όχι γιατί δεν ξέρετε την αλήθεια , αλλά γιατί την ξέρετε και γιατί κανένα ψέμα δεν έχει την πηγή του στην αλήθεια .
62002022	Ποιος είναι ο ψεύτης ; Δεν είναι αυτός που αρνείται πως ο άνθρωπος Ιησούς είναι ο Χριστός ; Αυτός είναι ο αντίχριστος . Αυτός αρνείται συγχρόνως και τον Πατέρα και τον Υιό .
62002023	Γιατί όποιος απορρίπτει τον Υιό που ενανθρώπησε απορρίπτει και τον Πατέρα .
62002024	Εσείς λοιπόν κρατήστε μέσα στις καρδιές σας το μήνυμα που ακούσατε εξαρχής . Αν μείνει στις καρδιές σας ό , τι ακούσατε εξαρχής , τότε θα μείνετε κι εσείς ενωμένοι με τον Υιό και με τον Πατέρα .
62002025	Και να τι υποσχέθηκε να σας δώσει ο Χριστός : την αιώνια ζωή .
62002026	Σας έγραψα τα παραπάνω , για να σας προφυλάξω από εκείνους που προσπαθούν να σας εξαπατήσουν .
62002027	Βέβαια , μέσα στις δικές σας καρδιές μένει το χρίσμα του Αγίου Πνεύματος που λάβατε από το Χριστό , και δεν έχετε ανάγκη από δάσκαλο . Καθώς , λοιπόν , το χρίσμα το δικό του σας τα μαθαίνει όλα — κι ό , τι αυτός διδάσκει είναι αλήθεια , δεν είναι ψέμα — παραμείνετε ενωμένοι μαζί του , όπως το Πνεύμα σάς δίδαξε .
62002028	Και τώρα , παιδιά μου , να μένετε έτσι ενωμένοι μ ’ αυτόν , ώστε όταν φανερωθεί στη δευτέρα παρουσία του , να έχουμε θάρρος και να μη νιώσουμε ντροπή αντικρύζοντάς τον .
62002029	Αφού ξέρετε πως ο Χριστός είναι δίκαιος , πρέπει επίσης να ξέρετε πως κι όποιος πράττει δίκαια είναι παιδί του Θεού .
62003001	Κοιτάξτε με πόση αγάπη μάς αγάπησε ο Πατέρας ! Η αγάπη του είναι τόσο μεγάλη , ώστε να ονομαστούμε παιδιά του Θεού . Γι ’ αυτό ο κόσμος δε μας καταλαβαίνει , γιατί δε γνωρίζει το Θεό Πατέρα .
62003002	Αγαπητοί μου , τώρα είμαστε παιδιά του Θεού . Τι πρόκειται να γίνουμε στο μέλλον δεν έχει ακόμη φανερωθεί . Ξέρουμε όμως πως όταν ο Χριστός φανερωθεί στη δευτέρα παρουσία του , θα γίνουμε όμοιοι μ ’ αυτόν , γιατί θα τον δούμε όπως πραγματικά είναι .
62003003	Όποιος , λοιπόν , μ ’ εμπιστοσύνη στο Χριστό έχει αυτή την ελπίδα , προετοιμάζεται . Καθαρίζει τον εαυτό του από την αμαρτία , έχοντας ως πρότυπο την καθαρότητα εκείνου .
62003004	Όποιος αμαρτάνει παραβαίνει το νόμο του Θεού . Η αμαρτία είναι η ίδια η ανομία .
62003005	Και ξέρετε πως ο Χριστός ήρθε στον κόσμο για να πάρει από πάνω μας τις αμαρτίες μας , ενώ στον ίδιο δεν υπάρχει ούτε ίχνος αμαρτίας .
62003006	Έτσι , όποιος είναι ενωμένος μ ’ αυτόν παύει ν ’ αμαρτάνει . Όποιος αμαρτάνει , αυτός ούτε είδε ούτε γνώρισε ποτέ το Χριστό .
62003007	Παιδιά μου , μην αφήνετε κανέναν να σας παρασύρει · όποιος πράττει το σωστό , αυτός είναι δίκαιος , όπως ακριβώς ο Χριστός είναι δίκαιος .
62003008	Όποιος όμως αμαρτάνει κατάγεται από το διάβολο , γιατί ο διάβολος συνδέεται με την αμαρτία εξαρχής . Γι ’ αυτόν το λόγο ο Υιός του Θεού ήρθε στον κόσμο : Για να καταστρέψει τα έργα του διαβόλου .
62003009	Όποιος έχει γεννηθεί από το Θεό και είναι παιδί του παύει ν ’ αμαρτάνει , γιατί η δύναμη της ζωής του Θεού , που τον γέννησε , μένει μέσα του . Αφού ο Θεός τον γέννησε , δεν μπορεί να συνεχίσει να αμαρτάνει .
62003010	Έτσι διακρίνονται τα παιδιά του Θεού από τα παιδιά του διαβόλου : Όποιος δεν κάνει το σωστό δεν είναι παιδί του Θεού . Το ίδιο και όποιος δεν αγαπάει τον αδερφό του .
62003011	Πραγματικά , η παραγγελία που ακούσατε εξαρχής είναι αυτή : Να αγαπάμε ο ένας τον άλλο .
62003012	Δεν πρέπει να γίνουμε σαν τον Κάιν . Αυτός ήταν γέννημα του διαβόλου και έσφαξε τον αδερφό του . Και γιατί τον έσφαξε ; Γιατί τα δικά του έργα ήταν πονηρά , ενώ του αδερφού του ήταν δίκαια .
62003013	Γι ’ αυτό δεν πρέπει , αδερφοί μου , να απορείτε που ο κόσμος σάς μισεί .
62003014	Εμείς ξέρουμε πως από το θάνατο έχουμε περάσει στη ζωή · κι αυτό το ξέρουμε επειδή αγαπάμε τους αδερφούς μας . Αυτός που δεν αγαπάει τον αδερφό του παραμένει στο θάνατο .
62003015	Όποιος μισεί τον αδερφό του είναι ανθρωποκτόνος , και ξέρετε πως κανένας φονιάς δεν έχει συμμετοχή στην αιώνια ζωή .
62003016	Να πώς μάθαμε τι είναι αγάπη : Εκείνος πρόσφερε τη ζωή του για χάρη μας · έτσι οφείλουμε κι εμείς να προσφέρουμε τη ζωή μας για χάρη των αδερφών μας .
62003017	Αλλά αν κάποιος που έχει τα πλούτη του κόσμου δει τον αδερφό του σε κατάσταση ανάγκης και δεν τον σπλαχνιστεί , πώς ο άνθρωπος αυτός να έχει μέσα του αγάπη για το Θεό ;
62003018	Παιδιά μου , ας μην αγαπάμε με λόγια και ωραίες φράσεις , αλλά με έργα κι αγάπη αληθινή .
62003019	Απ ’ αυτό θα καταλάβουμε ότι είμαστε παιδιά της αλήθειας και θα βεβαιώσουμε χωρίς αγωνία την καρδιά μας μπροστά στο Θεό ,
62003020	όταν αυτή μας κατηγορεί για κάτι , αφού ο Θεός είναι ανώτερος από τη συνείδησή μας και τα ξέρει όλα .
62003021	Έτσι , αγαπητοί μου , όταν η καρδιά μας παύει να μας κατηγορεί , αποκτούμε θάρρος ενώπιον του Θεού ,
62003022	και μας δίνει ό , τι του ζητούμε , γιατί εκτελούμε τις εντολές του και κάνουμε ό , τι του είναι αρεστό .
62003023	Αυτή είναι η εντολή του : Να πιστέψουμε στο όνομα του Ιησού Χριστού , του Υιού του , και να αγαπάμε ο ένας τον άλλο , σύμφωνα με την εντολή που μας έδωσε ο Χριστός .
62003024	Όποιος τηρεί τις εντολές του μένει ενωμένος μαζί του κι εκείνος μ ’ αυτόν . Το ξέρουμε πως ο Θεός ζει μέσα μας κι ανάμεσά μας από το Πνεύμα που μας έδωσε .
62004001	Αγαπητοί μου , μην εμπιστεύεστε όλους εκείνους που ισχυρίζονται πως έχουν το Πνεύμα , αλλά δοκιμάζετέ τους για να διαπιστώσετε αν το πνεύμα που έχουν προέρχεται από το Θεό . Γιατί πολλοί ψευδοπροφήτες έχουν ξεχυθεί μέσα στον κόσμο .
62004002	Να με ποιο κριτήριο θ ’ αναγνωρίζετε το Πνεύμα του Θεού : Όποιος διακηρύττει πως ο Ιησούς είναι ο Χριστός που ήρθε και έγινε αληθινός άνθρωπος , αυτός έχει το Πνεύμα του Θεού .
62004003	Όποιος όμως δεν παραδέχεται ότι ο Ιησούς Χριστός ήρθε και έγινε αληθινός άνθρωπος , δεν έχει το Πνεύμα του Θεού , αλλά του αντιχρίστου , που έχετε ακούσει πως έρχεται . Λοιπόν , αυτός ήδη βρίσκεται μέσα στον κόσμο .
62004004	Εσείς όμως , παιδιά μου , αναγεννηθήκατε από το Θεό , και έχετε υπερνικήσει τις διδασκαλίες αυτών των ψευδοπροφητών , γιατί αυτός που ενεργεί μέσα σας είναι ισχυρότερος απ ’ αυτόν που κυριαρχεί μέσα στον κόσμο .
62004005	Αυτοί προέρχονται από τον κόσμο , γι ’ αυτό μιλάνε τη γλώσσα του κόσμου , και ο κόσμος τούς καταλαβαίνει .
62004006	Εμείς προερχόμαστε από το Θεό . Όποιος γνωρίζει το Θεό , μάς καταλαβαίνει · όποιος δεν προέρχεται από το Θεό , δεν μας καταλαβαίνει . Έτσι μπορούμε να ξεχωρίσουμε το πνεύμα της αλήθειας από το πνεύμα της πλάνης .
62004007	Αγαπητοί μου , ας αγαπάμε ο ένας τον άλλο , γιατί η αγάπη προέρχεται από το Θεό . Όποιος αγαπάει , δείχνει ότι έχει αναγεννηθεί από το Θεό και ότι γνωρίζει το Θεό .
62004008	Όποιος δεν αγαπάει , δε γνώρισε το Θεό , γιατί ο Θεός είναι αγάπη .
62004009	Έτσι αποδείχτηκε η αγάπη του Θεού για μας : Απέστειλε τον Υιό του το μονογενή στον κόσμο για να μας χαρίσει τη νέα ζωή , αν ενωθούμε μ ’ αυτόν .
62004010	Αυτό είναι το χαρακτηριστικό της αγάπης του Θεού : Όχι ότι εμείς τον αγαπήσαμε , αλλά ότι αυτός μας αγάπησε και έστειλε τον Υιό του , που θυσιάστηκε για να μας ελευθερώσει από τις αμαρτίες μας .
62004011	Αν ο Θεός , αγαπητοί μου , έτσι μας αγάπησε , οφείλουμε κι εμείς ν ’ αγαπάμε ο ένας τον άλλο .
62004012	Κανένας δεν αξιώθηκε ποτέ ως τώρα να δει το Θεό · αν αγαπάμε ο ένας τον άλλο , είμαστε σε κοινωνία με το Θεό , και η αγάπη του μέσα μας έχει ολοκληρωθεί .
62004013	Μας έδωσε το Πνεύμα του · έτσι είμαστε βέβαιοι πως είμαστε σε κοινωνία με το Θεό και ο Θεός σε κοινωνία μ ’ εμάς .
62004014	Εμείς οι ίδιοι με τα μάτια μας είδαμε και καταθέτουμε τη μαρτυρία μας , ότι ο Πατέρας έστειλε τον Υιό του για να σώσει τον κόσμο .
62004015	Όποιος παραδέχεται πως ο άνθρωπος Ιησούς είναι ο απεσταλμένος Υιός του Θεού , ο Θεός κατοικεί μέσα σ ’ αυτόν και αυτός ζει ενωμένος με το Θεό .
62004016	Κι εμείς γνωρίζουμε πια την αγάπη , που μας έχει ο Θεός κι εμπιστευόμαστε τον εαυτό μας σ ’ αυτήν . Ο Θεός είναι αγάπη · κι όποιος ζει μέσα στην αγάπη , ζει μέσα στο Θεό , κι ο Θεός μέσα σ ’ αυτόν .
62004017	Έτσι καταλαβαίνουμε πως η αγάπη έχει ολοκληρωθεί μέσα μας : Όταν αντιμετωπίζουμε την ημέρα της κρίσεως με θάρρος . Γιατί κι εμείς ζούμε σ ’ αυτό τον κόσμο , όπως έζησε εκείνος .
62004018	Όποιος αγαπάει δεν φοβάται . Η τέλεια αγάπη διώχνει το φόβο . Γιατί ο φόβος σχετίζεται με την τιμωρία κι όποιος φοβάται την τιμωρία , δείχνει πως δεν έχει φτάσει στην τέλεια αγάπη .
62004019	Εμείς αγαπάμε το Θεό , γιατί εκείνος πρώτος μάς αγάπησε .
62004020	Αν κάποιος πει « αγαπώ το Θεό » , μισεί όμως τον αδερφό του , είναι ψεύτης . Γιατί , πραγματικά , αυτός που δεν αγαπάει τον αδερφό του , τον οποίο βλέπει , πώς μπορεί να αγαπάει το Θεό , τον οποίο δε βλέπει ;
62004021	Αυτή την εντολή μάς έδωσε ο Χριστός : Όποιος αγαπάει το Θεό πρέπει ν ’ αγαπάει και τον αδερφό του .
62005001	Όποιος πιστεύει πως ο Ιησούς είναι ο Χριστός , αυτός είναι γεννημένος από το Θεό · κι όποιος αγαπάει τον πατέρα αγαπάει επίσης και το παιδί του .
62005002	Μ ’ αυτόν τον τρόπο γνωρίζουμε ότι αγαπάμε τα παιδιά του Θεού : Όταν αγαπάμε το Θεό και τηρούμε τις εντολές του .
62005003	Πραγματικά , την αγάπη μας για το Θεό την εκφράζουμε τηρώντας τις εντολές του . Και οι εντολές του δεν είναι δύσκολο να εφαρμοστούν ,
62005004	αφού κάθε παιδί του Θεού μπορεί να νικήσει τον κόσμο . Να πώς μπορούμε να νικούμε τον κόσμο : με την πίστη μας .
62005005	Ποιος μπορεί να νικάει τον κόσμο ; Μόνον όποιος πιστεύει πως ο Ιησούς είναι ο Υιός του Θεού .
62005006	Αυτός είναι που ήρθε με το νερό του βαπτίσματός του και με το αίμα του θανάτου του , ο Ιησούς Χριστός . Όχι μόνο με το νερό , αλλά με το νερό και με το αίμα . Το ίδιο το Πνεύμα είναι μάρτυρας γι ’ αυτό , και το Πνεύμα είναι η αλήθεια .
62005007	Υπάρχουν τρεις μάρτυρες [ στον ουρανό : ο Πατέρας , ο Λόγος και το Άγιο Πνεύμα · αυτοί οι τρεις είναι ένα · και υπάρχουν τρεις μάρτυρες στη γη ] :
62005008	Το Πνεύμα , το νερό και το αίμα , κι αυτοί οι τρεις δίνουν ομόφωνη μαρτυρία .
62005009	Δεχόμαστε τη μαρτυρία των ανθρώπων · αλλά η μαρτυρία του Θεού είναι πολύ ισχυρότερη , και ο Θεός έχει δώσει τη μαρτυρία του σχετικά με τον Υιό του .
62005010	Όποιος πιστεύει στον Υιό του Θεού , αυτός έχει μέσα του αυτή τη μαρτυρία . Όποιος δεν πιστεύει στο Θεό , τον θεωρεί ψεύτη , γιατί δεν έδειξε εμπιστοσύνη στη μαρτυρία που έδωσε ο Θεός σχετικά με τον Υιό του .
62005011	Να ποια είναι αυτή η μαρτυρία : Ο Θεός μάς χάρισε την αιώνια ζωή , κι αυτή η ζωή υπάρχει στην κοινωνία με τον Υιό του .
62005012	Όποιος έχει τον Υιό , αυτός μόνο έχει τη ζωή · όποιος δεν έχει τον Υιό του Θεού , αυτός δεν έχει ούτε τη ζωή .
62005013	Αυτά τα έγραψα σ ’ εσάς που πιστεύετε στο όνομα του Υιού του Θεού , για να ξέρετε πως έχετε την αιώνια ζωή , και για να πιστεύετε στο όνομα του Υιού του Θεού .
62005014	Και να γιατί έχουμε εμπιστοσύνη και θάρρος απέναντι στο Θεό : Αν του ζητήσουμε κάτι σύμφωνο με το θέλημά του , μας ακούει .
62005015	Έτσι , ξέροντας ότι ακούει τα αιτήματά μας , είμαστε βέβαιοι πως θα εκπληρωθούν .
62005016	Αν , λοιπόν , δει κανείς τον αδερφό του να διαπράττει μια αμαρτία που δεν οδηγεί στο θάνατο , να παρακαλέσει το Θεό , κι ο Θεός θα δώσει στον αδερφό τη ζωή . Αυτό το λέω για όσους διαπράττουν αμαρτίες που δεν οδηγούν στο θάνατο . Γιατί υπάρχει και αμαρτία που οδηγεί στο θάνατο . Δε λέω να παρακαλέσει για κείνη .
62005017	Κάθε άδικη πράξη είναι αμαρτία · υπάρχουν όμως αμαρτίες που δεν οδηγούν στο θάνατο .
62005018	Ξέρουμε πως όποιος έχει αναγεννηθεί από το Θεό δεν κυριεύεται από την αμαρτία · γιατί ο Υιός του Θεού τον προστατεύει , κι ο διάβολος δεν μπορεί να τον βλάψει .
62005019	Ξέρουμε πως είμαστε παιδιά του Θεού και πως όλος ο κόσμος βρίσκεται κάτω από την εξουσία του διαβόλου .
62005020	Ξέρουμε πως ο Υιός του Θεού ήρθε και μας έδωσε την πνευματική δύναμη για να γνωρίσουμε τον αληθινό Θεό . Είμαστε ενωμένοι με τον αληθινό Θεό μέσω του Υιού του , του Ιησού Χριστού . Αυτός είναι ο αληθινός Θεός , αυτός είναι η αιώνια ζωή .
62005021	Παιδιά μου , φυλαχτείτε από τους ψεύτικους θεούς . Αμήν .
63001001	Ο Πρεσβύτερος , προς την εκλεκτή κοινότητα και τα μέλη της , που εγώ τους αγαπάω αληθινά , κι όχι μόνο εγώ αλλά και όλοι όσοι έχουν γνωρίσει την αλήθεια .
63001002	Σας αγαπάμε χάρη στην αλήθεια που βρίσκεται σ ’ εμάς και θα μείνει μαζί μας αιώνια .
63001003	Η χάρη , η ευσπλαχνία και η ειρήνη από τον Πατέρα Θεό και τον Κύριο Ιησού Χριστό , τον Υιό του Πατέρα , ας είναι μαζί σας με αλήθεια και αγάπη .
63001004	Χάρηκα πάρα πολύ που βρήκα μέλη της κοινότητάς σας να σκέφτονται και να ζούνε σύμφωνα με την αλήθεια , όπως ακριβώς λέει η εντολή που λάβαμε από τον Πατέρα .
63001005	Και τώρα σας παραγγέλλω , αγαπητή κοινότητα , να αγαπάμε ο ένας τον άλλο . Δε σας γράφω καμιά καινούρια εντολή , αλλά αυτήν που είχαμε εξαρχής .
63001006	Να τι είναι η αγάπη : Να ζούμε σύμφωνα με τις εντολές του · και η εντολή , όπως την ακούσατε εξαρχής , είναι πως πρέπει να ζείτε με αγάπη .
63001007	Πολλοί πλάνοι έχουν εμφανιστεί στον κόσμο , που δεν παραδέχονται ότι ο Ιησούς είναι ο Χριστός που έγινε άνθρωπος . Όποιος τα λέει αυτά είναι ο πλάνος και ο αντίχριστος .
63001008	Προσέξτε τον εαυτό σας , για να μη χάσουμε ό , τι καταφέραμε ως τώρα , αλλά να μπορέσουμε να λάβουμε ολόκληρο το μισθό μας .
63001009	Όποιος δεν μένει πιστός στη διδασκαλία του Χριστού αλλά την παραβαίνει , προχωρώντας δήθεν πέρα απ ’ αυτή , δεν έχει κοινωνία με το Θεό · όποιος όμως μένει πιστός σε ό , τι δίδαξε ο Χριστός , αυτός έχει κοινωνία και με τον Πατέρα και με τον Υιό .
63001010	Όταν , λοιπόν , κάποιος κήρυκας σας επισκέπτεται και δε διδάσκει αυτή τη διδαχή , μην τον βάζετε στο σπίτι σας και μην τον καλωσορίζετε ,
63001011	γιατί όποιος τον καλωσορίζει συμμετέχει στα πονηρά του έργα .
63001012	Έχω πολλά ακόμη να σας γράψω . Δε θέλησα όμως να το κάνω με χαρτί και μελάνι . Ελπίζω να σας επισκεφτώ και να τα πούμε από κοντά . Έτσι η χαρά μας θα είναι πλήρης .
63001013	Τα μέλη της εκλεκτής αδερφικής σας κοινότητας σας χαιρετούν . Αμήν .
64001001	Ο Πρεσβύτερος , προς τον αγαπητό Γάιο , που εγώ τον αγαπώ αληθινά .
64001002	Αγαπητέ , εύχομαι στο Θεό να υγιαίνεις και όλα να σου πηγαίνουν καλά , όπως πάει καλά και η πνευματική σου ζωή .
64001003	Πολύ χάρηκα από τις πληροφορίες περαστικών αδερφών , πως μένεις πιστός στην αλήθεια και ζεις σύμφωνα μ ’ αυτήν .
64001004	Καμιά άλλη δεν έχω μεγαλύτερη χαρά παρά να μαθαίνω πως τα παιδιά μου ζουν σύμφωνα με την αλήθεια .
64001005	Αγαπητέ , ενεργείς πιστά σε ό , τι κάνεις για τους αδερφούς , ακόμα κι όταν αυτοί προέρχονται από ξένες κοινότητες .
64001006	Οι αδερφοί αυτοί μίλησαν για την αγάπη σου σε σύναξη της κοινότητάς μας . Καλά λοιπόν θα κάνεις να τους βοηθήσεις να συνεχίσουν το ταξίδι τους κατά τρόπο άξιο του θείου έργου που επιτελούν ·
64001007	γιατί περιοδεύουν στην υπηρεσία του ονόματος του Χριστού , χωρίς να δέχονται καμιά υποστήριξη από τους ειδωλολάτρες .
64001008	Πρέπει , λοιπόν , εμείς οι χριστιανοί να δεχόμαστε τέτοιους ανθρώπους . Έτσι συμβάλλουμε στην εξάπλωση της αλήθειας .
64001009	Έστειλα στην εκκλησία ένα γράμμα . Ο Διοτρεφής όμως , που του αρέσει να παρασταίνει τον αρχηγό τους , δε μας αποδέχεται .
64001010	Γι ’ αυτό , όταν έρθω , θα επισημάνω όλα τα έργα που διαπράττει συκοφαντώντας μας με λόγια πονηρά . Και δεν αρκείται σ ’ αυτά . Όχι μόνο δεν φιλοξενεί τους περαστικούς ιεραποστόλους αδερφούς , αλλά εμποδίζει και όσους θέλουν να τους φιλοξενήσουν , και τους διώχνει από την εκκλησία .
64001011	Αγαπητέ , μην παίρνεις για πρότυπο το κακό αλλά το καλό . Όποιος κάνει το καλό είναι παιδί του Θεού · όποιος κάνει το κακό δεν έχει δει το Θεό .
64001012	Σχετικά με το Δημήτριο , ακούγονται από όλους καλές πληροφορίες . Κι η ίδια η πραγματικότητα το επιβεβαιώνει . Επιβεβαιώνουμε κι εμείς αυτή τη μαρτυρία , κι εσείς ξέρετε πως λέμε την αλήθεια .
64001013	Πολλά είχα να σου γράψω , δε θέλω όμως να σου τα κάνω γνωστά με μελάνι και πένα .
64001014	Ελπίζω γρήγορα να σε δω και τότε θα τα πούμε από κοντά .
64001015	Η ειρήνη του Θεού να σε συντροφεύει . Οι φίλοι σε χαιρετούν . Χαιρέτησέ μου τους φίλους προσωπικά , έναν ένα .
65001001	Ο Ιούδας , δούλος του Ιησού Χριστού και αδερφός του Ιακώβου . Προς τους αγαπημένους που τους κάλεσε ο Θεός Πατέρας και τους διατηρεί κοντά στον Ιησού Χριστό .
65001002	Εύχομαι το έλεος , η ειρήνη και η αγάπη να πληθαίνουν ανάμεσά σας .
65001003	Αγαπητοί μου , πάντοτε είχα μεγάλη επιθυμία να σας γράψω , για τη σωτηρία που χάρισε σ ’ όλους μας ο Θεός . Τώρα όμως αναγκάζομαι να σας γράψω για να σας προτρέψω να συνεχίσετε τον αγώνα για την πίστη , που έχει δοθεί μια για πάντα στο λαό του Θεού .
65001004	Αφορμή μού δίνουν μερικοί άνθρωποι , που παρεισέφρυσαν ανάμεσά σας . Οι ασεβείς αυτοί μετατρέπουν τη σωτήρια χάρη του Θεού σε κάθε λογής ασέλγεια , και δεν παραδέχονται ότι ο Ιησούς Χριστός είναι ο μοναδικός αφέντης και Κύριός μας . Από παλιά οι Γραφές είχαν προαναγγείλει την καταδίκη που τους περιμένει .
65001005	Τα ξέρετε βέβαια όλα , θα ήθελα όμως να σας θυμίσω πως ο Κύριος αν και έσωσε στην αρχή το λαό από τη δουλεία της Αιγύπτου , στη συνέχεια αφάνισε όσους δεν πίστεψαν .
65001006	Θυμηθείτε τους αγγέλους που δεν έμειναν πιστοί στο αξίωμά τους , αλλά εγκατέλειψαν την ουράνια κατοικία τους . Ο Κύριος τους έχει φυλακίσει στο σκοτάδι με αιώνια δεσμά , για να δικαστούν τη μεγάλη ημέρα της κρίσεως .
65001007	Θυμηθείτε τα Σόδομα και τα Γόμορρα και τις γειτονικές τους πόλεις , που είχαν παραδοθεί κατά παρόμοιον μ ’ αυτούς τρόπο στην πορνεία και στις αφύσικες ηδονές . Η αιώνια καταδίκη τους αποτελεί ζωντανό παράδειγμα .
65001008	Το ίδιο συμβαίνει και με τους ανθρώπους αυτούς . Βλέπουν όνειρα που τους οδηγούν να μολύνουν με την αμαρτία το ίδιο τους το σώμα , να απορρίπτουν τη θεϊκή εξουσία και να καθυβρίζουν τους αγγέλους .
65001009	Κι όμως , ούτε ο αρχάγγελος Μιχαήλ δεν τόλμησε να ξεστομίσει υβριστική κατηγορία εναντίον του διαβόλου , όταν σε μια φιλονικία μαζί του διεκδικούσε το σώμα του Μωυσή . Το μόνο που είπε ήταν : Ο Κύριος να σε κατακρίνει .
65001010	Οι ψευδοδιδάσκαλοι , αντίθετα , καθυβρίζουν εκείνα που ξεπερνούν την αντίληψή τους · κι εκείνα που τα ξέρουν από ένστικτο , αυτά ακριβώς τους οδηγούν στην καταστροφή , σαν τα ζώα που δεν έχουν λογικό .
65001011	Αλίμονό τους · βαδίζουν στ ’ αχνάρια του Κάιν και σαν το Βαλαάμ έχουν ριχτεί ακράτητοι στην πλάνη της φιλαργυρίας . Με τις επαναστατικές αντιλογίες τους θα αφανιστούν όπως ο Κορέ .
65001012	Αυτοί είναι βρώμικες κηλίδες , που συμμετέχουν χωρίς ντροπή στα κοινά σας δείπνα . Νοιάζονται μονάχα για τον εαυτό τους . Μοιάζουν με σύννεφα που παρασύρονται από τους ανέμους και δε φέρνουν βροχή · μοιάζουν με δέντρα που μέχρι και το φθινόπωρο δε δίνουν καρπό , και που , σαν ξεραθούν για τα καλά , τα ξεριζώνουν .
65001013	Μοιάζουν με τ ’ άγρια κύματα της θάλασσας , που αντί για αφρό ξεβράζουν τις ντροπές τους · με άστρα περιπλανώμενα , που τα προσμένει το παντοτινό , το ζοφερό σκοτάδι .
65001014	Γι ’ αυτούς προφήτεψε ο Ενώχ , έβδομη γενιά από τον Αδάμ , λέγοντας : « Ήρθε ο Κύριος με τις μυριάδες των αγίων αγγέλων του ,
65001015	για να κρίνει όλη την οικουμένη και να ελέγξει όλους τους ασεβείς ανάμεσά τους για τις αμαρτωλές τους πράξεις και για όσα σκληρά λόγια ξεστόμισαν εναντίον του οι ασεβείς κι αμαρτωλοί » .
65001016	Οι άνθρωποι αυτοί γογγύζουν και μεμψιμοιρούν για όλα . Ζουν σύμφωνα με τις επιθυμίες τους , ξεστομίζουν μεγάλα λόγια και κολακεύουν τους ανθρώπους , μόνο και μόνο για να ’ χουν οι ίδιοι κάποιο όφελος .
65001017	Εσείς όμως , αγαπητοί μου , να θυμάστε τα προφητικά λόγια των αποστόλων του Κυρίου μας Ιησού Χριστού :
65001018	« Στους έσχατους χρόνους » , σας έλεγαν , « θα εμφανιστούν άνθρωποι που θα σας εμπαίζουν και θα ζουν σύμφωνα με τις αμαρτωλές επιθυμίες τους » .
65001019	Αυτοί είναι που προκαλούν τις διαιρέσεις · κυριαρχούνται από τις φυσικές τους επιθυμίες κι όχι από το Πνεύμα του Θεού .
65001020	Εσείς όμως , αγαπητοί μου , συνεχίστε να προοδεύετε στεριωμένοι πάνω στο θεμέλιο της πανάγιας πίστης σας και προσεύχεστε με τη δύναμη του Αγίου Πνεύματος .
65001021	Διατηρήστε τον εαυτό σας στην αγάπη του Θεού , προσμένοντας το έλεος του Κυρίου μας Ιησού Χριστού , που θα μας χαρίσει την αιώνια ζωή .
65001022	Άλλους να τους ελεείτε με διάκριση ,
65001023	και άλλους να φροντίζετε να τους σώσετε με μεγάλη προσοχή , αρπάζοντάς τους μέσα από τη φωτιά , αποφεύγοντας ακόμη και ν ’ αγγίζετε τα ρούχα τους που έχουν λερωθεί από την αμαρτωλή τους σάρκα .
65001024	Σ ’ αυτόν που μπορεί να σας προφυλάξει από κάθε πτώση και μπορεί να σας αξιώσει να σταθείτε χωρίς ψεγάδι , γεμάτοι χαρά μπροστά στην ένδοξη παρουσία του ,
65001025	στο μόνο σοφό Θεό , το σωτήρα μας , ανήκει η δόξα , η μεγαλοσύνη , η δύναμη και η εξουσία και τώρα και για πάντα . Αμήν .
66001001	Αυτό το βιβλίο περιέχει την αποκάλυψη που έδωσε ο Θεός στον Ιησού Χριστό , για να φανερώσει στους δούλους του αυτά που είναι καθορισμένα να γίνουν πολύ σύντομα . Ο Ιησούς έστειλε τον άγγελό του και τα αποκάλυψε στο δούλο του τον Ιωάννη .
66001002	Ο Ιωάννης έδωσε μαρτυρία για το λόγο του Θεού και για τον Ιησού Χριστό · γράφει όσα είδε .
66001003	Μακάριος ο αναγνώστης κι όσοι ακούνε τα λόγια τούτης της προφητείας και τηρούν όσα λέει αυτό το βιβλίο · γιατί πλησιάζει ο καιρός .
66001004	Ο Ιωάννης προς τις εφτά εκκλησίες που βρίσκονται στην Ασία . Εύχομαι να σας δίνουν χάρη και ειρήνη ο Θεός , αυτός που αληθινά υπάρχει , υπήρχε και θα ’ ρθεί , και τα εφτά πνεύματα που είναι μπροστά στο θρόνο του ,
66001005	καθώς κι ο Ιησούς Χριστός , ο αξιόπιστος μάρτυρας . Αυτός αναστήθηκε πρώτος από τους νεκρούς κι εξουσιάζει τους άρχοντες της γης . Αυτός μας αγαπάει κι έχει χύσει το αίμα του για να μας καθαρίσει από τις αμαρτίες μας ·
66001006	μας έκανε έτσι μετόχους στην εξουσία του και κοινωνούς στην προσφορά λατρείας στον Πατέρα του Θεό . Σ ’ αυτόν ανήκει η δόξα και η δύναμη για πάντα · αμήν .
66001007	Νάτος , έρχεται μέσα στα σύννεφα και θα τον δούνε όλοι , ακόμα κι όσοι τον κεντήσαν με τη λόγχη , και θα θρηνήσουν εξαιτίας του όλοι οι λαοί της γης .
66001008	« Εγώ είμαι το Άλφα και το Ωμέγα » , λέει ο Θεός , ο Παντοκράτορας Κύριος , αυτός που αληθινά υπάρχει και υπήρχε και θα ’ ρθεί .
66001009	Εγώ ο Ιωάννης , ο αδερφός σας , που με τη δύναμη του Ιησού Χριστού συμμερίζομαι μαζί σας τους κατατρεγμούς κι υπομονετικά προσμένω τον ερχομό της βασιλείας του Θεού , βρέθηκα εξόριστος στο νησί της Πάτμου , γιατί κήρυξα το λόγο του Θεού και ομολόγησα τον Ιησού Χριστό .
66001010	Μέρα Κυριακή με συνάρπασε το Πνεύμα . Άκουσα τότε πίσω μου μια φωνή βροντερή σαν σάλπιγγα ,
66001011	που έλεγε : « Γράψε αυτό που βλέπεις σε βιβλίο και στείλε το στις εξής εφτά εκκλησίες : Στην Έφεσο , στη Σμύρνη , στην Πέργαμο , στα Θυάτειρα , στις Σάρδεις , στη Φιλαδέλφεια και στη Λαοδίκεια » .
66001012	Γύρισα προς τα ’ κει να δω ποιος μου μιλούσε . Και καθώς γύρισα , είδα εφτά λυχνοστάτες χρυσούς .
66001013	Ανάμεσα στους εφτά λυχνοστάτες είδα κάποιον που έμοιαζε με άνθρωπο , ντυμένον με χιτώνα που έφτανε ως τα πόδια του , μ ’ ένα χρυσό ζωνάρι που του έζωνε το στήθος .
66001014	Στο κεφάλι του οι τρίχες ήταν κάτασπρες σαν ολόλευκο μαλλί ή σαν χιόνι και τα μάτια του ήταν σαν τη φλόγα της φωτιάς .
66001015	Τα πόδια του έμοιαζαν με χρυσάφι πυρωμένο στο καμίνι . Η φωνή του ηχούσε σαν τη βουή του καταρράκτη .
66001016	Στο δεξί του χέρι κρατούσε εφτά αστέρια , κι από το στόμα του έβγαινε ένα αιχμηρό δίκοπο σπαθί . Το πρόσωπό του έλαμπε σαν τον ήλιο σ ’ όλη του τη λαμπρότητα .
66001017	Όταν τον είδα , έπεσα μπροστά στα πόδια του σαν νεκρός . Εκείνος τότε ακούμπησε πάνω μου το δεξί του χέρι και μου είπε : « Μη φοβάσαι ! Εγώ είμαι ο πρώτος και ο έσχατος .
66001018	Εγώ είμαι ο ζωντανός · με θανάτωσαν , μα να που τώρα ζω για πάντα κι εξουσιάζω το θάνατο και το βασίλειό του .
66001019	Γράψε , λοιπόν , αυτά που βλέπεις : όσα ανήκουν στο παρόν και όσα μέλλεται να γίνουν ύστερα απ ’ αυτά .
66001020	Άκουσε τώρα τι σημαίνουν τα εφτά αστέρια που είδες στο δεξί μου χέρι και οι εφτά χρυσοί λυχνοστάτες : Τα εφτά αστέρια είναι οι άγγελοι των εφτά εκκλησιών και οι εφτά λυχνοστάτες είναι οι εφτά εκκλησίες » .
66002001	« Στον άγγελο της εκκλησίας της Εφέσου γράψε : Να τι λέει αυτός που κρατάει τα εφτά αστέρια στο δεξί του χέρι και περπατάει ανάμεσα στους εφτά χρυσούς λυχνοστάτες :
66002002	Ξέρω καλά τα έργα σου , πόσο κοπιάζεις και πόση υπομονή δείχνεις . Ξέρω πως δεν μπορείς να ανεχτείς τους κακούς · αυτούς που λένε πως είναι τάχα απόστολοι χωρίς να είναι · τους δοκίμασες και τους βρήκες κίβδηλους .
66002003	Έχεις υπομονή · για χάρη μου υπέμεινες δεινά και δεν απόκαμες .
66002004	Έχω όμως κάτι εναντίον σου : Η αγάπη σου δεν είναι όπως στην αρχή .
66002005	Θυμήσου λοιπόν από πού ξέπεσες · μετανόησε και γύρνα ξανά στην αρχική διαγωγή σου . Αλλιώς , θα καταφτάσω γρήγορα για να μετακινήσω το λυχνοστάτη σου από τον τόπο του , αν δεν δείξεις μετάνοια .
66002006	Έχεις όμως κι ένα καλό : Μισείς όσα κάνουν οι Νικολαΐτες , που τα μισώ κι εγώ .
66002007	Όποιος έχει αυτιά , ας ακούσει τι λέει το Πνεύμα στις εκκλησίες . Σ ’ όποιον νικήσει θα του δώσω να φάει τον καρπό από το δέντρο της ζωής , που βρίσκεται στον παράδεισο του Θεού μου » .
66002008	« Στον άγγελο της εκκλησίας της Σμύρνης γράψε : Να τι λέει ο πρώτος και ο έσχατος , που τον θανάτωσαν και όμως ζει :
66002009	Ξέρω καλά τα έργα σου και πως σε κατατρέχουν και πως είσαι φτωχός — κι όμως είσαι πλούσιος . Ξέρω πως σε διαβάλλουν άνθρωποι που ισχυρίζονται ότι ανήκουν τάχα στο λαό του Θεού · αυτοί όμως δεν είναι δικοί του , γιατί ανήκουν στη σύναξη του σατανά .
66002010	Μη φοβάσαι καθόλου για όσα σου μέλλεται να πάθεις . Ο διάβολος θα ρίξει μερικούς από σας στη φυλακή για να δοκιμαστείτε . Ο διωγμός θα κρατήσει δέκα μέρες . Κράτα την πίστη σου , ακόμη κι αν σου στοιχίσει τη ζωή , κι εγώ θα σου δώσω για στεφάνι της νίκης , την αιώνια ζωή .
66002011	Όποιος έχει αυτιά , ας ακούσει τι λέει το Πνεύμα στις εκκλησίες . Το νικητή δεν θα μπορέσει να τον πειράξει ο δεύτερος θάνατος » .
66002012	« Στον άγγελο της εκκλησίας της Περγάμου γράψε : Να τι λέει ο Κύριος , αυτός που έχει το αιχμηρό , δίκοπο σπαθί :
66002013	Ξέρω καλά τα έργα σου και πού κατοικείς : εκεί που έχει στήσει το θρόνο του ο σατανάς . Παρέμεινες όμως πιστός στο όνομά μου και δεν απαρνήθηκες την πίστη σου σ ’ εμένα , ακόμα κι όταν στον τόπο σας όπου κατοικεί ο σατανάς , σκότωσαν την εποχή του διωγμού τον Αντίπα , που μαρτύρησε για να μου μείνει πιστός .
66002014	Έχω όμως και μερικά εναντίον σου · ανέχεσαι να υπάρχουν εκεί οπαδοί της διδασκαλίας του Βαλαάμ . Αυτός είχε δασκαλέψει το Βαλάκ να παρασύρει στην αμαρτία τούς Ισραηλίτες και να φάνε ειδωλόθυτα και ν ’ αποστατήσουν από το Θεό .
66002015	Έτσι κι εσύ ανέχεσαι να υπάρχουν οπαδοί της διδασκαλίας των Νικολαϊτών .
66002016	Μετανόησε , λοιπόν · αλλιώς , θα καταφτάσω σύντομα κοντά σου και θα πολεμήσω εναντίον τους με το σπαθί που βγαίνει από το στόμα μου .
66002017	Όποιος έχει αυτιά , ας ακούσει τι λέει το Πνεύμα στις εκκλησίες . Όποιος νικήσει , θα του δώσω από το κρυμμένο μάννα . Θα του δώσω και μια άσπρη ψηφίδα , μ ’ ένα καινούριο όνομα γραμμένο πάνω της , που δε θα το ξέρει κανένας άλλος , εκτός απ ’ αυτόν που θα την πάρει » .
66002018	« Στον άγγελο της εκκλησίας των Θυατείρων γράψε : Να τι λέει ο Υιός του Θεού , που τα μάτια του είναι σαν τη φλόγα της φωτιάς και τα πόδια του μοιάζουν με χρυσάφι :
66002019	Ξέρω καλά τα έργα σου : την αγάπη , την πίστη , τις υπηρεσίες σου στους αδερφούς , την καρτερικότητά σου . Ξέρω ακόμα πως τα τελευταία σου έργα είναι περισσότερα από τα πρώτα .
66002020	Έχω όμως μερικά εναντίον σου : Τη γυναίκα σου , την Ιεζάβελ , που λέει πως είναι τάχα προφήτισσα , την αφήνεις να παρασύρει με τη διδασκαλία της τους δούλους μου ν ’ αποστατήσουν από το Θεό και να φάνε ειδωλόθυτα .
66002021	Της έδωσα προθεσμία να μετανοήσει , αυτή όμως δε θέλει να μετανοήσει και επιμένει στην αποστασία της .
66002022	Γι ’ αυτό θα τη ρίξω άρρωστη στο κρεβάτι , κι όσοι συμπράττουν μαζί της θα πέσουν σε μεγάλη δοκιμασία — εκτός κι αν αλλάξουν ζωή και πάψουν ν ’ ακολουθούν τη συμπεριφορά της –
66002023	και θα χτυπήσω με θανατικό τα παιδιά της . Θα μάθουν έτσι όλες οι εκκλησίες πως εγώ ξέρω τι κρύβει ο νους και η καρδιά του ανθρώπου · θα κρίνω τον καθένα σας ανάλογα με τα έργα σας .
66002024	Σ ’ εσάς όμως τους άλλους πιστούς των Θυατείρων , που δεν παρασυρθήκατε από τη διδαχή της Ιεζάβελ και δε λέτε πως μάθατε τα απόκρυφα μυστικά του σατανά , όπως ισχυρίζονται οι οπαδοί της , σ ’ εσάς λέω πως δεν θα σας επιβαρύνω με άλλες δοκιμασίες .
66002025	Κρατήστε όμως σταθερά αυτό που έχετε ωσότου έρθω .
66002026	Όποιος μένει πιστός ως το τέλος στη διαγωγή που εγώ του ζητώ και φτάσει έτσι στη νίκη , θα του δώσω εξουσία πάνω στα έθνη .
66002027	Θα τα κυβερνήσει με σιδερένια πυγμή και θα τα συντρίψει σαν πήλινα σκεύη .
66002028	Θα του δώσω την εξουσία που κι εγώ πήρα από τον Πατέρα μου , κι ακόμα θα του δώσω το άστρο το πρωινό .
66002029	Όποιος έχει αυτιά , ας ακούσει τι λέει το Πνεύμα στις εκκλησίες » .
66003001	« Στον άγγελο της εκκλησίας των Σάρδεων γράψε : Να τι λέει ο Κύριος , που έχει τα εφτά πνεύματα του Θεού και τα εφτά αστέρια : Ξέρω καλά τα έργα σου : τ ’ όνομά σου λέει πως είσαι ζωντανός , μα στην πραγματικότητα είσαι νεκρός .
66003002	Ξύπνα και στήριξε τους άλλους , γιατί κινδυνεύουν να πεθάνουν . Σε δοκίμασα και βρήκα πως τα ως τώρα έργα σου δεν μπορούν να σταθούν μπροστά στο Θεό μου .
66003003	Για θυμήσου πώς δέχτηκες το μήνυμα της σωτηρίας και με πόσο ζήλο το άκουσες ! Μείνε πιστός σ ’ αυτό και μετανόησε . Γιατί , αν δεν ξυπνήσεις , θα σου έρθω ξαφνικά όπως ο κλέφτης , χωρίς να ξέρεις ποια ώρα θα ’ ρθώ να σε κρίνω .
66003004	Έχεις όμως και μερικούς πιστούς στις Σάρδεις , που δε μόλυναν τα ρούχα τους με την απιστία . Αυτοί θα βαδίσουν μαζί μου ντυμένοι στα λευκά , γιατί το αξίζουν .
66003005	Το νικητή θα τον ντύσει ο Θεός με τα λευκά ρούχα της νίκης · δε θα διαγράψω το όνομά του από το βιβλίο της ζωής και θα τον αναγνωρίσω ως δικό μου μπροστά στο Θεό και στους αγγέλους του .
66003006	Όποιος έχει αυτιά ας ακούσει τι λέει το Πνεύμα στις εκκλησίες » .
66003007	« Στον άγγελο της εκκλησίας της Φιλαδέλφειας γράψε : Να τι λέει ο Κύριος , που είναι άγιος και τηρεί τις υποσχέσεις του , που έχει τα κλειδιά του Δαβίδ , κι όταν ανοίγει , κανείς δεν μπορεί να κλείσει · και όταν κλείνει , κανείς δεν μπορεί ν ’ ανοίξει .
66003008	Ξέρω καλά τα έργα σου · μικρές είναι οι δυνάμεις σου , κι όμως έμεινες πιστός στο λόγο μου και δε με απαρνήθηκες . Γι ’ αυτό έχω ανοίξει μπροστά σου μια πόρτα που κανένας δε θα μπορέσει να την κλείσει .
66003009	Υπάρχουν μερικοί που ισχυρίζονται πως ανήκουν στο λαό του Θεού · αλλά δεν ανήκουν , λένε ψέματα · στην πραγματικότητα ανήκουν στη σύναξη του σατανά . Αυτούς θα τους κάνω να ’ ρθούν και να γονατίσουν ταπεινωμένοι μπροστά σου , για να μάθουν πως εγώ εσένα αγάπησα .
66003010	Επειδή τήρησες το λόγο μου κι έδειξες υπομονή , γι ’ αυτό κι εγώ θα σε διαφυλάξω όταν θα έρθει η ώρα του τελικού πειρασμού , που θ ’ αποτελέσει τη μεγάλη δοκιμασία για τον κόσμο , για όλους τους κατοίκους της γης .
66003011	Όπου να ’ ναι έρχομαι . Κράτα σταθερά αυτό που έχεις , για να μη σου αφαιρέσει κανείς το στεφάνι της νίκης σου .
66003012	Το νικητή θα τον κάνω στύλο αμετακίνητο στο ναό του Θεού μου · θα γράψω πάνω του το όνομα του Θεού μου και το όνομα της πόλης του Θεού μου , της νέας Ιερουσαλήμ , που κατεβαίνει από τον ουρανό , από το Θεό μου · κι επίσης θα γράψω πάνω του το καινούριο όνομά μου .
66003013	Όποιος έχει αυτιά ας ακούσει τι λέει το Πνεύμα στις εκκλησίες » .
66003014	« Στον άγγελο της εκκλησίας της Λαοδίκειας γράψε : Να τι λέει ο Αμήν , ο αξιόπιστος κι αληθινός μάρτυρας , αυτός που είναι η αιτία όλων των δημιουργημάτων του Θεού :
66003015	Ξέρω καλά τα έργα σου : δεν είσαι ούτε κρύος ούτε ζεστός . Μακάρι να ήσουν κρύος ή ζεστός !
66003016	Επειδή όμως δεν είσαι ούτε κρύος ούτε ζεστός αλλά χλιαρός , γι ’ αυτό θα σε ξεράσω από το στόμα μου .
66003017	Καυχιέσαι πως είσαι πλούσιος , πως απόχτησες μεγάλη περιουσία , πως δεν έχεις ανάγκη από τίποτε . Ξεχνάς , φαίνεται , πως στην πραγματικότητα είσαι ταλαίπωρος κι αξιοθρήνητος , φτωχός , τυφλός και γυμνός .
66003018	Γι ’ αυτό σε συμβουλεύω ν ’ αγοράσεις από μένα χρυσάφι καθαρισμένο στη φωτιά , για ν ’ αποκτήσεις πλούτη · ρούχα λευκά για να ντυθείς και να μην ντρέπεσαι που φαίνεται η γύμνια σου · κολλύριο για ν ’ αλείψεις τα μάτια σου και ν ’ αποκτήσεις το φως σου .
66003019	Εγώ όσους αγαπώ τους διαπαιδαγωγώ με αυστηρότητα . Γι ’ αυτό δείξε ζήλο και μετανόησε .
66003020	Δες με , στέκομαι μπροστά στην πόρτα και χτυπώ . Αν κάποιος ακούσει τη φωνή μου και μ ’ ανοίξει την πόρτα , θα μπω στο σπίτι του και θα δειπνήσω μαζί του , κι αυτός μαζί μου .
66003021	Το νικητή θα τον βάλω να καθίσει μαζί μου στο θρόνο μου , όπως κάθισα κι εγώ νικητής μαζί με τον Πατέρα μου στο θρόνο του .
66003022	Όποιος έχει αυτιά , ας ακούσει τι λέει το Πνεύμα στις εκκλησίες » .
66004001	Ύστερα απ ’ αυτά , είδα μια πύλη ανοιχτή στον ουρανό . Και η φωνή που άκουσα προηγουμένως ν ’ αντηχεί σαν σάλπιγγα απευθύνθηκε σ ’ εμένα και μου είπε : « Ανέβα εδώ πάνω για να σου δείξω τι θα συμβεί ύστερα απ ’ αυτά » .
66004002	Αμέσως τότε με συνήρπασε το Πνεύμα και είδα ένα θρόνο στον ουρανό και κάποιον να κάθεται στο θρόνο .
66004003	Είχε θωριά που άστραφτε όπως ο ίασπις και το σάρδιο , τα πολύτιμα πετράδια . Ένα φωτεινό τόξο περικύκλωνε το θρόνο , που λαμπύριζε σαν το σμαράγδι .
66004004	Είκοσι τέσσερις άλλοι θρόνοι σχημάτιζαν έναν κύκλο γύρω από το θρόνο · σ ’ αυτούς τους θρόνους κάθονταν οι είκοσι τέσσερις πρεσβυτύτεροι ντυμένοι με λευκά ρούχα , και με χρυσά στεφάνια στο κεφάλι τους .
66004005	Από το θρόνο έβγαιναν αστραπές , φωνές και βροντές , και μπροστά του έκαιγαν εφτά πύρινες λαμπάδες , δηλαδή τα εφτά πύρινα πνεύματα του Θεού .
66004006	Μπροστά από το θρόνο απλωνόταν κάτι σαν θάλασσα από γυαλί , όμοια με κρύσταλλο . Στο κέντρο , γύρω από το θρόνο , βρίσκονταν τέσσερα όντα γεμάτα μάτια , μπροστά και πίσω .
66004007	Το πρώτο ον έμοιαζε με λιοντάρι , το δεύτερο με μοσχάρι , το τρίτο είχε όψη ανθρώπινη και το τέταρτο έμοιαζε με αετό που πετάει .
66004008	Καθένα από τα τέσσερα όντα είχε έξι φτερούγες , και όλα τους είχαν παντού μάτια γύρω γύρω κι από μέσα . Τα τέσσερα όντα έλεγαν ακατάπαυστα , μέρα νύχτα : « Άγιος , άγιος , άγιος είναι ο Κύριος , ο Θεός ο Παντοκράτορας ! Αυτός που αληθινά υπήρχε , υπάρχει και θα ’ ρθεί » .
66004009	Όταν τα τέσσερα όντα δοξολογούν , αινούν και αναπέμπουν ευχαριστία σ ’ αυτόν που κάθεται στο θρόνο και ζει παντοτινά ,
66004010	οι είκοσι τέσσερις πρεσβύτεροι πέφτουν μπροστά σ ’ αυτόν που κάθεται στο θρόνο , προσκυνούν αυτόν που ζει παντοτινά , αποθέτουν τα στεφάνια τους μπροστά στο θρόνο και λένε :
66004011	« Σ ’ εσένα ανήκει , Κύριε και Θεέ μας , η δοξολογία , ο αίνος και η δύναμη , γιατί εσύ δημιούργησες τα πάντα · το θέλημά σου τους έδωσε τη δύναμη και τη ζωή » .
66005001	Είδα πως αυτός που καθόταν στο θρόνο κρατούσε στο δεξί του χέρι ένα βιβλίο σε σχήμα κυλίνδρου . Το βιβλίο ήταν γραμμένο και από τη μέσα και από την έξω πλευρά , κι εκεί που έκλεινε ήταν σφραγισμένο με εφτά σφραγίδες από βουλοκέρι .
66005002	Είδα ακόμα έναν άγγελο δυνατό που διαλαλούσε μεγαλόφωνα : « Ποιος είναι άξιος να σπάσει τις σφραγίδες του βιβλίου και να το ανοίξει ; »
66005003	Και δε βρέθηκε κανένας , ούτε στον ουρανό ούτε στη γη ούτε κάτω από τη γη , που να μπορεί ν ’ ανοίξει ή έστω και ν ’ αντικρύσει το βιβλίο .
66005004	Άρχισα τότε να κλαίω πολύ που δε βρέθηκε κανένας ν ’ ανοίξει το βιβλίο ή έστω να το αντικρύσει .
66005005	Ένας από τους πρεσβυτυτέρους μού λέει τότε : « Μην κλαις , γιατί το λιοντάρι από τη φυλή του Ιούδα , ο απόγονος του Δαβίδ , νίκησε στη μάχη που έδωσε , και μπορεί να σπάσει τις εφτά σφραγίδες και ν ’ ανοίξει το βιβλίο » .
66005006	Είδα τότε μπροστά στο θρόνο και στο μέσο των τεσσάρων όντων και στο μέσο των πρεσβυτέρων , να στέκεται ένα Αρνίο . Έμοιαζε να το έχουν θυσιάσει . Είχε εφτά κέρατα κι εφτά μάτια — αυτά είναι τα εφτά πνεύματα του Θεού που αποστέλλονται σ ’ όλη τη γη .
66005007	Το Αρνίο πήγε και πήρε το κυλινδρικό βιβλίο από το δεξί χέρι εκείνου που κάθεται στο θρόνο .
66005008	Όταν πήρε το βιβλίο , τα τέσσερα όντα και οι είκοσι τέσσερις πρεσβύτεροι έπεσαν μπροστά στο Αρνίο . Καθένας τους κρατούσε μια κιθάρα και χρυσά θυμιατήρια γεμάτα θυμίαμα — αυτά είναι οι προσευχές των πιστών –
66005009	κι έψελναν έναν καινούριο ύμνο : « Είσαι άξιος να πάρεις το βιβλίο και ν ’ ανοίξεις τις σφραγίδες του . Γιατί θυσιάστηκες και με το αίμα σου μας εξαγόρασες για το Θεό , από κάθε φυλή , γλώσσα , λαό και έθνος .
66005010	Βασιλιάδες τούς έκανες αυτούς και ιερείς για να λατρεύουν το Θεό μας · θα γίνουν κυρίαρχοι πάνω στη γη » .
66005011	Ύστερα είδα κι άκουσα μια χορωδία γύρω από το θρόνο , τα τέσσερα όντα και τους πρεσβυτέρους · την αποτελούσαν ένα αναρίθμητο πλήθος αγγέλων ,
66005012	που έλεγαν με δυνατή φωνή : « Το Αρνίο που θυσιάστηκε είναι άξιο να λάβει δύναμη , πλούτο και σοφία , ισχύ , τιμή , δόξα κι ευλογία » . « Αυτός που κάθεται στο θρόνο και το Αρνίο να ’ ναι για πάντα ευλογημένοι , τιμημένοι , δοξασμένοι και ισχυροί » .
66005013	 Κι ύστερα άκουσα όλα τα πλάσματα του σύμπαντος στον ουρανό , στη γη , κάτω από τη γη και μέσα στη θάλασσα , όλα αυτά τ ’ άκουσα να υμνολογούν : « Αυτός που κάθεται στο θρόνο και το Αρνίο να ’ ναι για πάντα ευλογημένοι , τιμημένοι , δοξασμένοι και ισχυροί » .
66005014	 Τα τέσσερα όντα αποκρίνονταν : « Αμήν » . Και οι πρεσβύτεροι έπεσαν και προσκύνησαν .
66006001	Είδα τότε το Αρνίο ν ’ ανοίγει την πρώτη απ ’ τις εφτά σφραγίδες , κι άκουσα ένα από τα τέσσερα όντα να λέει με φωνή που έμοιαζε με βροντή : « Έλα » .
66006002	Κοίταξα , και είδα ένα άσπρο άλογο , που ο καβαλάρης του κρατούσε ένα τόξο · του δόθηκε ένα στεφάνι νίκης , και νικητής έφυγε για νέες νίκες .
66006003	Όταν το Αρνίο άνοιξε τη δεύτερη σφραγίδα , άκουσα το δεύτερο ον να λέει : « Έλα » .
66006004	Βγήκε τότε ένα άλλο άλογο , κόκκινο σαν τη φωτιά · στον καβαλάρη του δόθηκε ένα μεγάλο σπαθί με την εντολή να αφαιρέσει την ειρήνη από τη γη , και οι άνθρωποι να σφάξουν ο ένας τον άλλο .
66006005	Όταν το Αρνίο άνοιξε την τρίτη σφραγίδα , άκουσα το τρίτο ον να λέει : « Έλα » . Κοίταξα , και είδα ένα μαύρο άλογο , που ο καβαλάρης του κρατούσε στο χέρι του μια ζυγαριά .
66006006	Τότε άκουσα κάτι σαν φωνή να βγαίνει ανάμεσα από τα τέσσερα όντα και να λέει : « Ένα κιλό σιτάρι ή τρία κιλά κριθάρι θα φτάσουν ένα μεροκάματο · μην πειράξεις όμως το λάδι και το κρασί » .
66006007	Όταν το Αρνίο άνοιξε την τέταρτη σφραγίδα , άκουσα τη φωνή του τέταρτου όντος να λέει : « Έλα » .
66006008	Κοίταξα , και είδα ένα πρασινοκίτρινο άλογο · ο καβαλάρης του λεγόταν Θάνατος , κι από πίσω του ακολουθούσε ο Άδης . Τους δόθηκε η εξουσία να σκοτώσουν το ένα τέταρτο της οικουμένης με πόλεμο , με πείνα , με θανατικό και με τα θηρία της γης .
66006009	Όταν το Αρνίο άνοιξε την πέμπτη σφραγίδα , είδα κάτω από το θυσιαστήριο τις ψυχές εκείνων που σφαγιάστηκαν για το λόγο του Θεού και για τη μαρτυρία που έδωσαν για το Αρνίο .
66006010	Αυτοί κραύγασαν με δυνατή φωνή : « Ως πότε , επιτέλους , Δέσποτα άγιε και αληθινέ ; Πότε θα έρθει η κρίση σου ; Πότε θα πάρεις πίσω το αίμα μας απ ’ τους κατοίκους της γης ; »
66006011	Τότε δόθηκε στον καθένα μια λευκή στολή , και τους είπαν ν ’ αναπαυτούν για λίγο ακόμα , ώσπου να συμπληρωθεί ο αριθμός των συνδούλων κι αδερφών τους που τους μέλλεται να θανατωθούν όπως κι εκείνοι .
66006012	Μετά είδα το Αρνίο ν ’ ανοίγει την έκτη σφραγίδα . Τότε έγινε σεισμός μεγάλος , ο ήλιος έγινε μαύρος σαν πένθιμο ρούχο , το φεγγάρι έγινε όλο κόκκινο σαν αίμα ,
66006013	και τ ’ αστέρια του ουρανού έπεσαν στη γη , όπως πέφτουν τα άγουρα σύκα , που τα ρίχνει η συκιά όταν τη φυσάει δυνατός άνεμος .
66006014	Ο ουρανός εξαφανίστηκε όπως τυλίγεται με μιας ένα κυλινδρικό χειρόγραφο , κι όλα τα βουνά και τα νησιά μετακινήθηκαν από τη θέση τους .
66006015	Τότε οι βασιλιάδες της γης και οι κυβερνήτες , οι στρατηγοί , οι πλούσιοι , οι δυνατοί και όλοι , δούλοι κι ελεύθεροι , κρύφτηκαν στις σπηλιές και στα βράχια των βουνών
66006016	κι έλεγαν στα βουνά και στα βράχια : « Πέστε πάνω μας και κρύψτε μας απ ’ αυτόν που κάθεται στο θρόνο κι από την οργή του Αρνίου .
66006017	Έφτασε η μεγάλη ημέρα της οργής του · ποιος μπορεί να την αντέξει ; »
66007001	Ύστερα απ ’ αυτό είδα τέσσερις αγγέλους να στέκονται στις τέσσερις γωνιές της γης και να κρατούν τους τέσσερις ανέμους της γης για να μη φυσάει στη γη , μήτε στη θάλασσα , μήτε σε κανένα δέντρο .
66007002	Και είδα έναν άλλο άγγελο να βγαίνει από ’ κει που ανατέλλει ο ήλιος , κρατώντας τη σφραγίδα του ζωντανού Θεού . Αυτός έκραξε με δυνατή φωνή στους τέσσερις αγγέλους που είχαν εντολή να καταστρέψουν τη γη και τη θάλασσα :
66007003	« Μην καταστρέψετε τη γη μήτε τη θάλασσα μήτε τα δέντρα , ώσπου να σφραγίσουμε αυτούς που ανήκουν στο Θεό μας , βάζοντας σημάδι στο μέτωπό τους » .
66007004	Κι άκουσα πόσοι ήταν αυτοί που σφραγίστηκαν : εκατόν σαράντα τέσσερις χιλιάδες απ ’ όλες τις φυλές του Ισραήλ .
66007005	Από τη φυλή Ιούδα δώδεκα χιλιάδες σφραγισμένοι , από τη φυλή Ρουβήν δώδεκα χιλιάδες , από τη φυλή Γαδ δώδεκα χιλιάδες ,
66007006	από τη φυλή Ασήρ δώδεκα χιλιάδες , από τη φυλή Νεφθαλείμ δώδεκα χιλιάδες , από τη φυλή Μανασσή δώδεκα χιλιάδες ,
66007007	από τη φυλή Συμεών δώδεκα χιλιάδες , από τη φυλή Λευί δώδεκα χιλιάδες , από τη φυλή Ισσάχαρ δώδεκα χιλιάδες ,
66007008	από τη φυλή Ζαβουλών δώδεκα χιλιάδες , από τη φυλή Ιωσήφ δώδεκα χιλιάδες , από τη φυλή Βενιαμίν δώδεκα χιλιάδες σφραγισμένοι .
66007009	Ύστερα απ ’ αυτά , είδα ένα αμέτρητο πλήθος — που κανείς δεν ήταν σε θέση να το μετρήσει — από κάθε έθνος , φυλή , λαό και γλώσσα , να στέκεται μπροστά στο θρόνο και στο Αρνίο · φορούσαν λευκές στολές , κρατούσαν φοινικόκλαδα στα χέρια τους
66007010	και έκραζαν με δυνατή φωνή : « Η σωτηρία είναι στα χέρια του Θεού μας , που κάθεται στο θρόνο , και του Αρνίου ! » « Αληθινά , ευλογία και δόξα και σοφία , ευχαριστία και τιμή και δύναμη και ισχύς ανήκουν για πάντα στο Θεό μας . Αμήν » .
66007011	 Όλοι οι άγγελοι που στέκονταν γύρω από το θρόνο , από τους πρεσβυτυτέρους κι από τα τέσσερα όντα , έπεσαν μπροστά στο θρόνο με τα πρόσωπα καταγής και προσκύνησαν το Θεό ,
66007012	 λέγοντας : « Αληθινά , ευλογία και δόξα και σοφία , ευχαριστία και τιμή και δύναμη και ισχύς ανήκουν για πάντα στο Θεό μας . Αμήν » .
66007013	Τότε ένας από τους πρεσβυτέρους μού είπε : « Ποιοι είναι αυτοί που φορούν λευκή στολή κι από πού ήρθαν ; »
66007014	Εγώ του απάντησα : « Κύριέ μου , εσύ ξέρεις » . Τότε αυτός μου είπε : « Αυτοί είναι εκείνοι που πέρασαν το μεγάλο διωγμό · έπλυναν τη στολή τους και τη λεύκαναν με το αίμα του Αρνίου .
66007015	Γι ’ αυτό στέκονται μπρος στο θρόνο του Θεού και τον λατρεύουν μέρα και νύχτα στο ναό του , κι αυτός που κάθεται στο θρόνο θα ’ ναι πάντα μαζί τους .
66007016	Δε θα πεινάσουν πια , ούτε ποτέ θα διψάσουν · δε θα υποφέρουν από τον ήλιο ούτε από άλλον καύσωνα .
66007017	Το Αρνίο που είναι στη μέση του θρόνου σαν καλός βοσκός θα τους κατευθύνει , και θα τους οδηγήσει στις νεροπηγές της ζωής . Ο Θεός θα εξαφανίσει κάθε δάκρυ απ ’ τα μάτια τους » .
66008001	Όταν το Αρνίο άνοιξε την έβδομη σφραγίδα , έγινε σιγή στον ουρανό για μισή περίπου ώρα .
66008002	Είδα τότε να δίνονται στους εφτά αγγέλους , που στέκονταν μπροστά στο Θεό , εφτά σάλπιγγες .
66008003	Ένας άλλος άγγελος ήρθε και στάθηκε στο θυσιαστήριο κρατώντας χρυσό θυμιατήρι . Και του δόθηκε πολύ θυμίαμα για να το προσφέρει , μαζί με τις προσευχές όλων όσοι ανήκουν στο λαό του Θεού , πάνω στο χρυσό θυσιαστήριο που βρισκόταν μπροστά στο θρόνο του Θεού .
66008004	Απ ’ τα χέρια του αγγέλου ο καπνός ανέβαινε με τις προσευχές των πιστών μπροστά στο Θεό .
66008005	Πήρε μετά ο άγγελος το θυμιατήρι , το γέμισε από τ ’ αναμμένα κάρβουνα του θυσιαστηρίου και το ’ ριξε στη γη . Έγιναν τότε βροντές , φωνές , αστραπές και σεισμός .
66008006	Οι εφτά άγγελοι που κρατούσαν τις εφτά σάλπιγγες ετοιμάστηκαν να σαλπίσουν .
66008007	Σάλπισε ο πρώτος · ήρθε τότε χαλάζι και φωτιά ανακατωμένα με αίμα και ρίχτηκαν πάνω στη γη . Και κατακάηκε το ένα τρίτο της γης και το ένα τρίτο των δέντρων και κάθε χλωρό χορτάρι .
66008008	Σάλπισε κι ο δεύτερος άγγελος · και κάτι σαν μεγάλο βουνό που καιγόταν ρίχτηκε στη θάλασσα . Το ένα τρίτο της θάλασσας έγινε αίμα ,
66008009	πέθανε το ένα τρίτο των ζωντανών πλασμάτων , που είναι στη θάλασσα και καταστράφηκε το ένα τρίτο των πλοίων .
66008010	Σάλπισε κι ο τρίτος άγγελος · κι έπεσε απ ’ τον ουρανό ένα μεγάλο αστέρι που καιγόταν σαν λαμπάδα . Έπεσε στο ένα τρίτο των ποταμών και των πηγών .
66008011	Το όνομα του αστεριού ήταν Αψιθιά , και πίκρισε το ένα τρίτο των υδάτων , και πολλοί άνθρωποι πέθαναν , γιατί το νερό έγινε φαρμάκι .
66008012	Σάλπισε κι ο τέταρτος άγγελος · και χτυπήθηκε το ένα τρίτο του ήλιου , το ένα τρίτο της σελήνης και το ένα τρίτο των άστρων , ώστε να σκοτεινιάσουν κατά το ένα τρίτο τους . Έτσι , η μέρα έχασε το φως της κατά το ένα τρίτο , το ίδιο και η νύχτα .
66008013	Τότε είδα έναν μεγάλο αετό να πετάει μεσουρανίς κι άκουσα να λέει με δυνατή φωνή : « Αλίμονο , αλίμονο ! Αλίμονο σ ’ αυτούς που κατοικούν στη γη , όταν θ ’ ακουστεί ο ήχος της σάλπιγγας των τριών αγγέλων που μένουν ακόμη να σαλπίσουν » .
66009001	Σάλπισε κι ο πέμπτος άγγελος · κι είδα ένα αστέρι να πέφτει απ ’ τον ουρανό στη γη , και του δόθηκε το κλειδί του πηγαδιού που οδηγεί στην άβυσσο .
66009002	Το αστέρι άνοιξε το πηγάδι της αβύσσου απ ’ όπου βγήκε καπνός , σαν τον καπνό που βγάζει ένα αναμμένο καμίνι · ο ήλιος κι η ατμόσφαιρα σκοτείνιασαν απ ’ τον καπνό του πηγαδιού .
66009003	Από τον καπνό βγήκαν ακρίδες πάνω στη γη , στις οποίες δόθηκε εξουσία σαν την εξουσία που έχουν οι σκορπιοί της γης .
66009004	Τους δόθηκε εντολή να μη βλάψουν το χορτάρι της γης , ούτε κανένα χλωρό φυτό ούτε κανένα δέντρο , παρά μόνο τους ανθρώπους εκείνους που δεν έχουν τη σφραγίδα του Θεού στα μέτωπά τους .
66009005	Αυτούς πήραν την εντολή να μην τους σκοτώσουν , αλλά μόνο να τους αφήσουν να βασανιστούν πέντε μήνες . Το βάσανό τους θα είναι σαν τον πόνο που προκαλεί ο σκορπιός όταν τσιμπήσει τον άνθρωπο .
66009006	Εκείνες τις μέρες θ ’ αποζητούν οι άνθρωποι το θάνατο , κι ο θάνατος δεν θα έρχεται . Θα παρακαλούν να πεθάνουν , κι ο θάνατος θ ’ απομακρύνεται απ ’ αυτούς .
66009007	Στην εμφάνιση οι ακρίδες έμοιαζαν με άλογα έτοιμα για πόλεμο . Πάνω στα κεφάλια τους είχαν κάτι σαν στεφάνια που έμοιαζαν χρυσά , και τα πρόσωπά τους ήταν σαν πρόσωπα ανθρώπων .
66009008	Είχαν μαλλιά σαν τα μαλλιά των γυναικών , και δόντια σαν των λιονταριών .
66009009	Είχαν θώρακες που έμοιαζαν με σιδερένιους , και το πλατάγισμα των φτερών τους έμοιαζε με το θόρυβο αρμάτων που τρέχουν για πόλεμο δεμένα σε πολλά άλογα .
66009010	Είχαν ουρές σαν των σκορπιών και κεντριά · στις ουρές τους βρισκόταν η δύναμή τους να βασανίσουν τους ανθρώπους για πέντε μήνες .
66009011	Βασιλιά τους έχουν τον άγγελο της αβύσσου · το όνομά του είναι στα εβραϊκά Αβαδδών και στα ελληνικά Απολύων , δηλαδή Καταστροφέας .
66009012	Το ένα το αλίμονο πέρασε · ύστερα απ ’ αυτό ακολουθούν άλλα δύο αλίμονο .
66009013	Σάλπισε κι ο έκτος άγγελος · κι από τις τέσσερις γωνίες του χρυσού θυσιαστηρίου , που βρισκόταν μπροστά στο Θεό , άκουσα μια φωνή
66009014	να λέει στον έκτο άγγελο , που κρατούσε τη σάλπιγγα : « Λύσε τους τέσσερις αγγέλους που είναι δεμένοι στο μεγάλο ποταμό , τον Ευφράτη » .
66009015	Λύθηκαν τότε οι τέσσερις άγγελοι που είχαν προετοιμαστεί για τη συγκεκριμένη αυτή ώρα και μέρα και μήνα και έτος , να σκοτώσουν το ένα τρίτο των ανθρώπων .
66009016	Άκουσα πως το ιππικό του στρατού αυτού ήταν διακόσια εκατομμύρια .
66009017	Τα άλογα και οι καβαλάρηδες που είδα στο όραμά μου , φορούσαν θώρακες κόκκινους σαν φωτιά , γαλαζωπούς σαν τον υάκινθο και κίτρινους σαν το θειάφι . Τα κεφάλια των αλόγων ήταν σαν του λιονταριού κι από τα στόματά τους έβγαινε φωτιά , καπνός και θειάφι .
66009018	Από τις τρεις τούτες συμφορές , τη φωτιά , τον καπνό και το θειάφι που έβγαινε από τα στόματά τους , εξολοθρεύτηκε το ένα τρίτο από τους ανθρώπους .
66009019	Η δύναμη των αλόγων βρισκόταν στο στόμα τους και στις ουρές τους , γιατί οι ουρές τους έμοιαζαν με φίδια και είχαν κεφάλια που σκόρπιζαν το θάνατο .
66009020	Ωστόσο , οι υπόλοιποι άνθρωποι , όσοι δεν εξολοθρεύτηκαν απ ’ αυτές τις συμφορές , δε μετανόησαν που λάτρευαν τα είδωλα . Δεν έπαψαν να προσκυνούν τα δαιμόνια και τα χρυσά , τα ασημένια , τα χάλκινα , τα πέτρινα και τα ξύλινα είδωλα , που μήτε να βλέπουν μήτε ν ’ ακούν μήτε να περπατούν μπορούν .
66009021	Ούτε μετανόησαν για τα φονικά τους ούτε για τις μαγγανείες τους ούτε για την πορνεία τους ούτε για τις κλεψιές τους .
66010001	Μετά είδα έναν άλλο άγγελο , δυνατό , που τον περιέβαλλε ένα σύννεφο , να κατεβαίνει από τον ουρανό . Γύρω απ ’ το κεφάλι του ήταν το ουράνιο τόξο · το πρόσωπό του ήταν σαν τον ήλιο , τα πόδια του σαν πύρινες κολόνες ,
66010002	και στο χέρι του κρατούσε ένα ανοιχτό βιβλίο . Έβαλε το δεξί πόδι του στη θάλασσα και το αριστερό του πάνω στη στεριά
66010003	κι έκραξε με δυνατή φωνή σαν λιοντάρι που βρυχάται . Όταν έκραξε , λάλησαν οι εφτά βροντές με τις δικές τους τις φωνές .
66010004	Μόλις λάλησαν οι εφτά βροντές , εγώ ετοιμαζόμουν να γράψω τι είπαν . Άκουσα όμως μια φωνή από τον ουρανό να λέει : « Κράτησέ τα κρυφά αυτά που λάλησαν οι εφτά βροντές και μην τα γράψεις » .
66010005	Τότε ο άγγελος που είδα να στέκεται στη θάλασσα και στη στεριά , σήκωσε το χέρι του το δεξί στον ουρανό
66010006	κι ορκίστηκε σ ’ αυτόν που ζει αιώνια , σ ’ αυτόν που δημιούργησε τον ουρανό , τη γη , τη θάλασσα κι όσα υπάρχουν σ ’ αυτά : « Άλλη καθυστέρηση δεν θα υπάρξει πια .
66010007	Αλλά στις μέρες που θα σαλπίσει ο έβδομος άγγελος , θα ολοκληρωθεί το μυστικό σχέδιο του Θεού , σύμφωνα με το χαρμόσυνο άγγελμα που έδωσε στους δούλους του , τους προφήτες » .
66010008	Έπειτα η φωνή που άκουσα από τον ουρανό , λάλησε πάλι και μου είπε : « Πήγαινε πάρε το ανοιχτό βιβλίο που κρατάει ο άγγελος που στέκεται πάνω στη θάλασσα και πάνω στη στεριά » .
66010009	Πήγα προς τον άγγελο και του είπα να μου δώσει το βιβλίο . Κι αυτός μου λέει : « Πάρ ’ το και φάτο · θα σου γεμίσει πίκρα τα σωθικά , μα στο στόμα σου θα είναι γλυκό σαν μέλι » .
66010010	Πήρα το βιβλίο από το χέρι του αγγέλου και το ’ φαγα · στο στόμα μου ήταν γλυκό σαν μέλι , μα όταν το κατάπια πίκρισαν τα σωθικά μου .
66010011	Τότε μου είπαν : « Πρέπει πάλι να προφητέψεις σε λαούς και σε έθνη , σε γλώσσες και σε βασιλιάδες πολλούς » .
66011001	Ύστερα μου έδωσαν ένα καλαμένιο ραβδί για μέτρο , λέγοντάς μου : « Σήκω και μέτρησε το ναό του Θεού και το θυσιαστήριο και τους προσκυνητές του ·
66011002	την εξωτερική όμως αυλή άφησέ την . Μην τη μετρήσεις , γιατί δόθηκε στους εθνικούς , οι οποίοι θα καταπατήσουν την άγια πόλη σαράντα δύο μήνες .
66011003	« Θα δώσω όμως εντολή στους δύο μάρτυρές μου να προφητεύουν αυτές τις χίλιες διακόσιες εξήντα μέρες φορώντας ρούχα πένθιμα » .
66011004	Αυτοί είναι τα δύο λιόδεντρα και τα δύο λυχνάρια , που στέκονται μπροστά στον Κύριο της οικουμένης .
66011005	Κι αν κανείς προσπαθήσει να τους βλάψει , φωτιά θα βγει από το στόμα τους και θα καταφάει τους εχθρούς τους · έτσι πρόκειται να θανατωθεί όποιος προσπαθήσει να τους βλάψει .
66011006	Αυτοί έχουν εξουσία να κλείσουν τον ουρανό , ώστε να μη ρίξει βροχή τις μέρες που θα προφητεύουν . Έχουν επίσης εξουσία , όποτε το θελήσουν , να μετατρέψουν τα νερά σε αίμα και να χτυπήσουν τη γη με κάθε λογής συμφορές .
66011007	Όταν τελειώσουν την αποστολή τους , το θηρίο που ανεβαίνει από την άβυσσο θα κάνει πόλεμο εναντίον τους , θα τους νικήσει και θα τους σκοτώσει .
66011008	Τα πτώματά τους θα αφεθούν στον κεντρικό δρόμο της μεγάλης πόλης όπου σταυρώθηκε ο Κύριός τους . Αυτή συμβολικά λέγεται Σόδομα και Αίγυπτος .
66011009	Τα πτώματά τους θα τα βλέπουν τρεισήμισι μέρες άνθρωποι απ ’ όλους τους λαούς , τις φυλές , τις γλώσσες και τα έθνη , και δε θα επιτρέψουν την ταφή τους .
66011010	Κι οι κάτοικοι της γης θα χαίρονται για όλα αυτά και θα ευφραίνονται , και δώρα θ ’ ανταλλάζουν , γιατί αυτοί οι δυο προφήτες είχαν βασανίσει τους κατοίκους της γης .
66011011	Ύστερα όμως από τις τρεισήμισι μέρες , ζωογόνα πνοή από το Θεό μπήκε μέσα τους , ξαναστάθηκαν στα πόδια τους , και πανικός μεγάλος έπεσε πάνω σ ’ όσους τους έβλεπαν .
66011012	Κι άκουσαν μια δυνατή φωνή από τον ουρανό να τους λέει : « Ανεβείτε εδώ πάνω » . Κι ανέβηκαν εκείνοι στον ουρανό μέσα σ ’ ένα σύννεφο , ενώ οι εχθροί τους τους έβλεπαν .
66011013	Εκείνη την ημέρα έγινε μεγάλος σεισμός · το ένα δέκατο της πόλης γκρεμίστηκε και σκοτώθηκαν απ ’ το σεισμό εφτά χιλιάδες άνθρωποι · οι υπόλοιποι τρομαγμένοι προσκύνησαν τον επουράνιο Θεό .
66011014	Το δεύτερο το αλίμονο πέρασε · γρήγορα όμως ακολουθεί το τρίτο .
66011015	Σάλπισε κι ο έβδομος άγγελος · κι ακούστηκαν δυνατές φωνές από τον ουρανό να λένε : « Η κυριαρχία του κόσμου ανήκει πια στον Κύριό μας και στο Μεσσία του , και θα διαρκέσει για πάντα » . « Κύριε , παντοκράτορα Θεέ , που υπάρχεις και υπήρχες και θα ’ ρθείς . Σ ’ ευχαριστούμε που ανέλαβες τη δύναμή σου τη μεγάλη κι έτσι η βασιλεία σου άρχισε .
66011016	 Τότε οι είκοσι τέσσερις πρεσβυτύτεροι , που ήταν μπροστά στο θρόνο του Θεού καθισμένοι στους θρόνους τους , έπεσαν με το πρόσωπο στη γη και προσκύνησαν το Θεό
66011017	 λέγοντας : « Κύριε , παντοκράτορα Θεέ , που υπάρχεις και υπήρχες και θα ’ ρθείς . Σ ’ ευχαριστούμε που ανέλαβες τη δύναμή σου τη μεγάλη κι έτσι η βασιλεία σου άρχισε .
66011018	Κι όταν τα έθνη ξεσηκώθηκαν εναντίον σου , ξέσπασε η οργή σου , κι ήρθε ο καιρός να κρίνεις τα έθνη , ν ’ ανταμείψεις τους δούλους σου τους προφήτες , τους αγίους , κι αυτούς που σέβονται το όνομά σου , μικρούς και μεγάλους , και να καταστρέψεις αυτούς που καταστρέφουν την οικουμένη » .
66011019	 Τότε άνοιξε ο ναός του Θεού στον ουρανό , και φάνηκε μέσα στο ναό η κιβωτός της διαθήκης του Κυρίου . Κι έγιναν αστραπές και φωνές και βροντές και σεισμός κι έπεσε χοντρό χαλάζι .
66012001	Ύστερα φάνηκε ένα μεγάλο θαυμαστό σημάδι στον ουρανό : Μια γυναίκα ντυμένη τον ήλιο , με το φεγγάρι κάτω απ ’ τα πόδια της , και στο κεφάλι της στεφάνι με δώδεκα αστέρια .
66012002	Ήταν έγκυος και φώναζε από τους πόνους και τις ωδίνες της γέννας .
66012003	Κι άλλο σημάδι φάνηκε στον ουρανό : Ένας μεγάλος δράκοντας κόκκινος σαν φωτιά , με εφτά κεφάλια και δέκα κέρατα , και στα κεφάλια του εφτά στέμματα .
66012004	Η ουρά του έσυρε το ένα τρίτο των άστρων του ουρανού και τα έριξε στη γη . Ο δράκοντας στάθηκε μπροστά στη γυναίκα την ετοιμόγεννη , για να καταβροχθίσει το παιδί της , μόλις αυτή το γεννήσει .
66012005	Η γυναίκα γέννησε παιδί αρσενικό , που θα κυβερνήσει όλα τα έθνη με σιδερένια ράβδο . Άρπαξαν όμως το παιδί της και το έφεραν στο Θεό και στο θρόνο του .
66012006	Η γυναίκα έφυγε τότε στην έρημο , στον τόπο που της ετοίμασε ο Θεός · εκεί θα την τρέφουν χίλιες διακόσιες εξήντα μέρες .
66012007	Έγινε τότε πόλεμος στον ουρανό · από τη μια ο Μιχαήλ με τους αγγέλους του κι από την άλλη ο δράκοντας . Ο δράκοντας με τους αγγέλους του πολέμησε
66012008	αλλά δεν επικράτησε , κι έτσι δεν του επιτράπηκε να μείνει άλλο στον ουρανό .
66012009	Έτσι , ρίχτηκε ο δράκος ο μεγάλος , ο όφις ο αρχαίος , που λέγεται διάβολος και σατανάς και παραπλανάει ολόκληρη την οικουμένη , ρίχτηκε κάτω στη γη , και μαζί του έριξαν και τους αγγέλους του .
66012010	Άκουσα τότε μια δυνατή φωνή στον ουρανό να λέει : « Έφτασε τώρα η σωτηρία και η δύναμη κι η βασιλεία του Θεού μας κι η εξουσία του Μεσσία του . Διώχτηκε από τον ουρανό ο κατήγορος των αδερφών μας , που τους κατηγορούσε μέρα νύχτα μπροστά στο Θεό μας .
66012011	Αυτόν όμως τον νίκησαν οι αδερφοί μας με το αίμα του Αρνίου και με τη μαρτυρία , που έδωσαν για τον Ιησού , αδιαφορώντας για τη ζωή τους , φτάνοντας ως και στο θάνατο .
66012012	Γι ’ αυτό χαρείτε , ουρανοί κι όσοι τους κατοικείτε ! Αλίμονό σας , γη και θάλασσα , γιατί σ ’ εσάς ο διάβολος κατέβη έχοντας θυμό μεγάλο , ξέροντας πως λίγος καιρός του απομένει » .
66012013	Όταν είδε ο δράκοντας πως ρίχτηκε στη γη , άρχισε να καταδιώκει τη γυναίκα που γέννησε το αγόρι .
66012014	Στη γυναίκα όμως δόθηκαν οι δυο φτερούγες του μεγάλου αετού , για να πετάξει στην έρημο , στον τόπο της , και να ζήσει μακριά από την απειλή του όφεως τριάμισι χρόνια .
66012015	Έβγαλε τότε ο όφις από το στόμα του νερό ποτάμι πίσω από τη γυναίκα για να την παρασύρει το νερό .
66012016	Η γη όμως βοήθησε τη γυναίκα , άνοιξε η γη το στόμα της και κατάπιε το ποτάμι που έβγαλε ο δράκοντας απ ’ το στόμα του .
66012017	Θύμωσε τότε ο δράκοντας με τη γυναίκα , κι έφυγε για να πολεμήσει με τους υπόλοιπους απογόνους της , μ ’ εκείνους που τηρούν τις εντολές του Θεού και μαρτυρούν την πίστη τους στον Ιησού .
66013001	Στάθηκα τότε στην ακροθαλασσιά . Κι είδα να ανεβαίνει από τη θάλασσα ένα θηρίο με δέκα κέρατα κι εφτά κεφάλια . Στα κέρατά του είχε δέκα στέμματα και στα κεφάλια του τίτλους προσβλητικούς για το Θεό .
66013002	Το θηρίο που είδα έμοιαζε με λεοπάρδαλη , τα πόδια του ήταν σαν της αρκούδας και το στόμα του σαν στόμα λιονταριού . Κι ο δράκοντας του έδωσε τη δύναμή του , το θρόνο του και μεγάλη εξουσία .
66013003	Ένα από τα κεφάλια του έμοιαζε να ’ χει πληγωθεί θανάσιμα · η θανατηφόρα του όμως πληγή θεραπεύτηκε . Κι όλη η οικουμένη θαύμασε και ακολούθησε το θηρίο .
66013004	Προσκύνησαν το δράκοντα , γιατί έδωσε εξουσία στο θηρίο · και προσκύνησαν και το θηρίο κι έλεγαν : « Ποιος μπορεί να παραβγεί με το θηρίο και ποιος μπορεί να πολεμήσει εναντίον του ; »
66013005	Στο θηρίο δόθηκε στόμα να λέει λόγια υπεροπτικά και βλάσφημα , προσβλητικά για το Θεό , και του δόθηκε εξουσία να δράσει σαράντα δύο μήνες .
66013006	Άνοιξε το στόμα του κι άρχισε να προσβάλλει το Θεό , βλασφημώντας το όνομά του , την κατοικία του κι όσους κατοικούν στον ουρανό .
66013007	Του δόθηκε ακόμη η άδεια να πολεμήσει εναντίον του λαού του Θεού και να τον νικήσει . Του δόθηκε κι η εξουσία πάνω σε κάθε φυλή , λαό , γλώσσα και έθνος .
66013008	Θα το προσκυνήσουν όλοι οι κάτοικοι της γης , που το όνομά τους δε γράφτηκε στο βιβλίο της ζωής του σφαγμένου Αρνίου από τότε που δημιουργήθηκε ο κόσμος .
66013009	Όποιος έχει αυτιά ας ακούσει .
66013010	Όποιος αιχμαλωτίζει , θα αιχμαλωτιστεί · όποιος σκοτώνει με μαχαίρι , θα πεθάνει από μαχαίρι . Εδώ θα φανεί η υπομονή και η πίστη όσων ανήκουν στο λαό του Θεού .
66013011	Ύστερα είδα ένα άλλο θηρίο να βγαίνει από τη στεριά . Είχε δύο κέρατα που μοιάζαν με αρνιού , και η φωνή του έμοιαζε με φωνή δράκοντα .
66013012	Με εντολή του πρώτου θηρίου ασκούσε όλη την εξουσία κι έκανε όλη τη γη και τους κατοίκους της να προσκυνήσουν το πρώτο θηρίο , που η θανατηφόρα πληγή του είχε θεραπευτεί .
66013013	Έκανε μεγάλες τερατουργίες , ως και φωτιά να κατεβαίνει από τον ουρανό , μπροστά στα μάτια των ανθρώπων .
66013014	Παραπλανούσε τους κατοίκους της γης με τις τερατουργίες που του επιτράπηκε να κάνει με εντολή του θηρίου , προτρέποντάς τους να κατασκευάσουν ένα άγαλμα του θηρίου , που είχε δεχτεί την πληγή της μάχαιρας κι ωστόσο ζούσε .
66013015	Επίσης του επιτράπηκε να ζωντανέψει το άγαλμα του πρώτου θηρίου , ώστε να μιλήσει το άγαλμα και να κάνει να θανατωθούν όσοι δεν το προσκυνήσουν .
66013016	Το θηρίο υποχρεώνει όλους , μικρούς και μεγάλους , πλούσιους και φτωχούς , ελεύθερους και δούλους , να χαράξουν σημάδι πάνω στο δεξί τους χέρι ή στο μέτωπό τους .
66013017	Κανείς δε θα μπορεί να αγοράσει ή να πουλήσει , παρά μόνον αυτός που έχει χαραγμένο το όνομα του θηρίου ή τον αριθμό του ονόματός του .
66013018	Εδώ χρειάζεται η σοφία . Όποιος έχει μυαλό ας λογαριάσει τον αριθμό του θηρίου , που είναι αριθμός ανθρώπου · ο αριθμός του είναι χξς ’ ( εξακόσια εξήντα έξι ) .
66014001	Ύστερα κοίταξα και να ! Το Αρνίο στεκόταν πάνω στο όρος Σιών και μαζί του εκατόν σαράντα τέσσερις χιλιάδες άνθρωποι , που είχαν γραμμένο πάνω στα μέτωπά τους το όνομά του και το όνομα του Πατέρα του .
66014002	Κι άκουσα φωνή από τον ουρανό σαν τη βοή του καταρράχτη , σαν τον ήχο μεγάλης βροντής · η φωνή που άκουσα έμοιαζε ακόμη με μουσική που κάνουν οι κιθαριστές με τις κιθάρες τους .
66014003	Οι εκατόν σαράντα τέσσερις χιλιάδες τραγουδούσαν μπρος στο θρόνο και μπρος στα τέσσερα όντα και στους πρεσβυτυτέρους ένα καινούριο άσμα , που κανείς άλλος πάνω στη γη δεν μπορούσε να μάθει , εκτός από τους ίδιους που είχαν λυτρωθεί .
66014004	Είναι εκείνοι που δε μολύνθηκαν με γυναίκες , δηλαδή οι παρθένοι . Είναι εκείνοι που ακολουθούν το Αρνίο όπου κι αν πάει . Απ ’ όλη την ανθρωπότητα αυτοί έχουν λυτρωθεί ως πρώτη προσφορά στο Θεό και στο Αρνίο .
66014005	Δεν ακούστηκε από το στόμα τους κανένα ψέμα . Είναι αψεγάδιαστοι .
66014006	Είδα κι έναν άλλο άγγελο να πετάει μεσουρανίς . Είχε ένα αιώνιο , χαρμόσυνο άγγελμα να διαλαλήσει στους κατοίκους της γης , σε κάθε έθνος και φυλή , γλώσσα και λαό .
66014007	Έλεγε με δυνατή φωνή : « Φοβηθείτε τον Κύριο και δοξάστε τον , γιατί ήρθε η ώρα που θα κρίνει τον κόσμο . Προσκυνήστε αυτόν που δημιούργησε τον ουρανό , τη γη , τη θάλασσα και τις νεροπηγές ! »
66014008	Ύστερα ακολούθησε ένας άλλος , δεύτερος άγγελος , που έλεγε : « Έπεσε , έπεσε η Βαβυλώνα η μεγάλη · αυτή που πότισε όλα τα έθνη με το μεθυστικό κρασί της πορνείας της ! »
66014009	Μετά τους ακολούθησε ένας άλλος , τρίτος άγγελος , που έλεγε με δυνατή φωνή : « Όποιος προσκυνάει το θηρίο και το άγαλμά του και σημαδεύεται με το χάραγμα στο μέτωπό του ή στο χέρι του ,
66014010	θα πιει κι αυτός απ ’ το κρασί του θυμού του Θεού , που το ’ χουν βάλει ανόθευτο στο ποτήρι της οργής του . Και θα βασανιστεί με φωτιά και θειάφι μπροστά στους άγιους αγγέλους και στο Αρνίο .
66014011	Ο καπνός απ ’ τα βασανιστήριά τους θ ’ ανεβαίνει αιώνια , και δε θα βρίσκουν ανάπαυση μέρα και νύχτα όσοι προσκυνούν το θηρίο και το άγαλμά του κι όποιος έχει πάνω του χαραγμένο το όνομα του θηρίου .
66014012	Εδώ θα φανεί η υπομονή όσων ανήκουν στο λαό του Θεού , αυτών που τηρούν τις εντολές του Θεού και πιστεύουν στον Ιησού » .
66014013	Κι άκουσα μια φωνή από τον ουρανό που έλεγε « Γράψε : Μακάριοι οι νεκροί , όσοι στο εξής πεθαίνουν για χάρη του Κυρίου · όπως διαβεβαιώνει το Άγιο Πνεύμα , θ ’ αναπαυθούν από τους κόπους τους , και τα έργα τους θα τους ακολουθούν ως συνήγοροί τους » .
66014014	Κοίταξα τότε και είδα ένα άσπρο σύννεφο και πάνω στο σύννεφο καθόταν κάποιος που έμοιαζε με άνθρωπο . Είχε στο κεφάλι του χρυσό στεφάνι και στο χέρι του ένα δρεπάνι κοφτερό .
66014015	Βγήκε τότε από το ναό ένας άλλος άγγελος κράζοντας με δυνατή φωνή σ ’ εκείνον που καθόταν στο σύννεφο : « Ρίξε το δρεπάνι σου και θέρισε , γιατί τα σπαρτά ξεράθηκαν κι ήρθε η ώρα του θερισμού » .
66014016	Εκείνος που καθόταν στο σύννεφο έριξε το δρεπάνι του στη γη , και η γη θερίστηκε .
66014017	Τότε βγήκε από τον ουράνιο ναό κι άλλος άγγελος κρατώντας κι αυτός κοφτερό δρεπάνι .
66014018	Κι ένας άλλος άγγελος βγήκε από το θυσιαστήριο , αυτός που εξουσίαζε τη φωτιά , και φώναξε με δυνατή φωνή σ ’ αυτόν που κρατούσε το κοφτερό δρεπάνι : « Ρίξε το δρεπάνι σου , το κοφτερό και τρύγησε τα τσαμπιά από το αμπέλι της γης , γιατί τα σταφύλια του ωρίμασαν » .
66014019	Κι έριξε ο άγγελος το δρεπάνι του στη γη και τρύγησε το αμπέλι της γης , κι έβαλε τα σταφύλια στο μεγάλο πατητήρι του θυμού του Θεού .
66014020	Το πατητήρι πατήθηκε έξω από την πόλη κι έτρεξε απ ’ αυτό αίμα κι έφτασε ως τα χαλινάρια των αλόγων , σε χίλια εξακόσια στάδια μάκρος .
66015001	Τότε είδα ένα άλλο σημάδι στον ουρανό , μεγάλο και θαυμαστό : Εφτά αγγέλους που είχαν τις τελευταίες εφτά πληγές , γιατί μ ’ αυτές φτάνει στο τέλος του ο θυμός του Θεού .
66015002	Είδα κάτι σαν γυάλινη θάλασσα ανακατεμένη με φωτιά · είδα κι εκείνους που νίκησαν το θηρίο , το άγαλμά του και τον αριθμό του ονόματός του , να στέκονται πάνω στη γυάλινη θάλασσα . Κρατούσαν κιθάρες θεϊκές
66015003	και τραγουδούσαν το άσμα του Μωυσή , του δούλου του Θεού , και το άσμα του Αρνίου , λέγοντας : « Μεγάλα και θαυμαστά τα έργα σου , Κύριε , παντοκράτορα Θεέ ! Δίκαιες κι αληθινές οι ενέργειές σου , βασιλιά των εθνών !
66015004	Ποιος δε θα φοβηθεί , Κύριε , και ποιος δεν θα δοξάσει το όνομά σου ; Εσύ μονάχα είσαι άγιος κι όλα τα έθνη θα έρθουν και θα σε προσκυνήσουν , γιατί φανερώθηκαν οι βουλές σου » .
66015005	Ύστερα απ ’ αυτά είδα ν ’ ανοίγει ο ουράνιος ναός της σκηνής του Μαρτυρίου
66015006	και να βγαίνουν από τον ουρανό οι εφτά άγγελοι που κρατούσαν τις εφτά πληγές , ντυμένοι καθάρια , λαμπερά λινά φορέματα , και ζωσμένοι χρυσά ζωνάρια γύρω από τα στήθη τους .
66015007	Τότε ένα από τα τέσσερα όντα έδωσε στους εφτά αγγέλους εφτά χρυσές φιάλες γεμάτες με το θυμό του Θεού που ζει αιώνια .
66015008	Ο ναός γέμισε καπνό από το μεγαλείο και τη δύναμη του Θεού · και κανένας δεν μπορούσε να μπει στο ναό ώσπου να συμπληρωθούν και οι εφτά πληγές των εφτά αγγέλων .
66016001	Μετά άκουσα μια δυνατή φωνή από το ναό να λέει στους εφτά αγγέλους : « Πηγαίνετε κι αδειάστε στη γη τις εφτά φιάλες της οργής του Θεού » .
66016002	Έφυγε ο πρώτος κι άδειασε τη φιάλη του στη γη . Και παρουσιάστηκε μια επώδυνη και κακοήθης πληγή σ ’ όσους ανθρώπους είχαν το σημάδι του θηρίου και προσκυνούσαν το άγαλμά του .
66016003	Ο δεύτερος άγγελος άδειασε τη φιάλη του στη θάλασσα . Το νερό έγινε σαν το αίμα νεκρού , και κάθε ζωντανή ύπαρξη στη θάλασσα πέθανε .
66016004	Ο τρίτος άδειασε τη φιάλη του στα ποτάμια και στις νεροπηγές , και το νερό έγινε αίμα .
66016005	Κι άκουσα τον άγγελο που εξουσιάζει τα νερά να λέει : « Δίκαιος είσαι , άγιε , εσύ που αληθινά υπάρχεις και υπήρχες , κι αυτό το έδειξες μ ’ αυτήν την κρίση σου .
66016006	Αίμα αγίων και προφητών έχυσαν · κι αίμα τους έδωσες να πιουν · το άξιζαν » . « Ναι , Κύριε , παντοκράτορα Θεέ · οι αποφάσεις σου είναι σωστές και δίκαιες » .
66016007	 Κι από το θυσιαστήριο άκουσα μια φωνή να λέει : « Ναι , Κύριε , παντοκράτορα Θεέ · οι αποφάσεις σου είναι σωστές και δίκαιες » .
66016008	Ο τέταρτος άγγελος άδειασε τη φιάλη του πάνω στον ήλιο · δόθηκε τότε στον ήλιο η άδεια να κατακάψει τους ανθρώπους .
66016009	Κι οι άνθρωποι κατακάηκαν · αντί όμως να μετανοήσουν και να δοξάσουν το Θεό , βλαστήμησαν το όνομα του Θεού , εκείνον που είχε εξουσία πάνω σ ’ αυτές τις πληγές .
66016010	Ο πέμπτος άδειασε τη φιάλη του στο θρόνο του θηρίου . Σκοτάδι τότε απλώθηκε πάνω στο βασίλειό του , κι οι άνθρωποι δάγκωναν τη γλώσσα τους από τον πόνο .
66016011	Οι συμφορές , όμως , και οι πληγές τούς έκαναν να βλαστημήσουν το Θεό , που εξουσιάζει τον ουρανό , αντί να μετανοήσουν για τα έργα τους .
66016012	Ο έκτος άδειασε τη φιάλη του στον ποταμό το μεγάλο , τον Ευφράτη . Το ποτάμι ξεράθηκε , κι έτσι ετοιμάστηκε ο δρόμος για την επίθεση των βασιλιάδων της Ανατολής .
66016013	Είδα τότε να βγαίνουν από το στόμα του δράκοντα κι από το στόμα του θηρίου κι από το στόμα του ψευδοπροφήτη τρία πονηρά πνεύματα , που έμοιαζαν με βατράχια .
66016014	Είναι τα δαιμονικά πνεύματα που κάνουν τερατουργίες και στέλνονται στους βασιλιάδες όλης της οικουμένης να τους συνάξουν για τον πόλεμο , που θα γίνει τη μεγάλη εκείνη ημέρα του παντοκράτορα Θεού .
66016015	« Ακούστε ! Έρχομαι ξαφνικά σαν κλέφτης · μακάριος είναι εκείνος που μένει ξάγρυπνος και φυλάει τα ρούχα του , για να μη βρεθεί να περπατάει γυμνός , να τον βλέπουν οι άλλοι και να ντρέπεται » .
66016016	Τα πνεύματα μάζεψαν τους βασιλιάδες σ ’ έναν τόπο που λέγεται στα εβραϊκά Αρμαγεδών .
66016017	Ο έβδομος άγγελος άδειασε τη φιάλη του στον αέρα , κι από το θρόνο μέσα στο ναό του ουρανού βγήκε μια δυνατή φωνή που έλεγε : « Έγινε » .
66016018	Ξέσπασαν τότε αστραπές , φωνές και βροντές , κι έγινε μεγάλος σεισμός , τέτοιος που δεν είχε γίνει από τότε που δημιουργήθηκε ο άνθρωπος πάνω στη γη · τόσο μεγάλος ήταν ο σεισμός .
66016019	Κι έγινε η πόλη η μεγάλη τρία κομμάτια , και οι πόλεις όλων των εθνών καταστράφηκαν . Ο Θεός θυμήθηκε τη μεγάλη Βαβυλώνα και της έδωσε να πιει κρασί απ ’ το ποτήρι του θυμού και της οργής του .
66016020	Όλα τα νησιά εξαφανίστηκαν και τα βουνά χάθηκαν .
66016021	Πάνω στους ανθρώπους έπεσε από τον ουρανό τεράστιο χαλάζι , βαρύ σαν κοτρόνα . Και βλαστήμησαν οι άνθρωποι το Θεό για τη συμφορά που προκάλεσε το χαλάζι , γιατί η συμφορά αυτή ήταν πάρα πολύ μεγάλη .
66017001	Ήρθε τότε ένας από τους εφτά αγγέλους που κρατούσαν τις εφτά φιάλες και μου είπε : « Έλα να σου δείξω πώς πρέπει να τιμωρηθεί η μεγάλη πόρνη , που κάθεται πλάι σε πολλά νερά .
66017002	Οι βασιλιάδες της γης αμάρτησαν μαζί της , κι οι κάτοικοι της γης μέθυσαν απ ’ το κρασί της πορνείας της » .
66017003	Ο άγγελος τότε με πήγε με τη δύναμη του Πνεύματος στην έρημο · εκεί είδα μια γυναίκα να κάθεται πάνω σ ’ ένα κόκκινο θηρίο · το θηρίο είχε εφτά κεφάλια και δέκα κέρατα , και παντού ήταν γεμάτο αυτοκρατορικούς τίτλους , προσβλητικούς για το Θεό .
66017004	Η γυναίκα ήταν ντυμένη στην πορφύρα και στο κόκκινο , ολόχρυσο από το μάλαμα , και στολισμένη πολύτιμα πετράδια και μαργαριτάρια · στο χέρι της κρατούσε ένα χρυσό ποτήρι γεμάτο με τα βδελύγματα και τις ακαθαρσίες της πορνείας της γης .
66017005	Πάνω στο μέτωπό της ήταν γραμμένο ένα μυστηριώδες όνομα : « Βαβυλώνα η μεγάλη , η μάνα των πορνών και των βδελυγμάτων της γης » .
66017006	Και είδα τη γυναίκα να μεθάει με το αίμα του λαού του Θεού , με το αίμα εκείνων που μαρτύρησαν για τον Ιησού . Όταν την είδα , έμεινα κατάπληκτος .
66017007	Ο άγγελος όμως μου είπε : « Γιατί απορείς ; Εγώ θα σου εξηγήσω το μυστήριο της γυναίκας και του θηρίου που τη βαστάζει και που έχει εφτά κεφάλια και δέκα κέρατα .
66017008	Το θηρίο που είδες υπήρχε , μα τώρα δεν υπάρχει · θ ’ ανεβεί από την άβυσσο και στον εξολοθρεμό θα πάει . Και θ ’ απορήσουν οι κάτοικοι της γης , αυτοί που τ ’ όνομά τους δε γράφτηκε στο βιβλίο της ζωής , από τότε που δημιουργήθηκε ο κόσμος · γιατί θα βλέπουν το θηρίο που υπήρχε και τώρα δεν υπάρχει , μα που θα ξανάρθει .
66017009	Εδώ χρειάζεται σοφό μυαλό . Τα εφτά κεφάλια συμβολίζουν τους εφτά λόφους που πάνω τους κάθεται η γυναίκα , κι ακόμη , τους εφτά αυτοκράτορες .
66017010	Οι πέντε έπεσαν , ο ένας υπάρχει , ο άλλος δεν ήρθε ακόμη · κι όταν έρθει , λίγον καιρό θα παραμείνει .
66017011	Όσο για το θηρίο που υπήρχε , μα τώρα δεν υπάρχει , είναι ο όγδοος αυτοκράτορας · αλλά είναι κι ένας από τους εφτά και πηγαίνει στον εξολοθρεμό .
66017012	Τα δέκα κέρατα που είδες είναι δέκα βασιλιάδες που δεν πήραν ακόμη την εξουσία να βασιλεύουν , μα θα την πάρουν για μία ώρα μαζί με το θηρίο .
66017013	Αυτοί συμφωνούν σε ένα πράγμα : Να παραδώσουν τη δύναμη και την εξουσία τους στο θηρίο .
66017014	Αυτοί θα πολεμήσουν το Αρνίο , το Αρνίο όμως — μαζί μ ’ αυτούς που διάλεξε , τους εκλεκτούς και πιστούς — θα τους νικήσει , γιατί είναι Κύριος των κυρίων και Βασιλιάς των βασιλιάδων » .
66017015	Τότε ο άγγελος μου λέει : « Τα νερά που είδες , πλάι στα οποία κάθεται η πόρνη , συμβολίζουν τους λαούς και τους όχλους , τα έθνη και τις γλώσσες .
66017016	Τα δέκα κέρατα που είδες και το θηρίο θα μισήσουν την πόρνη . Θα την ερημώσουν και θα τη γυμνώσουν · θα φάνε τις σάρκες της και θα την εξαφανίσουν με πυρκαγιά .
66017017	Γιατί ο Θεός έβαλε μέσα τους την επιθυμία να εκπληρώσουν το σχέδιό του : Να παραδώσουν ομόφωνα τα βασίλειά τους στο θηρίο , ώσπου να εκπληρωθούν τα λόγια του Θεού .
66017018	Τέλος , η γυναίκα που είδες συμβολίζει την πόλη τη μεγάλη που κυριαρχεί πάνω σ ’ όλους τους βασιλιάδες της γης » .
66018001	Ύστερα απ ’ αυτά , είδα έναν άλλο άγγελο να κατεβαίνει από τον ουρανό · είχε μεγάλη εξουσία , κι η γη φωτίστηκε από τη λαμπρότητά του .
66018002	Αυτός έκραξε με δυνατή φωνή : « Έπεσε , έπεσε η Βαβυλώνα η μεγάλη ! Έγινε κατοικία δαιμονίων , καταφύγιο για κάθε πνεύμα ακάθαρτο , για κάθε όρνιο ακάθαρτο και για κάθε θεριό ακάθαρτο και μισητό .
66018003	Από το μεθυστικό κρασί της πορνείας της έχουν πιει όλα τα έθνη . Οι βασιλιάδες της γης πόρνεψαν μαζί της , κι οι έμποροι όλου του κόσμου πλούτισαν απ ’ τη χλιδή της ακολασίας της » .
66018004	Άκουσα κι άλλη φωνή από τον ουρανό να λέει : « Λαέ μου , μακριά απ ’ αυτήν ! Μην παίρνετε μέρος στις αμαρτίες της , για να μη συμμετάσχετε στις συμφορές της .
66018005	Οι αμαρτίες της στοιβάχτηκαν ως τον ουρανό , κι ο Θεός δεν ξεχνάει τις ανομίες της .
66018006	Φερθείτε της όπως κι αυτή σας φέρθηκε · ξεπληρώστε της στο διπλάσιο ό , τι έκανε . Με το ποτήρι που κέρασε διπλοκεράστε την .
66018007	Όση ήταν η λαμπρότητα και η ακολασία της , τόσα βάσανα και τόσο πένθος δώστε της . Γιατί μέσα της κομπάζει : « εγώ κάθομαι εδώ θρονιασμένη σαν βασίλισσα · χήρα δεν είμαι και πένθος δε θα με βρει » .
66018008	Γι ’ αυτό σε μία μέρα θα τη βρουν οι συμφορές της , ο θάνατος , το πένθος και η πείνα · και πυρκαγιά θα την καταστρέψει . Γιατί είναι ισχυρός ο Κύριος ο Θεός που την καταδίκασε » .
66018009	Οι βασιλιάδες της γης που πόρνεψαν κι ασέλγησαν μαζί της , όταν δουν τον καπνό από τις πυρκαγιές της , θα κλάψουν και θα θρηνήσουν γι ’ αυτήν .
66018010	Φοβισμένοι για τα βάσανά της θα στέκονται μακριά και θα λένε : « Αλί και τρισαλί , Βαβυλώνα , πόλη μεγάλη και δυνατή ! Σε μία ώρα μέσα ήρθε η τιμωρία σου » .
66018011	Οι έμποροι της γης θα κλάψουν και θα πενθήσουν γι ’ αυτήν , γιατί κανένας πια δε θ ’ αγοράζει το εμπόρευμά τους ·
66018012	εμπόρευμα χρυσάφι κι ασήμι , πολύτιμα λιθάρια και μαργαριτάρια · λινά ακριβά και πορφυρά , μεταξωτά και κόκκινα · κάθε λογής αρώματα και κάθε είδος φιλντισένιο · κάθε λογής ξύλο πολύτιμο και χάλκινο , σιδερικό και μάρμαρο ·
66018013	κανέλα κι αλοιφές , θυμιάματα , μύρο και λιβάνι , κρασί και λάδι , σιμιγδάλι και στάρι , ζώα και πρόβατα , άλογα κι αμάξια , κορμιά για πούλημα , ακόμη και ανθρώπινες ζωές .
66018014	Και θα λένε : « Ο ώριμος καρπός που λαχτάρησε η ψυχή σου , έφυγε μακριά σου , κι όλα τα πλούτη και οι λαμπρότητες χαθήκανε για σένα , κι ούτε που θα ξαναβρεθούνε πια » .
66018015	Όσοι εμπορεύτηκαν μ ’ αυτά και πλούτισαν σ ’ αυτή την πόλη , θα στέκονται μακριά από το φόβο τους για τα βάσανά της , θα κλαίνε και θα πενθούν .
66018016	« Αλί και τρισαλί στην πόλη τη μεγάλη » , θα λένε . « Ήταν ντυμένη τ ’ ακριβά λινά και την πορφύρα και τα κόκκινα ! Ήτανε στολισμένη με χρυσάφι και με πολύτιμα πετράδια και μαργαριτάρια . Σε μία ώρα μέσα εξαφανίστηκε τόσος πλούτος ! »
66018017	Κι όλοι οι καπετάνιοι κι όσοι ταξίδευαν στη θάλασσα , οι ναύτες , όλοι όσοι δουλεύανε στη θάλασσα στάθηκαν από μακριά ,
66018018	και φώναζαν βλέποντας τον καπνό της πυρκαγιάς της : « Υπήρξε ποτέ πόλη σαν αυτήν την πόλη , τη μεγάλη ; »
66018019	Κλαίγανε και πενθούσαν ρίχνοντας στάχτη στο κεφάλι τους · κι έλεγαν : « Αλί και τρισαλί στην πόλη τη μεγάλη ! Από τον πλούτο της πλούτισαν όσοι είχαν καράβια στη θάλασσα . Όλα χαθήκαν σε μία ώρα μέσα » .
66018020	Χαρείτε για το κατάντημά της , ουρανέ , λαέ του Θεού , απόστολοι και προφήτες ! Ο Θεός έκρινε το δίκιο σας και την τιμώρησε .
66018021	Τότε ένας άγγελος δυνατός σήκωσε κι έριξε στη θάλασσα ένα λιθάρι μεγάλο σαν μυλόπετρα και είπε : « Με τέτοια ορμή θα καταστραφείς , Βαβυλώνα , η πόλη η μεγάλη , και θα χαθείς για πάντα .
66018022	Δε θα ξανακούσεις πια τον ήχο των κιθαριστών και των μουσικών , αυτών που παίζουν αυλό και σάλπιγγα . Δε θα ξαναβρείς πια τους διάφορους τεχνίτες και δε θα ξανακούσεις τον ήχο της μυλόπετρας .
66018023	Δε θα ξαναδείς πια το φως του λυχναριού , και τη φωνή του γαμπρού και της νύφης δε θα την ξανακούσεις . Γιατί οι έμποροί σου ήταν οι δυνάστες της γης · γιατί με τα μάγια σου πλάνεψες όλα τα έθνη .
66018024	Γιατί σ ’ εσένα βρέθηκε χυμένο το αίμα των προφητών και του λαού του Θεού , κι όλων όσοι σφαγιάστηκαν πάνω στη γη » .
66019001	Ύστερα απ ’ αυτά άκουσα στον ουρανό κάτι σαν δυνατή φωνή , που έβγαινε από το μεγάλο πλήθος κι έλεγε : « Αλληλούια ! Η σωτηρία και η δόξα και η δύναμη ανήκουν στο Θεό μας .
66019002	Αληθινές και δίκαιες είναι οι κρίσεις του , γιατί τιμώρησε την πόρνη τη μεγάλη , που διέφθειρε τη γη με την πορνεία της . Και την τιμώρησε ο Θεός , επειδή σκότωσε τους δούλους του » .
66019003	Και για δεύτερη φορά είπαν : « Αλληλούια ! Ο καπνός από την πυρκαγιά της θα βγαίνει αιώνια » . « Αμήν , αλληλούια ! »
66019004	 Τότε οι είκοσι τέσσερις πρεσβυτύτεροι και τα τέσσερα όντα έπεσαν και προσκύνησαν το Θεό που κάθεται στο θρόνο και έλεγαν : « Αμήν , αλληλούια ! »
66019005	Τότε ακούστηκε μια φωνή από το θρόνο , που έλεγε : « Υμνήστε το Θεό μας όλοι οι δούλοι του κι όσοι τον σέβεστε , μικροί κι μεγάλοι » .
66019006	Κι άκουσα κάτι σαν φωνή από μεγάλο πλήθος , σαν βοή καταρράχτη , σαν κρότο από δυνατές βροντές να λέει : « Αλληλούια ! Ο Κύριός μας , ο παντοκράτορας Θεός είναι πια κυρίαρχος του κόσμου !
66019007	Ας χαρούμε , ας αναγαλλιάσουμε κι ας τον δοξάσουμε , γιατί έφτασε η ώρα για το γάμο του Αρνίου , κι η νύφη στολίστηκε ·
66019008	της δόθηκε για να ντυθεί λινό καθάριο και λαμπερό » .
66019009	Ο άγγελος μου λέει : « Γράψε : Μακάριοι όσοι είναι καλεσμένοι στο γαμήλιο τραπέζι του Αρνίου » . Και πρόσθεσε : « Τούτα τα λόγια είναι από το Θεό και είν ’ αληθινά » .
66019010	Εγώ τότε έπεσα μπροστά στα πόδια του για να τον προσκυνήσω , εκείνος όμως μου είπε : « Μην το κάνεις αυτό · κι εγώ είμαι δούλος σαν εσένα και τους αδερφούς σου , που μαρτυρούν την πίστη τους στον Ιησού . Το Θεό να προσκυνήσεις » . Γιατί αυτό που δίνει έμπνευση στους προφήτες είναι ότι μαρτυρούν την πίστη τους στον Ιησού .
66019011	Τότε είδα τον ουρανό ανοιχτό , κι ένα άσπρο άλογο εκεί · ο καβαλάρης του έχει το όνομα « Πιστός και Αληθινός » , και κρίνει και πολεμάει με δικαιοσύνη .
66019012	Τα μάτια του ήταν σαν πύρινη φλόγα και στο κεφάλι του είχε στέμματα πολλά κι ονόματα γραμμένα , κι ένα όνομα γραμμένο , που κανένας δεν το ξέρει παρά μονάχα αυτός .
66019013	Ήταν ντυμένος στολή βαμμένη στο αίμα και τ ’ όνομά του είναι « Ο Λόγος του Θεού » .
66019014	Τον ακολουθούσαν τα ουράνια στρατεύματα καβάλα σ ’ άσπρα άλογα , και ντυμένοι καθάριο άσπρο λινό .
66019015	Ένα δίκοπο κοφτερό σπαθί έβγαινε απ ’ το στόμα του , για να πατάξει μ ’ αυτό τα έθνη . Αυτός θα τους κυβερνήσει με σιδερένιο ραβδί . Κι αυτός θα πατήσει το πατητήρι θυμωμένος , για να τρέξει σαν κρασί η οργή του Θεού του παντοκράτορα .
66019016	Πάνω στη στολή και στο μηρό του ήταν γραμμένο το όνομα : « Βασιλιάς των βασιλιάδων και Κύριος των κυρίων » .
66019017	Κι είδα να στέκεται στον ήλιο ένας άγγελος , που έκραξε με δυνατή φωνή σ ’ όλα τα όρνια τα πετούμενα μεσουρανίς : « Εμπρός , μαζευτείτε στο μεγάλο δείπνο του Θεού ,
66019018	για να φάτε σάρκες βασιλιάδων και σάρκες στρατηγών , σάρκες δυναστών και σάρκες αλόγων με τους καβαλάρηδές τους , τις σάρκες όλων , ελευθέρων και δούλων , μικρών και μεγάλων » .
66019019	Είδα τότε το θηρίο και τους βασιλιάδες της γης και τα στρατεύματά τους να έχουν μαζευτεί για πόλεμο ενάντια στον καβαλάρη του αλόγου και στο στράτευμά του .
66019020	Και πιάστηκε το θηρίο και ο ψευδοπροφήτης , που ήταν μαζί του και που με εντολή του έκανε τις τερατουργίες — μ ’ αυτές είχε πλανέψει εκείνους που δέχτηκαν το χάραγμα του θηρίου κι εκείνους που προσκύνησαν το άγαλμά του . Και τους δυο τούς έριξαν ζωντανούς στη λίμνη της φωτιάς , που έκαιγε με θειάφι .
66019021	Οι υπόλοιποι θανατώθηκαν με το σπαθί που έβγαινε απ ’ το στόμα του καβαλάρη του αλόγου . Κι όλα τα όρνια χόρτασαν από τις σάρκες τους .
66020001	Είδα τότε έναν άγγελο να κατεβαίνει από τον ουρανό κρατώντας στο χέρι του το κλειδί της αβύσσου και μια μεγάλη αλυσίδα .
66020002	Κι αιχμαλώτισε το δράκοντα , τον όφι τον αρχαίο που είναι ο διάβολος κι ο σατανάς , που παραπλανάει την οικουμένη , και τον έδεσε για χίλια χρόνια .
66020003	Τον έριξε στην άβυσσο , την οποία έκλεισε και τη σφράγισε από πάνω του , για να μην μπορέσει άλλο να πλανέψει τα έθνη , ώσπου να συμπληρωθούν τα χίλια χρόνια . Ύστερα απ ’ αυτά πρέπει να λυθεί πάλι για λίγον καιρό .
66020004	Ύστερα είδα να κάθονται σε θρόνους αυτοί στους οποίους δόθηκε η εξουσία να κρίνουν : ήταν οι ψυχές αυτών που αποκεφαλίστηκαν για τη μαρτυρία που έδωσαν για τον Ιησού και για το λόγο του Θεού · αυτοί δεν προσκύνησαν το θηρίο ούτε το άγαλμά του , κι ούτε δέχτηκαν το χάραγμά του στο μέτωπο και στο χέρι τους . Ξαναγύρισαν στη ζωή και βασίλεψαν μαζί με το Χριστό χίλια χρόνια .
66020005	Οι υπόλοιποι από τους νεκρούς δεν ξαναγύρισαν στη ζωή , ώσπου να συμπληρωθούν τα χίλια χρόνια . Αυτή είναι η πρώτη ανάσταση .
66020006	Μακάριοι και άγιοι αυτοί που θα πάρουν μέρος στην πρώτη ανάσταση · σ ’ αυτούς ο δεύτερος θάνατος δεν έχει καμιά εξουσία . Αυτοί θ ’ αποτελέσουν το ιερατείο του Θεού και του Χριστού και θα βασιλέψουν μαζί του χίλια χρόνια .
66020007	Όταν τελειώσουν τα χίλια χρόνια , θα λυθεί ο σατανάς από τη φυλακή του
66020008	και θα βγει έξω να πλανέψει τον Γωγ και τον Μαγώγ , τα έθνη που είναι διασκορπισμένα στις τέσσερις γωνιές της γης . Θα τους συνάξει όλους για πόλεμο και θα ’ ναι αμέτρητοι σαν την άμμο της θάλασσας .
66020009	Τους είδα να σκορπίζονται σ ’ όλο το πλάτος της γης και να περικυκλώνουν το στρατόπεδο του Θεού και την πόλη την αγαπημένη . Κατέβηκε όμως φωτιά από τον ουρανό και τους έκανε στάχτη .
66020010	Κι ο διάβολος που τους παραπλανούσε ρίχτηκε στη λίμνη που ήταν από φωτιά και θειάφι , κι όπου βρισκόταν το θηρίο κι ο ψευδοπροφήτης . Εκεί θα βασανίζονται μέρα και νύχτα για πάντα .
66020011	Κι είδα ένα λευκό θρόνο κι εκείνον που καθόταν σ ’ αυτόν . Η γη κι ο ουρανός έφυγαν από μπροστά του κι εξαφανίστηκαν .
66020012	Και είδα τους νεκρούς , μεγάλους και μικρούς , να στέκονται μπροστά στο θρόνο . Ανοίχτηκαν βιβλία , κι ύστερα ανοίχτηκε ένα άλλο βιβλίο , το βιβλίο της ζωής . Και κρίθηκαν οι νεκροί ανάλογα με τα έργα τους , που ήταν γραμμένα στα βιβλία .
66020013	Η θάλασσα παρέδωσε τους νεκρούς της , και ο θάνατος και ο Άδης παρέδωσαν τους νεκρούς που φύλαγαν . Κι ο καθένας κρίθηκε κατά τα έργα του .
66020014	Τότε ο θάνατος και ο Άδης ρίχτηκαν στη λίμνη της φωτιάς . Αυτός είναι ο δεύτερος θάνατος , η λίμνη της φωτιάς ·
66020015	κι όποιος δε βρέθηκε γραμμένος στο βιβλίο της ζωής ρίχτηκε κι αυτός στη λίμνη της φωτιάς .
66021001	Τότε είδα έναν καινούριο ουρανό και μια καινούρια γη . Ο πρώτος ουρανός κι η πρώτη γη είχαν εξαφανιστεί κι η θάλασσα δεν υπήρχε πια .
66021002	Κι είδα την άγια πόλη , τη νέα Ιερουσαλήμ , να κατεβαίνει από τον ουρανό , από το Θεό , έτοιμη σαν τη νύφη που στολισμένη περιμένει τον άντρα της .
66021003	Άκουσα και μια δυνατή φωνή απ ’ τον ουρανό να λέει : « Τώρα πια η κατοικία του Θεού είναι μαζί με τους ανθρώπους . Θα κατοικήσει μαζί τους , κι αυτοί θ ’ αποτελούν το λαό του . Ο ίδιος ο Θεός θα είναι μαζί τους .
66021004	Θα διώξει κάθε δάκρυ από τα μάτια τους , κι ο θάνατος δε θα υπάρχει πια · ούτε πένθος ούτε κλάμα ούτε πόνος θα υπάρχει πια , γιατί τα παλιά πέρασαν » .
66021005	Και αυτός που καθόταν στο θρόνο είπε : « Να , όλα τα κάνω καινούρια » . Και μου λέει : « Γράψε , γιατί τα λόγια μου είναι αληθινά κι αξίζει κανείς να τα εμπιστευθεί » .
66021006	Και πρόσθεσε : « Εκπληρώθηκαν όλα · εγώ είμαι το Άλφα και το Ωμέγα , η αρχή και το τέλος · εγώ σ ’ όποιον διψάει θα δώσω δωρεάν να πιει από το νερό που δίνει ζωή .
66021007	Αυτά θα τα κληρονομήσει ο νικητής · κι εγώ θα είμαι Θεός του , κι αυτός παιδί μου .
66021008	Οι δειλοί όμως , οι άπιστοι , οι βδελυροί , οι φονιάδες , οι πόρνοι , οι μάγοι , οι ειδωλολάτρες κι όσοι αντιστρατεύονται την αλήθεια , θα ’ χουν το μερίδιό τους στη λίμνη που καίγεται με φωτιά και θειάφι . Αυτός είναι ο δεύτερος θάνατος » .
66021009	Τότε ήρθε ένας απ ’ τους εφτά αγγέλους που κρατούσαν τις εφτά φιάλες , που ήταν γεμάτες με τις εφτά πληγές τις τελευταίες , και μου είπε : « Έλα να σου δείξω τη νύφη , τη γυναίκα του Αρνίου » .
66021010	Και μ ’ έφερε , καθώς ήμουν σε έκσταση , σ ’ ένα μεγάλο και ψηλό βουνό και μου έδειξε την άγια πόλη , την Ιερουσαλήμ , να κατεβαίνει από τον ουρανό , από το Θεό .
66021011	Είχε τη λαμπρότητα του Θεού , κι η λάμψη της ήταν όμοια με πολύτιμο πετράδι , σαν τον ίασπι που κρυσταλλολάμπει .
66021012	Είχε μεγάλο και ψηλό τείχος με δώδεκα πύλες , και στις πύλες της δώδεκα αγγέλους · πάνω στις πύλες ήταν γραμμένα ονόματα , τα ονόματα των δώδεκα φυλών του Ισραήλ :
66021013	Τρεις πύλες στην ανατολή , τρεις στο βορρά , τρεις στο νότο και τρεις στη δύση .
66021014	Και το τείχος της πολιτείας είχε δώδεκα θεμέλια και πάνω τους δώδεκα ονόματα , των δώδεκα αποστόλων του Αρνίου .
66021015	Αυτός που μου μιλούσε είχε για μέτρο ένα χρυσό καλάμι , για να μετρήσει την πολιτεία , τις πύλες της και το τείχος της .
66021016	Όταν μέτρησε την πολιτεία με το καλάμι , αυτή ήταν δώδεκα χιλιάδες στάδια . Ήταν τετράγωνη · το μήκος της ήταν όσο και το πλάτος της . Το μήκος , το πλάτος και το ύψος της ήταν τελείως ίσα .
66021017	Μέτρησε επίσης το τείχος της , εκατόν σαράντα τέσσερις πήχες , σύμφωνα με τα ανθρώπινα μέτρα που χρησιμοποιούσε ο άγγελος .
66021018	Το τείχος ήταν κατασκευασμένο από ίασπι , κι η μαλαματένια πολιτεία έλαμπε σαν καθαρό γυαλί .
66021019	Τα θεμέλια του τείχους της πολιτείας ήταν στολισμένα με κάθε λογής πολύτιμο πετράδι . Ο πρώτος θεμέλιος λίθος ίασπις , ο δεύτερος ζαφείρι , ο τρίτος χαλκηδόνιο , ο τέταρτος σμαράγδι ,
66021020	ο πέμπτος όνυχας , ο έκτος σάρδιο , ο έβδομος χρυσόλιθος , ο όγδοος βήρυλλος , ο ένατος τοπάζι , ο δέκατος χρυσόπρασος , ο ενδέκατος υάκινθος , ο δωδέκατος αμέθυστος .
66021021	Οι δώδεκα πύλες ήταν δώδεκα μαργαριτάρια , κάθε πύλη καμωμένη από ένα μαργαριτάρι . Και η πλατεία της πολιτείας ατόφιο χρυσάφι σαν καθαρό γυαλί .
66021022	Ναό δεν είδα σ ’ αυτή την πολιτεία , γιατί ναός της είναι ο Κύριος , ο παντοκράτορας Θεός , και το Αρνίο .
66021023	Η πολιτεία δεν έχει ανάγκη από ήλιο ούτε από σελήνη για να τη φωτίζουν , γιατί τη φωτίζει η λαμπρότητα του Θεού , και λυχνάρι της είναι το Αρνίο .
66021024	Τα έθνη θα περπατούν με το φως της , κι οι βασιλιάδες της γης θα της φέρνουν τα μεγαλεία και τον πλούτο τους .
66021025	Οι πύλες της ποτέ δεν θα κλείνουν την ημέρα , αφού εκεί δεν θα υπάρχει νύχτα .
66021026	Θα της φέρνουν τα μεγαλεία και τον πλούτο των εθνών .
66021027	Δε θα μπει όμως σ ’ αυτήν τίποτα μολυσμένο , μήτε όσοι κάνουν βδελυρά και ψεύτικα πράγματα , παρά μονάχα όσοι είναι γραμμένοι στο βιβλίο της ζωής του Αρνίου .
66022001	Ύστερα ο άγγελος μου έδειξε το ποτάμι με το ζωογόνο νερό , λαμπερό σαν κρύσταλλο , να αναβλύζει από το θρόνο του Θεού και του Αρνίου .
66022002	Στη μέση της πλατείας , από ’ δω κι από ’ κει από το ποτάμι , ήταν το δέντρο της ζωής , που καρποφορεί δώδεκα φορές , μία κάθε μήνα , και που τα φύλλα του χρησιμεύουν για τη θεραπεία των εθνών .
66022003	Καμιά αφορμή για κατάρα δε θα υπάρχει πια εκεί . Ο θρόνος του Θεού και του Αρνίου θα βρίσκονται σ ’ αυτήν , κι οι δούλοι του θα τον λατρεύουν .
66022004	Θα τον βλέπουν κατά πρόσωπο και θα ’ χουν το όνομά του στα μέτωπά τους .
66022005	Νύχτα δε θα υπάρχει πια , και δε θα χρειάζεται το φως του λυχναριού ή του ήλιου , γιατί ο Κύριος ο Θεός θα φέγγει πάνω τους , και θα βασιλεύουν αιώνια .
66022006	Ύστερα μου λέει ο άγγελος : « Τα λόγια αυτά είναι αληθινά κι άξια εμπιστοσύνης . Ο Κύριος ο Θεός , που με το Πνεύμα του μίλησαν οι προφήτες , έστειλε τον άγγελό του να δείξει στους δούλους του όσα είναι να γίνουν πολύ σύντομα » .
66022007	« Ακούστε ! Έρχομαι σύντομα » , λέει ο Ιησούς . « Μακάριος είναι όποιος τηρεί τα προφητικά λόγια αυτού του βιβλίου » .
66022008	Εγώ ο Ιωάννης τα άκουσα και τα είδα αυτά . Κι όταν τ ’ άκουσα και τα είδα , έπεσα να προσκυνήσω μπροστά στα πόδια του αγγέλου που μου τα φανέρωσε .
66022009	Εκείνος όμως μου είπε : « Μην το κάνεις αυτό ! Δούλος είμαι κι εγώ σαν εσένα και τους αδερφούς σου τους προφήτες , κι εκείνους που τηρούν τα λόγια αυτού του βιβλίου . Το Θεό να προσκυνήσεις » .
66022010	Και συνέχισε : « Μην κρατήσεις τα προφητικά λόγια αυτού του βιβλίου μυστικά , γιατί ο καιρός που θα εκπληρωθούν είναι κοντά .
66022011	Ο άδικος ας συνεχίσει να αδικεί · ο ακάθαρτος ας συνεχίσει τα βδελυρά έργα του . Ας συνεχίσει κι ο δίκαιος να κάνει το δίκαιο , κι ο άγιος την αγιοσύνη του .
66022012	« Να , έρχομαι σύντομα » , λέει ο Ιησούς , « και φέρνω μαζί μου την ανταμοιβή μου , για ν ’ ανταποδώσω στον καθένα ανάλογα με τα έργα του .
66022013	Εγώ είμαι το Άλφα και το Ωμέγα , ο πρώτος και ο έσχατος , η αρχή και το τέλος » .
66022014	Μακάριοι όσοι τηρούν τις εντολές του , για να έχουν δικαίωμα να φάνε από το δέντρο της ζωής και να περάσουν τις πύλες για να μπουν στην πολιτεία .
66022015	Έξω θα μείνουν όσοι είναι αδιάντροποι σαν τα σκυλιά , οι μάγοι , οι πόρνοι , οι φονιάδες , οι ειδωλολάτρες κι εκείνοι που τους αρέσει ν ’ αντιστρατεύονται την αλήθεια .
66022016	« Εγώ , ο Ιησούς , έστειλα τον άγγελό μου να σας τα αναγγείλει αυτά στις εκκλησίες . Εγώ είμαι από τη ρίζα και τη γενιά του Δαβίδ , το άστρο το λαμπερό , το πρωινό » .
66022017	Το Πνεύμα και η νύφη λένε : « Έλα » . Κι όποιος ακούει ας πει : « Έλα » . Όποιος διψάει ας έρθει , όποιος θέλει ας πάρει δωρεάν το νερό της ζωής .
66022018	Εγώ , ο Ιωάννης , βεβαιώνω όλους όσοι ακούνε τα προφητικά λόγια αυτού του βιβλίου , πως αν κανείς προσθέσει κάτι σ ’ όσα είναι γραμμένα εδώ , θα του προσθέσει κι ο Θεός τις συμφορές που είναι γραμμένες σ ’ αυτό το βιβλίο .
66022019	Κι αν κανείς αφαιρέσει κάτι απ ’ τα προφητικά λόγια αυτού του βιβλίου , θ ’ αφαιρέσει κι ο Θεός το μερίδιό του από το δέντρο της ζωής κι από την άγια πόλη .
66022020	Αυτός που τα επιβεβαιώνει όλα αυτά λέει : « Ναι , έρχομαι σύντομα » . « Αμήν · ναι , έλα , Κύριε Ιησού » .
66022021	Η χάρη του Κυρίου Ιησού Χριστού να είναι με όλους τους πιστούς . Αμήν .
