40002006	‘Bethlehem di tarun tana Judah, kuu ngaŭn dŭh siabo sŭ dupan sopŭrŭg kupo bās di Judah; amai so kuu re mandŭg ndi naan pinguru adi re nyiruton daya Ku Israel.’ ”
40002018	“Agi dog dingah di Ramah, sirŭŭn muās bana. Rachel sien nyibara bara anak-i; abah-i dog nyaduh, amai bara anak-i mbŭh mating.”
40004015	“Tana Zebulun ngga tana Naphtali, di aran nuju rawŭt, di pah mandi Yang Jordan, Galilee, tarun tana daya adi dŭh bangsa Jahudi!
40004016	Daya adi udip darŭm karŭm re kiris jawa bās. Di ngara adi udip di rais adi dog kinarŭm pinyikabŭs jawa anŭ re nyekar.”
40022045	Kambŭi David bagan Ayŭh ‘Tuhan,’ simuki meh garang Kristus bisa jadi sesang David?”
41012037	Adŭp David bagan Ayŭh ‘Tuhan’; jadi simuki meh Kristus bisa jadi sesang David?”
42001047	simangi ku gaŭn sabab Tapa adi Pinyikudip ku,
42001048	amai Ayŭh mbŭh ingat aku, urun-I adi tŭkŭn timŭngŭn! So madin sopŭrŭg daya re nang aku biberkat,
42001049	sabab kayuh adi bās Tapa adi Bikuasa mbŭh ndai di aku. Kudus inŭh adŭn-I;
42020018	Barang naan daya adi rabu di tunduh batuh anŭ re asur; ka kambŭi batuh anŭ rabu nyatŭk daya, daya anŭ re randŭk jadi dabu.”
42020044	David bagan Ayŭh ‘Tuhan’; simuki meh Kristus ati bisa jadi sesang David?”
44002032	Tapa mbŭh pakat adŭp Jesus ati so kabŭs, ka kieh mbŭh saksi di kayuh anŭ.
44002033	Ayŭh mbŭh dog pakat da guru di yŭn adi bikuasa tura ka tauh Tapa adi Sama-I, ka mbŭh kambat Roh Kudus so Ayŭh, nimun adi-I ko bijanji an nggen. Anŭ adi angān kiris ka dingah madin inŭh pinganggen-I adi-I ren di tunduh kieh.
44002034	Amai dŭh-i David adi maad ka shorga; batur-i nang, ‘Tuhan nang di Tuhan ku: Guru digiti tura ka tauh Ku
44004012	Ayŭh sadi adŭ adi bisa nyiramat ata; di ndi ong ong mating daya bŭkŭn adi mbŭh dapŭd kuasa so Tapa ngga nyiramat ata.”
44004027	Amai sawŭ Herod ngga Pontius Pilate mbŭh tikuruk di kupo ati ngga bara daya adi dŭh bangsa Jahudi samŭn bara daya Israel, rawan Urun kudus Mai Jesus, adi Kaam mbŭh mien jadi Kristus.
44004028	Ngara mbŭh tikuruk ka ndai anŭ adi Kaam, so ka kuasa ngga pinyiraan Mai, mbŭh natu nang re jadi.
44004029	Ka tingga meh madin, Tuhan, munki masam ngara natang kieh. Turung kieh, bara urun Mai piagah agah Mai ngga atin pagan. 
44004030	Ton tangan Mai pibua daya adi birandam, ka bada pingandai-saruh ngga pingandai-nginga dog ndai ngga adŭn Jesus, Urun Mai adi kudus.”
44013034	Ka sakati Tapa minyu pasar pakat Ayŭh so kabŭs, dŭh re madam darŭm kubur:‘Aku re nyiberkat Kuu ngga berkat adi kudus adi Aku ko bijanji an nggen di David.’
44013035	 Ka sawŭ Ayŭh nang di ayat adi bŭkŭn, ‘Kaam dŭh re tandah Urun Mai adi tŭtŭd madam darŭm kubur.’
44013036	Amai David, muko-i ndai pinyiraan Tapa di jaman adŭp-i, ayŭh kabŭs ka dog kubur ngga tayung babuk-i, ka madam darŭm kubur.
44013037	Pak kayuh ati dŭh jadi di sianŭ adi Tapa ko pakat so kabŭs.
44013038	Sopŭrŭg ngan, bara dingan ku daya Israel, kieh raan angān puan nang so Jesus agah pasar pingapun dosa mbŭh dog nyuse di angān. Barang naan daya adi sabah di Ayŭh mbŭh dog pirupas so sopŭrŭg dosa adi dŭh Ukum-adat Moses tungang pirupas angān so.
44013039	
44013040	Ingat meh, garang, isa kayuh adi bara nabi ko nang dŭh dog angān:
44013042	Darŭm Paul ngga Barnabas ruah so ramin simayang-Jahudi, daya mite ngara mandŭg dinge andu Sabbath anŭ ndi pijuu ngajar ngara pasar kayuh anŭ.
44013043	Ka kan daya mbŭh ruah so ramin simayang-Jahudi, Paul ngga Barnabas dog tunda bara daya Jahudi samŭn bara daya adi dŭh bangsa Jahudi adi mbŭh mŭrŭt adat Jahudi. Ngara duwŭh minyu ngga ngara ka ngatat ngara da adu adu udip darŭm pinyirasi-mandis Tapa.
44017029	Amai ata ati mbŭh bara anak Tapa, ata dŭh siŭn bada Ayŭh keya ka gambar dog ndai so mas puan kah pirak puan kah batuh, adi dog mŭŭt bait dog mutik so pimandai manusia.
44017030	Tapa mbŭh kambŭt tipuh tipuh adi mbŭh ripas adi ngga daya dŭh puan Ayŭh; pak madin Ayŭh mbŭh pesan di sopŭrŭg daya di barang yŭn da marik pimudip ngara pari ka Ayŭh. 
44017031	Amai Ayŭh muko so ka ndi naan daya adi-I ko mien miratak andu adi ngga-I nggen bisara di ndi ong ong ngga pinyitŭnggŭn. Ayŭh muko kiren kayuh anŭ agi sawŭ darŭm-I pakat daya anŭ so kabŭs!”
44028028	Ka ngga kubo pinganang-i, Paul nang: “Angān dŭh siŭn dŭh an puan nang agah pasar pinyiramat adi Tapa mbŭh nggen, madin mbŭh dog piagah di dupan daya adi dŭh bangsa Jahudi. Ngara re kambat-i.”
45008037	Dŭh, di sopŭrŭg kayuh anŭ ata biyŭn sukup pimanang so ka Ayŭh adi rindu ata.
45008038	Amai aku taŭn mbŭh tatu puan nang mating kayuh tungang nyibarai ata so pinyirindu-I: bait darŭm kabŭs puan kah darŭm udip, bait malaikat malaikat puan kah pinguasa adi bŭkŭn di rangit, bait jaman ati puan kah jaman adi re,
45008039	bait ong di sambu puan kah ong di sagān; so sinadan anŭ adi ko dog napa mating re tungang nyibarai ata so pinyirindu Tapa adi mbŭh jata darŭm Kristus Jesus Tuhan ta.
45009027	 Ka Isaiah minyu pasar Israel: “Sunggu bagŭ mun sirah sumat di bŭngŭn rawŭt bait kani daya Israel, nisŭ adŭ so ngara re dog nyiramat; 
45009028	amai Tuhan re rikas ndai di tunduh ong kayuh adi-I ko bakan Ayŭh re ndai.” 
45009029	 Nimun adi Isaiah ko nang dawŭ-i, “Kambŭi Tuhan adi Bisa-pŭrŭg dŭh nggen di ata bara sesang, ata mbŭh keya ka Sodom ngga Gomorrah.”
45010019	Pari aku siken: Dŭh kah daya Israel mirati? Adŭp Moses inŭh adi diŭ nam:“Aku re pakai daya adi dŭh dog nyirundeng jadi bangsa ngga bada daya Ku sina; ka ngga bangsa daya budo Aku re bada daya Ku baji.”
45010020	Ka Isaiah rabis pus kan ayŭh nang, “Aku dog dapŭd daya adi dŭh jiroh aku; aku tatŭng di batŭh daya adi dŭh siken pasar aku.”
45010021	Pak pasar Israel ayŭh nang, “Ndi andu andu Aku mbŭh ton tangan Ku an kambat daya adi tangek ka adi gagā birawan.”
45011011	Aku siken, garang: Kan daya Jahudi sikak, agi kah ngara rabu ndŭg ka dŭh tungang makat? Dŭh! Sabab daya Jahudi mbŭh bidosa, pinyiramat mbŭh mandŭg ka daya adi dŭh bangsa Jahudi, isa-i daya Jahudi sina di ngara.
45011012	Dosa daya Jahudi mbŭh taban bagŭ berkat ka ong, ka pimudip sirata daya Jahudi darŭm roh mbŭh taban bagŭ berkat ka daya adi dŭh bangsa Jahudi. Ngapŭi meh, jung rabis bās berkat anŭ re kambŭi sopŭrŭg daya Jahudi dog nyiramat!
45011028	Sabab daya Jahudi tirawan Agah Kana, ngara mbŭh jadi pinganyu Tapa yŭn kana ngan daya adi dŭh bangsa Jahudi. Pak sabab-i mbŭh pimien Tapa, ngara mbŭh dingan-I sitagar tayung-babuk ngara.
45011029	Amai Tapa dŭh inŭh nukar pikir-I pasar asi adi-I mien ka asi adi-I nyiberkat.
45011030	Mun angān adi dŭh bangsa Jahudi, angān ko nyibireu pinganang Tapa dawŭ-i; pak madin angān mbŭh kambat masi Tapa sabab daya Jahudi dŭh an dingah pinganang Tapa. 
45011031	Simŭnŭ gŭh, sabab masi adi angān mbŭh kambat, daya Jahudi madin mbŭh nyibireu pinganang Tapa, siŭn ngara gŭh madin kambat masi Tapa.
45011032	Amai Tapa mbŭh bada sopŭrŭg daya jadi keya ka daya-takap yŭn atin ngara adi dŭh an dingah pinganang-I, isa Ayŭh bisa kiren masi di sopŭrŭg ngara.
45011036	Amai sopŭrŭg kayuh mbŭh-I napa, ka sopŭrŭg kayuh adi agi jadi so ka Ayŭh ka yŭn Ayŭh. Bragah ka Tapa ndŭg situi tui! Amen.
45014012	Barang naan ata meh re tanggong pingandai adŭp ta di sirung jawin Tapa.
45015010	Agi gŭh dog nang, “Gaŭn meh angān, daya adi dŭh bangsa Jahudi, ngga bara daya adi Tapa mbŭh mien!”
45015011	Agi gŭh-i nang,“Muji Tuhan, sopŭrŭg ngan daya adi dŭh bangsa Jahudi; muji Ayŭh, sopŭrŭg daya!”
45015012	Ka Isaiah gŭh nang,“Ndi naan so sesang Jesse re mandŭg; Ayŭh re mandŭg di mritah daya adi dŭh bangsa Jahudi, ka ngara na pingarap ngara di Ayŭh.”
46001020	 Ngapŭi meh, ani pinyadi ngara adi bijak? Ani pinyadi ngara adi pitar-pandai? Ani pinyadi ngara adi pandai sitama pinyipuan di ong ati? Tapa mbŭh kiren nang pinyibijak ong ati agi sipadin!
46002010	Pak Tapa ko ngga Roh-I kidaan di ata rusia-I. Roh-I anŭ nyarap sopŭrŭg kayuh, ndŭg atur-pinyiraan Tapa adi bisukan ani.
46002011	Kaŭs-i roh adi darŭm ata inŭh adi puan sopŭrŭg kayuh pasar ata; simŭnŭ gŭh Roh Tapa, Ayŭh sadi adŭ adi puan sopŭrŭg kayuh pasar Tapa.
46002012	Pak Tapa mbŭh nggen di ata Roh Kudus. Ka anŭ inŭh sabab ata dŭh bipikir mun daya adi di ong ati bipikir. Anŭ gŭh sabab ata natŭng sopŭrŭg kayuh adi Tapa mbŭh nggen di ata.
46014022	Ngapŭi meh, pinganggen minyu darŭm piminyu saruh mbŭh tandā yŭn daya adi dŭh sabah di Kristus, dŭh-i yŭn daya adi sabah; pinganggen piagah agah so Tapa mbŭh tandā yŭn daya adi sabah di Kristus, dŭh-i yŭn daya adi dŭh sabah.
46014023	Jadi kambŭi sopŭrŭg daya eklisia tikuruk ka sopŭrŭg piguru minyu darŭm piminyu saruh, ka kambŭi agi kada daya biasa puan kah daya adi dŭh sabah di Kristus mŭrŭt, dŭh kah ngara re nang sopŭrŭg ngan gira? 
46014024	Pak kambŭi barang naan piagah agah so Tapa kan kada daya adi dŭh sabah di Kristus puan kah daya biasa mŭrŭt, ngara anŭ re rada adŭp-i daya bidosa ka raan ngubah adŭp-i sabab kayuh adi ngara dingah.
46014025	Pikir-kira ngara adi bisukan re tatŭng, ka ngara re sidikang ka nyambah Tapa buang ngaku, “Sawŭ Tapa agi digiti ngga angān!”
46015056	Pinyikabŭs dapŭd kuasa-i ngga kandam so dosa, ka dosa dapŭd kuasa-i so ukum-adat. 
46015057	Pak trima kaseh di Tapa adi nggen di ata pimanang so ka Tuhan ta Jesus Kristus!
47009010	 Ka Tapa adi nggen bine di daya adi tukang purun ka pinguman yŭn man, re nggen gŭh di angān sopŭrŭg bine adi angān biguna ka bada-i timbu ka piruah bagŭ buwa yŭn ngatŭm so ka atin ngan adi dŭh sibut.
47009011	Ayŭh re bada angān jadi sukup kaya siŭn angān tungang siraru nggen ngga siabo asŭng ngan, ka simŭnŭ meh bagŭ re nggen trima kaseh di Tapa sabab pinganggen ngan adi ngara kambat so kieh.
47009012	Amai pingandai ngan anŭ dŭh-i turung bara daya adi Tapa mbŭh mien ka adi sirata adŭ, pak pijadi atin trima kaseh di Tapa.
47009013	Ka sabab pingandai ngan anŭ mbŭh kiren angān sawŭ bidigŭng tagap di Agah Kana Kristus adi angān sabah, bagŭ daya re nggen bragah ka Tapa. Angān mbŭh tunda-i darŭm angān an samah kayuh ngan ngga bara daya Tapa samŭn daya bŭkŭn. 
47009014	Ka ngga pinyirindu ngara re simayang yŭn ngan sabab pinyirasi-mandis adi bās Tapa mbŭh nggen di angān. 
47009015	Ata nggen trima kaseh di Tapa sabab pinganggen-I, adi rabis so tungang manusia kira.
49004009	Ani meh rati-i “Ayŭh maad ka sambu”? Rati-i, Ayŭh diŭ mūn ka rasan ong ati adi siabo tŭrŭp.
49004010	Jadi sianŭ adi mūn ka sagān agi sianŭ adi maad ka sambu ka yŭn adi siabo bigatung so sopŭrŭg rangit, ndŭg ka sopŭrŭg-i mbŭh brisi ngga adŭp-I. 
49004011	Ayŭh inŭh adi “nggen pinganggen di manusia”; Ayŭh tijuan kada daya da jadi pinyuruh, adi bŭkŭn jadi nabi, adi bŭkŭn jadi pinyuse Agah Kana, adi bŭkŭn jadi pingingat eklisia ka gurū. 
49004012	Ayŭh ndai simŭnŭ ngga sidia sopŭrŭg daya adi Tapa mbŭh mien yŭn kraja pingandai Kristen, ngga pijog pŭrŭng Kristus.
49004013	Jadi ata meh, re mandŭg tikuruk jadi ndi darŭm pinyabah ngga darŭm pinyipuan pasar Anak Tapa; ata re jadi daya adi sukup mirati, ndŭg ka mbŭh sukup brimun ngga Kristus. 
49004014	Ka ata dŭh re tia mun anak-anya, udah anyut kamati kamanŭ da sabak ajar daya pinipu, adi taban daya ka aran pimudip adi sarah ngga akar tipu adi ngara nimbu.
49004015	Pak minyu kayuh adi sawŭ ngga atin adi puno ngga pinyirindu, ndŭg ka ata jadi sukup tuuh darŭm pikir-kira di tadŭ tadŭ kayuh ka jadi nimun Kristus adi ubak eklisia. 
49004016	Di ribo kuasa-I sopŭrŭg utung pŭrŭng adi dŭh brimun jadi birasŭk, ka ndi pŭrŭng pŭrŭng ganan mbŭh dog tubu ngga tiap tiap bukuh adi ko dog sidia. Jadi kan ndi sakap pŭrŭng nyiraja nanyam patut, ndi pŭrŭng pŭrŭng ganan anŭ dŭ dŭ masang buang kambang sabab pinyirindu.
58001006	Pak kan Tapa mbŭh re an pait Anak pinuai-I ka ong, Ayŭh nang,“Sopŭrŭg malaikat Tapa dŭh siŭn dŭh nyambah Ayŭh.”
58001007	Pak pasar bara malaikat Tapa mbŭh nang,“Tapa ndai bara malaikat-I jadi sabak,ka bara urun-I jadi jireb apui.”
58001008	 Pak pasar Anak, Tapa mbŭh nang:“Takta Mu, O Tapa, re tan adu adu! Kuu mritah daya Mu ngga pinyitŭnggŭn.
58001010	Ayŭh gŭh mbŭh nang, “Kuu, Tuhan, di sibungas-i mbŭh napa ong, ka ngga tangan adŭp Mu Kuu mbŭh napa rangit.
58001013	Tapa bŭn nang di tadŭ malaikat-I: “Guru digiti tura ka tauh Ku ndŭg ka Aku mbŭh bada pinganyu mu jadi bangan di ribo kaja mu.”
58002009	Pak ata mbŭh kiris Jesus, adi ko nyitiro dog bada rapat so bara malaikat, isa so pinyirasi-mandis Tapa Ayŭh patut kabŭs yŭn sopŭrŭg daya. Madin ata kiris Ayŭh dog nggen makota bragah ngga stabi sabab jera-birasa pinyikabŭs adi-I ko kinyam. 
58002010	Taŭn-i mbŭh patut Tapa, adi napa ka kudip sopŭrŭg kayuh, bada Jesus jadi sukup kana so jera-birasa, siŭn bagŭ anak Tapa dapŭd sua dapu bragah-I. Amai Jesus inŭh adi taban ngara ka pinyiramat.
58002013	Ayŭh nang gŭh, “Aku re na pingarap Ku di Tapa.” Ka-I nang gŭh, “Ta Aku ngga bara anak adi Tapa mbŭh nggen di Aku.”
58004004	Amai agi darŭm Surat-kudus dog nang sakati pasar andu adi ju: “Tapa rŭŭ di andu adi ju so sopŭrŭg kraja-I.”
58004005	Kayuh anŭ dog nang dinge: “Ngara dŭh re mŭrŭt tarun tana anŭ adi yŭn Ku an nggen rŭŭ-paya di ngara.” 
58004006	Ngara adi ko diŭ dingah Agah Kana anŭ dŭh kambat rŭŭ-paya anŭ, sabab ngara dŭh sabah. Adi bŭkŭn meh mbŭh dog bada kambat-i. 
58004007	Ati mbŭh taŭn tatŭng sawŭ amai Tapa mbŭh sidia andu adi bŭkŭn, adi dog kadŭn “Andu Ati.” Kudu kudu sawa ripas anŭ Ayŭh minyu pasar-i so baba David di Surat-kudus nimun adi ko dog nang tejah:“Kambŭi angān dingah sirŭŭn Tapa andu ati,dŭhnyah bada adŭp ngan baking.”
58007022	Ngga payu anŭ meh, Jesus jadi jamen simanya adi kana dŭ.
58008013	Darŭm-I minyu pasar simanya bauh, Tapa mbŭh bada anŭ adi diŭ jadi amba; ka tadŭ kayuh adi jadi amba ka mbŭh rusak re rikas manyap.
58010008	Sibungas-i Ayŭh nang, “Kaam dŭh raan bait munos asŭng di sadis ngga pinganggen puan kah di dāng adi dog badang di tunduh mija-sambah samŭn sadis adi ngga taran dosa.” Ayŭh nang sakanŭ sunggu sopŭrŭg sadis anŭ dog jugan nanyam ka Ukum-adat. 
58010009	Komŭnŭ Ayŭh nang, “Ta Aku, O Tapa, an ndai pinyiraan Mai.” Jadi Tapa kadi sadis adi amba ka gati-i ngga sadis Kristus.
58010010	Sabab Jesus Kristus ndai kayuh adi Tapa raan Ayŭh ndai, ata sopŭrŭg mbŭh dog pibisig so dosa da sadis pŭrŭng adŭp-I adi dog jugan ndi sidah yŭn adu adu.
58010017	Ka komŭnŭ Ayŭh nang, “Aku dŭh re tia ingat dosa ngga pingandai arap ngara.” 
58010018	Jadi kan sopŭrŭg dosa ngga pingandai arap mbŭh dog apun, sadis dŭh re tia biguna.
58010039	Ata dŭh inŭh daya adi dŭh sabah di Tapa, ka adi manyap. Ata inŭh daya adi biyŭn pinyabah ka adi mbŭh siramat.
58012007	Nyijŭn sangsara ngan adi keya ka ukum so Tapa; sangsara ngan kiren Tapa ngatur pimudip ngan nimun bara anak-I. Agi kah anak dŭh dog ukum sama-i?
58012008	Kambŭi angān dŭh dog ukum, mun bara anak-I adi bŭkŭn, rati-i angān dŭh anak-I adi sawŭ, pak anak-apang.
58012009	Mun sama ta di ong, ngara ngukum ata ka ata stabi di ngara. Jung ka meh ata an rabis nundok di Sama ta adi di shorga siŭn dapŭd udip!
58012010	Sama ta di ong ngukum ata nyitiro adŭ, nimun patut sŭn-i nang; pak Tapa ngukum ata yŭn kana adŭp ta, isa ata bisa jadi kudus mun adŭp-I. 
58012011	Kan ata dog ukum, ukum anŭ bada asŭng ta susah, dŭh-i bada sanang. Ripas anŭ, ngara adi dog ngajar ngga ukum anŭ re kambat damai adi upah pimudip tŭnggŭn.
60002007	Batuh ati inŭh raru brega di angān adi sabah; pak di ngara adi dŭh sabah:“Batuh adi tukang ramin taran mbŭh jadi anŭ adi siabo biguna.”
60002008	Agi gŭh dog nuris sakati darŭm Surat-kudus,“Ati inŭh batuh adi re bada daya sikak,tibande batuh adi re bada ngara rabu.”Ngara sikak sabab ngara dŭh sabah di pinganang anŭ; simŭnŭ inŭh pingatur Tapa di ngara.
60004019	Ngapŭi meh ngara adi sangsara sabab-i mbŭh pinyiraan Tapa yŭn ngara, patut so ka pingandai kana nyerah adŭp ngara ka darŭm tangan Pinapa ngara, adi siraru ingat janji-I.
66005013	Eklisia di Babylon adi jurud eklisia ngan, dog mien Tapa gŭh, pait ka angān tabi, ka simŭnŭ gŭh anak ku Mark. 
66005014	Tabi dingan ngan ngga tabi tandā pinyirindu Kristen.Isa-i damai agi ngga sopŭrŭg ngan adi mbŭh tung Kristus.
