40002006	‘ Ongoye Betlehem mevi lyaJuda , hangoye oshishonashona lya mokati kiilando yepangelo Juda . Oshoka mungoye otamu zi omuleli ngoka ta ka litha aantu yandje Aaisraeli . ’ ”
40002018	“ Ekudhilo otali uvika muRama , elilo enene noosa . Rakel ta lilile oyana . Ye ina hala okuhekelekwa , oshoka oyo kaye po we . ”
40004002	Ano Jesus sho a ningi omasiku omilongo ne inaa lya sha , okwa li a sa ondjala .
40004003	Omumakeli okwe ya kuye e ta ti: “ Ngele ngoye Omuna gwaKalunga , lombwela omamanya ngaka , ga shituke iikwiila . ”
40004015	“ Evi lyaSebulon nevi lyaNaftali , ombinga yefuta , handiyaka yaJordan , Galilea yaapagani !
40004016	“ Oshigwana sha kuutumba momilema , otashi mono uuyelele owindji . Naamboka ya kuutumba mevi lyomilema nomomuzizimba gweso , uuyelele otau ya yelele . ”
40005003	“ Aanelago oomboka yu uvite oyo oohepele koomwenyo , oshoka Oshilongo shegulu oshawo .
40005004	“ Aanelago oomboka ya nika uuthigwa , oshoka oyo taa ka talalekwa .
40005005	“ Aanelago oomboka aayifupipiki , oshoka oyo taa ka thigulula evi .
40005006	“ Aanelago oomboka ya sa ondjala noya sa enota lyuuyuuki , oshoka oyo taa ka kutithwa .
40005007	“ Aanelago aanamutimahenda , oshoka oyo taa ka silwa ohenda .
40005008	“ Aanelago oomboka ya yela moomwenyo dhawo , oshoka oyo taa ka mona Kalunga .
40005009	“ Aanelago aakondjeli yombili , oshoka oyo taa ki ithanwa aana yaKalunga .
40005010	“ Aanelago oomboka taa hepekwa molwaashoka taa longo uuwanawa , oshoka Oshilongo shegulu oshawo .
40006009	One omu na oku galikana ngeyi: ‘ Tate yetu , ngu u li megulu: Edhina lyoye nali yapulwe ,
40006010	Oshilongo shoye nashi ye , Ehalo lyoye nali gwanithwe kombanda yevi wo ngaashi megulu .
40006011	Tu pa wo nena oshithima shetu shesiku kehe .
40006012	Dhima po oondjo dhetu , ngashika natse wo tatu dhimi po dhaamboka ya yono kutse .
40006013	Ino tu fala mehongololo , aawe , tu hupitha muuwinayi . Oshoka Oshilongo oshoye , oonkondo odhoye , nesimano olyoye , aluhe sigo aluhe . Amen ’
40012018	“ Nguka oye omuntu gwandje nde mu hogolola . Oye ngoka ndi mu hole nonde mu hokwa . Ngame otandi mu tula Ombepo yandje , oye notu uvithile aantu ayehe epangulo .
40012019	Oye iha tamanana , ye iha igidha , newi lye itali uvika momapandaanda .
40012020	Oshihenguti sha tanduka ite shi nyanyagula . Onyeka tayi tsina ite yi dhimi po , sigo uuyuuki te u thikitha mesindano .
40012021	Naantu ayehe otaye ki inekela edhina lye . ”
40013014	Osho ngaaka ehunganeko lyaJesaja tali ningi lyoshili sho tali ti: ‘ Okuuva ohamu uvu , ihe kamu uvite ko . Okumona ohamu mono , ihe kamu wete ko .
40013015	Oshoka omitima dhaantu mbaka odha kukuta ; ihaa uvu ko nawa . Omeho gawo oga thithikila , opo gaa mone ko , nomakutsi gawo gaa uve ko , omitima dhawo dhaa taambe , opo yaa galukile kungame , ngame ndaahe ya aludhe . ’
40015008	‘ Aantu mbaka ohaa simaneke ndje owala noohapu dhomokana , ihe omitima dhawo odhi li kokule nangame .
40015009	Okulongela ndje kwawo osima yowala , oshoka otaa longo omalongo gopaipango yaantu . ’ ”
40021005	“ Lombweleni oshilando shaSion: ‘ Tala , omukwaniilwa gwoye te ya kungoye . Oye omunambili a kayila okasino . Oye a kayila ontana , ona yokasino haka longithwa . ’ ”
40022044	‘ Omuwa okwa lombwele Omuwa gwandje: Kala omutumba kolulyo lwandje , sigo tandi lyatele aatondi yoye kohi yoompadhi dhoye . ’
40022045	Ano David ngele okwe mu ithana Omuwa , ano Kristus omuna gwaDavid pamukalo guni ? ”
41001002	ngaashi kwa nyolwa membo lyomuhunganeki Jesaja: “ Onkee ano otandi tumu omutumwa gwandje , e ku tetekele , opo e ku opalekele ondjila .
41001003	Ewi lyanakwiigidha mombuga tali ti: ‘ Longekidhileni Omuwa ondjila , yelekanitheni omapola ge ! ’ ”
41006002	Mesiku lyEsabati okwa tameke okulonga aantu mosinagoga . Oyendji mboka ye mu pulakene , oya kumwa e taa pula: “ Ayihe mbika okwe yi adha peni ? Oondunge ndhoka e na , odha tya ngiini ? Iilongankondo mbyoka ta longo , oyi thike peni ?
41006003	Ke shi nani omuhongi gwiipilangi , omuna gwaMaria , omumwayina gwaJakob , Josef , Judas naSimon ? Aamwayina aakiintu kaye li putse mpano ? ” Oyo noye mu nyeme .
41007006	Jesus okwe ya yamukula a ti: “ Jesaja okwe mu hunganekele dha tsa omoluufudhime weni , ngaashi a nyola: ‘ Aantu mbaka ohaa simaneke ndje owala noohapu dhomokana , ihe omitima dhawo odhi li kokule nangame .
41007007	Okulongela ndje kwawo osima yowala , oshoka otaa longo omalongo gopaipango yaantu . ’ ”
41012010	Inamu lesha nani enyolo ndino ? ‘ Emanya ndyoka aatungi ye li ekelehi , olyo lya ningi emanya li na esimano li vule agehe .
41012011	Osha ningwa kOmuwa nosha ningi oshikumitha momeho getu . ’ ”
41012036	Oshoka Ombepo Ondjapuki oyo ya wilike David , a tye: ‘ Omuwa okwa lombwele Omuwa gwandje: Kala omutumba kolulyo lwandje , sigo tandi tula aatondi yoye kohi yoompadhi dhoye . ’
41012037	David ye mwene ngele ote mu ithana Omuwa , ano Kristus omwana pamukalo guni ? ” Ongundu onene yaantu oya nyanyukilwa okupulakena Jesus .
42001046	Maria okwa ti: “ Omwenyo gwandje otagu hambelele Omuwa ,
42001047	ombepo yandje otayi nyanyukilwa Kalunga , omuhupithi gwandje ,
42001048	oshoka okwa dhimbulukwa omuntu gwe mokwiishonopeka kwe . Okuza ngashingeyi aantu ayehe otaa ki ithana ndje omunelago ,
42001049	oshoka Omuwa omunankondo okwa ningile ndje iinima iinene . Edhina lye olyo eyapuki .
42001050	Oye ta sile ohenda ayehe mboka haye mu tila yomomapipi agehe .
42001051	Oye okwa longo iilongankondo . Oonakuholuuntsa okwe ya halakanitha po pamwe nomadhiladhilo gawo .
42001052	Aakwaniilwa aanankondo okwe ya kutha ko kiipangelapundi yawo , nokwa nenepeke aaishonopeki .
42001053	Mboka ya sa ondjala , okwe ya kutitha nuuwanawa , aayamba okwe ya tidha po ye li iikaha yowala .
42001054	Oye okwa dhiginine euvaneko ndyoka e li lombwele ootate . Oye e ya okukwatha omuntu gwe Israel ,
42001055	nokwa dhimbulukwa okusila Abraham ohenda noluvalo lwe sigo aluhe . ”
42001056	Maria okwa menekele puElisabet oomwedhi ndatu , opo ihe okwa shuna kaandjawo .
42001068	“ Omuwa , Kalunga kaIsrael , na hambelelwe ! Oshoka okwe ya okuhupitha nokumangulula aantu ye .
42001069	Oye okwe tu pe Omukulili ofule a zi mezimo lyomuntu gwe David .
42001070	Ngaashi aahunganeki ye aayapuki ye shi uvaneke nale kutya:
42001071	Oye ote ke tu hupitha maatondi yetu nomiikaha yaayehe mboka ye tu tonde .
42001072	Shika ote shi ningi molwesilohenda lye ndyoka e li hololele ootate , sho ha dhimbulukwa ehangano lye eyapuki .
42001073	Oye okwa ganene tate yetu Abraham kutya ,
42001074	ote ke tu hupitha miikaha yaatondi yetu , opo tu mu longele twaa na uumbanda ,
42001075	tse tu ninge aayapuki naayuuki koshipala she omasiku getu agehe .
42001076	Ngoye okanona oto ki ithanwa omuhunganeki gwaKalunga gwokombandambanda , oshoka oto ka tetekela Omuwa , u mu opalekele ondjila .
42001077	Ongoye to ka tseyithila aantu ye ehupitho , uuna oondjo dhawo dha dhimwa po .
42001078	Oshoka Kalunga ketu oku na olukeno nesilohenda , onkee eluwa lyehupitho otali tu tendele , li tu minikile .
42001079	Tse mboka twa kuutumba momilema nomomuzizimba gweso , li ukithe oompadhi dhetu mondjila yombili . ”
42002014	“ Esimano olyaKalunga gwokombandambanda ! Nombili kombanda yevi maantu e ya hokwa ! ”
42002029	“ Ngashingeyi Omuwa , sho wa gwanitha omauvaneko goye , laleka ndje ihe , omuntu gwoye , ndi ye nombili .
42002030	Oshoka onda mono nomeho gandje ehupitho ndyoka
42002031	we li longekidha montaneho yaantu ayehe:
42002032	Uuyelele wokuminikila aapagani , nesimano lyaantu yoye Aaisraeli . ”
42003004	ongaashi omuhunganeki Jesaja a nyola ta ti: “ Ewi lyanakwiigidha mombuga tali ti: ‘ Longekidhileni Omuwa ondjila , yelekanitheni omapola ge . ’
42003005	Omasilu agehe naga filwe po ; oondundu niikulundundu ayihe nayi kumunwe po ; oondjila dha goyoka nadhi ukililithwe ; iisilukutumba nayi yelekanithwe .
42003006	Aantu ayehe otaa ka mona ehupitho lyaKalunga . ”
42004018	“ Ombepo yOmuwa oya lambele ndje . Osho ngeyi Omuwa okwa gwayeke ndje , ndi uvithile oohepele elaka etoye . Okwa tumu ndje , ndi igidhile oonkwatwa emanguluko , naaposi ya tonate , okumangulula oonakuhepekwa ,
42004019	okutseyitha omumvo , uuna Omuwa te ya , a hupithe aantu ye . ”
42006020	Jesus okwa tala kaalongwa ye e ta ti: “ Aanelago one mboka mwa hepa , oshoka Oshilongo shaKalunga osheni .
42006021	Aanelago one mboka mwa sa ondjala ngashingeyi , oshoka otamu ka kutithwa . Aanelago one mboka tamu lili ngashingeyi , oshoka otamu ka yola .
42006023	Uuna tashi ningwa , nyanyukweni e tamu tanta , oshoka ondjambi yeni onene yi li megulu . Oshoka noohe osho ya ningile wo aahunganeki .
42006024	Ihe yayee ne mbo aayamba ngashingeyi , sho mu iwete mwa gwana .
42006025	Yayee one mboka mwa kuta ngashingeyi , oshoka otamu ka sa ondjala . Yayee one mboka tamu yolo ngashingeyi , oshoka otamu ka sa oluhodhi notamu ka lila .
42011002	Jesus okwa ti kuyo: “ Ngele tamu galikana , tyeni: ‘ Tate , edhina lyoye nali yapulwe , Oshilongo shoye nashi ye .
42011003	Tu pa wo nena oshithima shetu twe shi pumbwa .
42011004	Dhima po oondjo dhetu , ngashika natse wo tatu dhimi po dhaamboka ya yono kutse . Ino tu fala mehongololo . ’ ”
42020042	Oshoka David ye mwene membo lyOmapisalomi ota ti: ‘ Omuwa okwa lombwele Omuwa gwandje: Kala omutumba kolulyo lwandje ,
42020043	sigo tandi tula aatondi yoye kohi yoompadhi dhoye . ’
43001021	Oyo noye mu pula: “ Ongoye lye ano ? Ongoye Elia ? ” Oye okwa ti: “ Aawe , hangame ! ” “ Ongoye omuhunganeki ? ” Oye okwa yamukula . “ Aawe . ”
43001022	Oyo noya ti kuye: “ Ongoye lye ano , opo tu fale eyamukulo kumboka ye tu tumu . Ngoye oto itile ngiini ? ”
43001023	Johannes okwa yamukula noohapu dhomuhunganeki Jesaja a ti: “ Ongame ewi lyanakwiigidha mombuga tali ti: ‘ Yelekanithileni Omuwa ondjila . ’ ”
43008001	Ihe Jesus okwa yi kOndundu yooholivi .
43008002	Ongula onene yesiku lya landula okwa yi ishewe motempeli . Aantu ayehe oye ya kuye , okwa kuutumba nokwa tameke oku ya longa .
43008003	Aalongimpango naafarisayi oye eta mo omukiintu a kwatwa moluhondelo noye mu kaleke omuthika montaneho yawo ayehe .
43008004	Oyo oya ti kuJesus: “ Muhongi , omukiintu nguka okwa adhelelwa moluhondelo lwo lwene .
43008005	Mompango yetu Moses okwe tu pa oshipango kutya aantu ya tya ngaaka oye na okudhipagwa nomamanya . Ngoye oto ti ngiini ? ”
43008006	Shika oye shi popi taye mu makele , opo ya vule oku mu tamaneka . Jesus okwa petama nokwa nyola pevi nomunwe gwe .
43012015	“ Shilando shaSion , ino tila ! Tala , omukwaniilwa gwoye te ya kungoye , a kayila ontana yokasino . ”
44001021	“ Onkee ano omulumentu gulwe na ninge onzapo yokuhokolola eyumuko lyOmuwa Jesus pamwe natse . Oye oku na okukala gumwe gwaamboka ya li ya kala mongundu yetu ethimbo alihe ndyoka Omuwa Jesus a li te ende pamwe natse , okuza kethimbo ndyoka Johannes a li tu uvitha e ta shasha , sigo okesiku ndyoka Kalunga a kutha po Jesus putse nokwe mu fala megulu . ”
44001022	
44002017	‘ Pomasiku gahugunina otandi ka ninga ngeyi , Omuwa ta ti . Otandi ka tilila Ombepo yandje maantu ayehe ; aana yeni aamati naakadhona otaa ka hunganeka , aamati aagundjuka otaa ka mona omamoniko , aasamane aakulupe otaa ka yaguma .
44002018	Eeno , maayakuli yandje ayehe , aalumentu naakiintu , otandi ka tilila mo Ombepo yandje pomasiku ngoka , oyo notaa ka hunganeka .
44002019	Otandi ka holola iilongankondo pombanda kegulu , niikumithalonga pevi , kombanda yevi . Otaku ka holoka ombinzi nomulilo nolwithi lwa gundakana .
44002020	Etango otali ka luudha , nomwedhi otagu ka tiligana gwa fa ombinzi , esiku ndyoka lyOmuwa enene nolya simana manga inaali thikana .
44002021	Ihe kehe ngoka ti ithana edhina lyOmuwa , ota hupithwa . ’
44002025	Oshoka David ote mu popi ta ti: ‘ Ethimbo alihe onda mono Omuwa e li komeho gandje . Oye oku li kolulyo lwandje , opo ndaa punduke .
44002026	Onkee omutima gwandje ogu udha enyanyu nelaka lyandje otali ligola ; nokuli ngame nando ondi li monkalo yokusa , otandi vululukwa nombili metegameno .
44002027	Oshoka omwenyo gwandje ito gu ethele maasi . Ngoye ito pitika , omuntu gwoye omwiinekelwa a ole .
44002028	Ongoye u ulukile ndje oondjila ndhoka tadhi fala komwenyo . Ngame nonda nyanyukwa , oshoka ou li pungame . ’
44002031	David okwa mono shoka Kalunga ta ka ninga , onkee okwa popi eyumuko lyaKristus sho a ti: ‘ Kalunga ine mu ethela maasi , olutu lwe inalu vula okwoola . ’
44002032	OJesus tuu nguka Kalunga e mu yumudha kuusi , natse atuhe oonzapo dhoshinima shika .
44002033	Oye okwa yeluthilwa pombanda kolulyo lwaKalunga e ta taamba kuye Ombepo Ondjapuki , ndjoka He e yi uvaneka . Ano shoka mu wete nomu uvite ngashingeyi , osho omagano ngoka Jesus e ge tu tilile .
44002034	Oshoka David ye mwene ina londa megulu , aawe , oye okwa ti: ‘ Omuwa okwa lombwele Omuwa gwandje: Kala omutumba mpaka kolulyo lwandje ,
44002035	sigo tandi tula aatondi yoye kohi yoompadhi dhoye . ’
44004011	Oye ngoka ta popiwa kenyolo ndyoka tali ti: ‘ Emanya ndyoka ne aatungi mwe li dhini , olyo lya ningi emanya li na oshilonga li vule agehe . ’
44004012	Omuye awike tamu tu zile ehupitho ; oshoka muuyuni auhe kamu na nando ogumwe gwedhina Kalunga e li hololela aantu , tatu vulu okuhupithilwa muye . ”
44004025	Ongoye wa pele omuntu gwoye , tatekulu David , koonkondo dhOmbepo Ondjapuki iitya yokupopya , sho a ti: ‘ Omolwashike aapagani ya fulakata , omolwashike iigwana tayi pangele oompangela dhowala ?
44004026	Aakwaniilwa yokombanda yevi otaa ilongekidha , naaleli otaa gongala , notaa tsu ondumbo okukondjitha Omuwa nOmugwayekwa gwe . ’
44004027	Oshoka Herodes naPontius Pilatus pamwe naapagani noshigwana shAaisraeli oya gongala moshilando shika okukondjitha Jesus , Omuntu gwoye omuyapuki , ngoka we mu ningi Kristus .
44004028	Oyo oya gongala , opo ya kondjithe ashihe shoka ngoye mwene koonkondo dhoye nokehalo lyoye we shi utha nale , shi ningwe .
44004029	Ano ngashingeyi , Omuwa , pulakena , nkene taa popitha aamati yoye nomagandambadhi , ngoye u pe aamati yoye oohapu dhoye , tu popye nuulaadhi auhe twaa na uumbanda .
44004030	Yelutha oshikaha shoye pombanda , u aludhe aavu , ngoye u holole po iikumithalonga niilongankondo omedhina lyaJesus , Omuntu gwoye omuyapuki . ”
44007042	Onkee Kalunga okwa zi po puyo nokwe ya etha , ya simaneke oonyothi dhokegulu , ngashika mwa nyolwa membo lyaahunganeki taku ti: ‘ Aaisraeli ne , hamolwandje mwa dhipaga nomwa yamba omayambo giinamwenyo oomvula omilongo ne mombuga .
44007043	Aawe , one omwa humbata etsali lyoshikalunga Molek , noshiyelekela shonyothi yoshikalunga sheni Refan . Mbika oyo iikalunga mbyoka mwe yi ningile , mu yi simaneke . Onkee ano otandi mu undulile handiyaka yaBabilon . ’
44007049	‘ Omuwa ota ti: Egulu olyo oshipangelapundi shandje . Nevi olyo oshilyatelo shoompadhi dhandje . Omu tungile ndje egumbo lya tya ngiini andola ? Ehala lyandje lyokuvululukwa oli kale peni ?
44007050	Hangame mwene nda shiti iinima mbika ayihe ? ’
44008032	Oohapu dhomenyolo ndhoka dha li tadhi leshwa kelenga odho ndhika: “ Oye okwa li a fa onzi tayi falwa , yi ka dhipagwe . Oye a li a fa onzigona tayi mwena thilu , uuna tayi kululwa . Noye ina tumbula nando oshitya shimwe .
44008033	Oye okwa fupipikwa ye ina uthilwa eutho lyu uka . Kaku na nando ogumwe ta ka vula okupopya sha kombinga yoluvalo lwe , oshoka okukalamwenyo kwe kwokombanda yevi okwa hulu po . ”
44013033	Ngaashi mEpisalomi etiyali mwa nyolwa taku tiwa: ‘ Ongoye omumwandje , onena ndjika nda ningi Ho . ’
44013034	Moku mu yumudha kuusi itaa ka mona we eolelo , Kalunga okwa ti ngeyi: ‘ Ongame otandi ke mu yambeka lela nomayambeko omayapuki , omayambeko tuu ngoka nde ga uvanekela David . ’
44013035	Osho wo ota popi pehala ekwawo ta ti: ‘ Omuntu gwoye omwiinekelwa ito mu etha a ole . ’
44013036	Oshoka David sho a longo ehalo lyaKalunga pethimbo lye , okwa si nokwa fumvikwa pooha dhoohe , olutu lwe e talu olele mevi .
44013037	Ihe Jesus , ngoka Kalunga e mu yumudha kuusi , olutu lwe inalu olela mo mevi .
44013041	‘ Pulakeneni , ne mboka hamu dhini oohapu dhaKalunga . Kumweni , e tamu yonuka po . Oshoka otandi longo oshilonga shimwe pomasiku gokukalamwenyo kweni . Oshilonga shoka itamu shi itaale , nando opu kale omuntu te shi mu fatululile . ’ ”
44015016	‘ Konima yaambika otandi ka galuka natango , Omuwa osho ta ti . Ngame notandi ka tungulula egumbo lyaDavid , ndyoka lya teka po . Otandi ka fululula omikanka nomakulukuma galyo . Otandi ke ga tungulula ishewe .
44015017	Nena aantu yalwe ayehe otaa ka konga Omuwa , iigwana ayihe mbyoka nde yi ithana , yi ninge aantu yandje .
44015018	Omuwa ngoka a tseyithile nale aantu oshinima shika , osho ta ti . ’ ”
44028026	a ti: ‘ Inda , u ka lombwele aantu yoshigwana shika , u tye: One otamu ka kala nokupulakena , ihe itamu uvu ko . Otamu ka kala nokutala , ihe itamu mono ko .
44028027	Oshoka omadhiladhilo gaantu yoshigwana shika oga simpa , omakutsi gawo oye ga thitika . Nomeho gawo oga thithikila . Oshoka ando hasho , ando omeho gawo otaga mono ko , omakutsi gawo otaga uvu ko , nomadhiladhilo gawo ando otaga pyokoka , ando otaa itedhulula e taa galukile kungame . Ongame notandi ya aludha . ’ ”
45003010	Ongaashi kwa nyolwa taku tiwa: “ Kaku na nande omuntu gumwe omuyuuki .
45003011	Kaku na nando ogumwe u uvite ko , kaku na nando ogumwe ta kongo Kalunga .
45003012	Aantu ayehe oye etha Kalunga . Ayehe oya puka . Kaku na nando ogumwegumwe ta longo uuwanawa .
45003013	Omiligu dhawo odha fa ombila ye ekama . Omalaka gawo ogu udha oohapu dhomakoto . Omilungu dhawo otadhi popi oohapu oombwinayi dha fa uuzigo wontoka .
45003014	Omakana gawo ogu udha omatukano omadhigu .
45003015	Oyo otaa matuka , ya ka dhipage omuntu .
45003016	Eyonuuko niiponga otayi kala mpoka ye enda .
45003017	Oyo inaa tseya ondjila yombili ,
45003018	yo inaa ilonga okutila Kalunga . ”
45004007	“ Aanelago aantu mboka Kalunga e ya dhimina po omayono gawo , oomboka oondjo dhawo dha siikilwa .
45004008	Omuntu omunelago oye ngoka Omuwa itaa yalula we oondjo dhe . ”
45008037	Ihe mumbika ayihe otatu sindi nokusindilila omolwaangoka e tu hole .
45008038	Oshoka ondi shi shili kutya kaku na nando oshinima shimwe tashi vulu oku tu topola ko kohole yaKalunga: haeso nenge omwenyo , haayengeli nenge aapangeli naanankondo yomegulu , haambyoka yongashingeyi nenge mbyoka tayi ke ya ,
45008039	hauyuni wokombanda nenge wokohi . Meshito kamu na sha tashi vulu oku tu topola ko kohole yaKalunga yi li muJesus Kristus , Omuwa gwetu .
45009011	Ihe opo ehogololo lyagumwe li kale naanaa , ngaashi Kalunga e shi dhiladhila , Kalunga mwene okwa lombwele Rebekka a ti: “ Omumwoye omukuluntu ota ka longela omumwayina ngoka omushona . ” Oye okwe shi popi , manga inaaya valwa nomanga inaaya ninga sha oshiwanawa nenge oshiwinayi . Oshoka Kalunga ngele ti ithana nenge ta hogolola , itaku talwa iilonga .
45009012	
45009025	Oshoka membo lyaHosea ota popi ta ti: “ Aantu mboka ya li yaa shi yandje , otandi ke yi ithana ‘ aantu yandje ’ . Oshigwana shoka nda li ndaa hole , otandi ke shi ithana ‘ omuholike gwandje ’ .
45009026	Pehala olyo tuu ndyoka ya lombwelelwe: ‘ kamu shi aantu yandje , ’ pehala olyo tuu ndyoka otaa ki ithanwa ngashingeyi aana yaKalunga omunamwenyo . ”
45010018	Ihe ote pula: Oshoshili tuu kutya inaa uva ? Oyo oyu uva , ngaashi enyolo tali ti: “ Ekugagano lyewi lyaayuvithi olyi ifala kombanda yevi alihe , oohapu dhawo odha thiki sigo okooha dhuuyuni . ”
45010019	Ihe natango ote pula: Aaisraeli inaye shi tseya nani ? Moses ota yamukula tango ta ti: “ Otandi mu ningi mwa sila aantu efupa mboka yaa shi oshigwana . Otandi mu ningi mu geele oshigwana shaa na oondunge . ”
45010020	Jesaja wo okwa popi e na uupenda , sho ta ti: “ Onda monika kaantu mboka inaa konga ndje , ondi ihololele aantu mboka inaa pula ndje . ”
45011009	David kombinga ye ota ti: “ Iililo yawo nayi ya ningile omwigo gwoku ya kwata noku ya yula . Naa punduke e taa geelwa .
45011010	Omeho gawo naga tsike , yaa vule okumona ko . Naa kale aluhe ya thindilwa pevi komaudhigu . ”
45011026	Ano Aaisraeli ayehe otaa ka hupithwa , ngaashi enyolo tali ti: “ Omuhupithi ota zi muSion , oye ota kombo mo okudhina Kalunga moluvalo lwaJakob .
45011027	Otandi dhike ehangano nayo , sho tandi kutha po oondjo dhawo . ”
45011034	Ngaashi enyolo tali ti: “ Olye a tseya omadhiladhilo gOmuwa ? Olye ta vulu oku mu tsa omayele ?
45011035	Olye e mu pele sha tango , ye e shi mu galulile ? ”
45011036	Oshoka ayihe oya shitwa kuye , omolwe ayihe yi li po notayi shuna kuye . Kalunga na simanekwe aluheluhe ! Amen .
45015009	Onkee aapagani kombinga yawo otaa hambelele Kalunga , sho e ya sile ohenda . Ngaashi enyolo tali ti: “ Onkee ano otandi ku hambelele mokati kaapagani , ongame otandi imbile edhina lyoye . ”
45015010	Natango enyolo tali ti: “ Nyanyukweni , ne aapagani , pamwe naahogololwa yaKalunga ! ”
45015011	Natango otaku tiwa: “ Hambeleleni Omuwa , ne aapagani amuhe . Iigwana ayihe nayi mu imbile ehambelelo ! ”
45015012	Natango Jesaja ota ti: “ Otaku ya ngoka ta zi moluvalo lwaIsai ; Oye ta thikama , a pangele aapagani . Oyo notaa ka kala ye mu inekela . ”
45015018	Oshoka otandi kala owala ndi na omukumo okupopya kombinga yaashoka Kristus e shi longo moohapu nomiilonga yandje .
45015019	Oye okwa longo iikumithalonga niinyengandunge koonkondo dhOmbepo Ondjapuki , opo aapagani ya vulike kuKalunga . Onkee ano okuza kuJerusalem nomuushiinda sigo okuIlliriko ondu uvitha nda mana mo elaka etoye tali popi Kristus .
45015020	Aluhe onda kala ndi na elalakano , ndi uvithe elaka etoye pomahala mpoka apeke Kristus inaa tumbulwa po nale , opo ndaa tungile kekankameno lya fulilwa mo komuntu gulwe i ili .
45015021	Ngaashi enyolo tali ti: “ Mboka inaaye mu lombwelwa , otaa ka mona , naamboka inaa uva , otaa ka uva ko . ”
46005012	Onkee ano kashi shi oshinima shandje okupangula aantu mboka kaaye shi ooyitaali . Kalunga oye te ke ya pangula . Ne itamu pangula nani mboka yokombinga yeni ongaashi enyolo tali ti: “ Umbii mo omuyoni mokati keni . ”
46005013	
47006016	Otempeli yaKalunga otayi vulu ngiini okulongela kumwe niikalunga ? Oshoka tse otempeli yaKalunga omunamwenyo , ngaashi Kalunga mwene ta ti: “ Ngame otandi ka tungila egumbo lyandje puyo , e tandi kala mokati kawo . Ngame otandi kala Kalunga kawo , oyo notaa kala aantu yandje . ”
47006017	Onkee Omuwa ota ti: “ Zii mo mokati kawo , ne mu iyoolole mo muyo . Inamu kala mu na ekwatathano naashoka sha nyata , ngame notandi ke mu taamba .
47006018	Ngame otandi kala Ho , ne notamu kala aamwandje aamati naakadhona , Omuwa Omunankondoadhihe osho ta ti . ”
47009010	Ihe Kalunga ngoka ta pe omukuni ombuto yokukuna niikulya yokulya , ote ke mu pa wo ombuto kehe mwe yi pumbwa nota ka kokitha omimeno , opo dhi mu etele eteyo lyeloolo omolwokugandja kweni kehalo ewanawa .
47009011	Ote ke mu yambeka aluhe , mu kale mu na sha shokugandja , opo oyendji ya ka hambelele Kalunga molwomagano geni tatu gandja kuyo .
47009012	Oshoka ekwatho ndyoka tamu longekidha , itali mana po ashike oluhepo lwaantu yaKalunga , ihe otali ke etela wo Kalunga omapandulo ogendji .
47009013	Aataambi otaa ka pandula Kalunga molweyakulo ndika lyeni , sho taa dhimbulula , nkene hamu vulika kevaangeli lyaKristus nomwa hala shili okukala mekwatathano nayo nonaantu ayehe .
47009014	Onkee ano otaa ke mu galikanena nohole oyindji molwesilohenda ndyoka enene Kalunga e li mu hololele .
47009015	Kalunga na hambelelwe omolwomagano ge gaa shi kutumbulwa !
49004009	Ihe otashi ti ngiini , oye okwa londo a yi pombanda ? Otashi ti , oye okwa kuluka tango , nokutya a kulukile muule womeni lyevi .
49004010	Ano ngoka a kuluka , oye tuu a londo a yi megulu , opo a udhithe ewangandjo alihe nokukalapo kwe .
49004011	Oye wo ngoka a pe aantu omagano . Oye oku utha , yamwe ya ninge aayapostoli , yamwe aahunganeki , yamwe aayuvithi , yamwe aasita nayamwe aalongihapu .
49004012	Oye okwe shi ningi , a longekidhile aantu yaKalunga ayehe oshilonga sheyakulo lyopakriste , okutunga olutu lwaKristus .
49004013	Natseni atuheni tatu hangana kumwe muukumwe womeitaalo lyetu nomontseyo yetu okutseya Omuna gwaKalunga . Otatu ka ninga ihe aakuluntu twa koka , twa thika kegwano lyuukuluntu waKristus .
49004014	Nena otse itatu kala we aanona haa tengatengithwa nohaa alaalithwa kombepo kehe yomalongo gaantu aafundja , mboka taa pukitha yakwawo noku ya tegela oomwigo .
49004015	Ihe mokupopya oshili tayi pangelwa kohole , otu na okukoka muKristus , ngoka e li omutse .
49004016	Mewiliko lye iilyo ayihe yolutu yi ili noyi ili otayi kwatathana kumwe nolutu aluhe lwa kwatelwa kumwe koluthipa kehe ndoka lu li molutu . Onkee oshilyo kehe pehala lyasho ngele tashi longo , ngashika shi na okulonga , nena olutu aluhe otalu koko notalu itungu lwo lwene e talu kala talu pangelwa kohole .
50002006	Oye okwa li e na uukwatya waKalunga , ye ina dhiladhila nando olumwe , a kambadhale nokuhakana okukala a fa Kalunga .
50002007	Ihe okwi ihula uukalunga , e ta zala olupe lwomupika . Oye okwa ningi a fa omuntu nokwa holoka molupe lwomuntu .
50002008	Oye okwi ifupipike nokwe ende ondjila yevuliko sigo omeso lye lyokomushigakano .
50002009	Onkee ano Kalunga okwe mu yele pombandambanda nokwe mu luku edhina enene li vule omadhina agehe ,
50002010	opo kehe shimwe megulu nokombanda yevi nomohi yevi , shi tse oongolo medhina lyaJesus .
50002011	Nomokusimanekitha Kalunga He ayihe yi hokolole montaneho kutya Jesus Kristus oye Omuwa .
54004003	Aantu ya tya ngeyi ohaa indike okuhokana nosho wo okulya iikulya yontumba noyongandi . Ihe Kalunga okwa shiti iikulya mbika , yi liwe kooitaali nokumboka ya tseya oshili noku mu hambelela .
54004004	Ashihe shoka sha shitwa kuKalunga , osho shiwanawa ; inashi ekelwahi , ihe nashi taambwe nokuhambelela Kalunga .
54004005	Oshoka oohapu dhaKalunga negalikano oyo tayi shi taambitha kuKalunga .
55002011	Ohapu ndjika oyoshili: “ Ngele twa si pamwe naye , otatu ka kaleni wo tu na omwenyo pamwe naye .
55002012	Ngele tatu tsikileni okwiidhidhimika , otatu ka pangeleni wo pamwe naye . Ngele tatu mu idhimbike , naye wo ote ke tu idhimbika .
55002013	Ngele itatu kala aainekelwa , nena oye ota kala omwiinekelwa , oshoka ita vulu okwiifundjaleka . ”
58001005	Oshoka Kalunga ina tya nando olumwe kugumwe gwomaayengeli: “ Ngoye omumwandje ; nena ndjika nda ningi ho . ” Kalunga ina lombwela wo nando ogumwe gwomaayengeli: “ Otandi ka ninga ho , nenge oto ka ninga omumwandje . ”
58001006	Oshoka Kalunga mokutuma Omwana , omutango gwe , muuyuni okwa ti wo: “ Aayengeli yaKalunga ayehe oye na oku mu simaneka . ”
58001007	Kombinga yaayengeli okwa ti: “ Kalunga ota ningi aayengeli ye oombepo , naayakuli ye ote ya ningi omalaka gomulilo . ”
58001008	Ihe kOmwana Kalunga okwa ti: “ Ongoye Kalunga , oshipangelapundi shoye otashi kala aluheluhe . Oshilongo shoye oto shi lele nuuyuuki .
58001009	Ongoye ou hole shoka shu uka nou tonde shoka sha puka ; onkee Omuwa Kalunga koye okwe ku lenge nokwe ku pe esimano e te ku nyanyudha nenyanyu enene li vule lyayalwe . ”
58001010	Kombinga yOmwana okwa ti wo: “ Omuwa , petameko ongoye wa shiti evi , ongoye wa shiti egulu niikaha yoye mwene .
58001011	Agehe otaga hulu po , ihe ngoye oto kala po . Agehe otaga kulupa ngoonguwo .
58001012	Ongoye to ke ga gonya ngonguwo , oto ke ga lundulula ngomizalo . Ihe ngoye oto kala ngaashi u li noito kulupa . ”
58001013	Oshoka Kalunga ina lombwela nando olumwe gumwe gwoomaayengeli ye: “ Kuutumba mpaka kolulyo lwandje , sigo tandi tula aatondi yoye kohi yoompadhi dhoye , ya ninge oshilyatelo shoye ”
58001014	Aayengeli oolye ano ? Oyo ayehe oombepo ndhoka tadhi yakula Kalunga . Ohaa tumwa kuye okukwatha aantu mboka taa ka hupithwa .
58002006	Ihe okwa nyolwa wo peha limwe mOmanyolo: “ Kalunga , omuntu omushike , sho ho mu dhiladhila ? Sho ho sile omuntu gwanathangwa oshimpwiyu ? ”
58002007	Owa tile: “ Na shonopekwe okathimbo kowala e vulike kaayengeli . Owe mu pe eadhimo ngaashi omukwaniilwa ,
58002008	nowe mu ningi omupangeli gwaayihe . ” Tashi ti , Kalunga okwa shiti omuntu omupangeli gwaayihe . Shika osha kwatelela mo iinima ayihe . Ihe katu wete natango kutya omuntu oye omupangeli gwaayihe .
58002009	Ihe otu wete Jesus oye a shonopekwa okathimbo okafupi e vulike kaayengeli , opo a sile aantu ayehe omolwesilohenda lyaKalunga . Otu mu wete nena a zalekwa eadhimo nesimano , molwaasho a sile ayehe .
58002010	Kalunga , omushiti nomuhumbati gweshito alihe , okwa hala okuthikitha aana ye oyendji meadhimo . Onkee okwe shi tala she mu opalela okulenga Jesus , a kale a pwa omolwomahepeko ge .
58002012	Ngaashi ta ti: “ Kalunga , otii ku hokolola paamwameme ; Otii ku imbile omaimbilo montaneho yegongalo alihe . ”
58002013	Oye ota ti wo: “ Ondi inekela Kalunga . ” Niishewe ota ti: “ Ongame nguka naanona mboka Kalunga e ya pe ndje . ”
58003007	Oshoka ngaashi Ombepo Ondjapuki ta ti: “ Onena tuu ndjika ngele tamu uvu ewi lyaKalunga ,
58003008	inamu ikukutika , ngaashi mwa tsile ondumbo naKalunga , sho mwa li mwe mu hindi uuna ndwiyaka mombuga ,
58003009	moka oohokulu ya makelele ndje e taa hindi ndje . Kalunga osho ta ti , nando oya monene shoka nda longo muule woomvula omilongo ne .
58003010	Onkee onda li nda geele aantu mbeyaka nonda ti: ‘ Oyo oya puka aluhe momadhiladhilo gawo . Oyo inaa ilonga nando okutseya oondjila dhandje . ’
58003011	Ngame onda li nda geya nonda gana kutya: ‘ Kaye na mpoka naa ke ya , ya vululukwe pungame ! ’ ”
58003015	Enyolo otali ti: “ Onena ndjika nge tamu uvu ewi lyaKalunga , inamu ikukutika , ngaashi mwe shi ningile nale , uuna mwa tsile ondumbo naKalunga . ”
58004003	Ihe tse mbaka twi itaala , otatu yi mo , tu ka vululukwe puKalunga . Ngaashi naye wo ta ti: “ Ngame onda geya e te gana: ‘ Oyo kaye na mpoka naa ke ya mo , ya vululukwe pungame . ’ ” Kalunga nando ota popi ngeyi , iilonga ye oya li ya pwa , sho a shiti uuyuni .
58004004	Oshoka palwe mOmanyolo otamu popiwa esiku etiheyali taku tiwa: “ Kalunga okwa vululukwa esiku etiheyali kiilonga ye ayihe . ”
58004005	Ihe otaku tiwa wo: “ Oyo kaye na mpoka naa ke ya mo , ya vululukwe pungame . ”
58004006	Mbeyaka yu uvu tango elaka etoye , oyo inaa ya mo , ya ka vululukwe puKalunga , oshoka oya li inaa itaala . Ihe oku na yamwe ya pitikilwa okuya mo , ya vululukwe puKalunga .
58004007	Shika otashi hololwa , sho taku tiwa: “ Kalunga oku utha esiku lilwe ndyoka hali tiwa: Onena . ” Oye okwe li popya moomvula dhonale mokana kaDavid , sho ta ti: “ Onena tuu ndjika nge tamu uvu ewi lyaKalunga , inamu ikukutika . ”
58005005	Osho tuu naKristus ini ikuthila esimano lyokuninga omuyambi omukuluntu , ihe okwa lombwelwa kuKalunga: “ Ongoye omumwandje , onena ndjika nda ningi Ho . ”
58005006	Okwa ti wo pehala lilwe: “ Ngoye oto ka ninga omuyambi gwaaluhe palandulathano lyaMelkisedek . ”
58007021	Ihe Jesus okwa ningi omuyambi koonkondo dhegano , uuna Kalunga e mu lombwele a ti: “ Omuwa okwa gana , ita lundulula we edhiladhilo lye: ‘ Ongoye to ka ninga omuyambi gwaaluhe . ’ ”
58007022	Ano eyooloko ndika otali ningi Jesus a kale omugameni gwehangano ewanawa li vule ndiyaka .
58008008	Onkee Kalunga ota gandja uusama kaantu ye , sho ta ti: “ Omasiku otage ya , Omuwa osho ta ti , uuna tandi ka dhika ehangano epe pokati ketu nAaisraeli nonezimo lyaJuda .
58008009	Ndika itali yelekwa nehangano ndyoka nda ningile noohekulu , sho nda li nde ya hili mokwaako e tandi ya tembudha muEgipiti . Ihe inaa dhiginina ehangano lyetu nayo . Onkee onde ya etha , Omuwa osho ta ti .
58008010	Ndika olyo ehangano ndyoka tandi ka ninga nAaisraeli konima yomasiku ngoka , Omuwa sho ta ti: Ompango yandje otandi ke yi tula momadhiladhilo gawo , notandi ke yi nyolela momitima dhawo . Otandi ka ninga Kalunga kawo , nayo otaa ka ninga aantu yandje .
58008011	Kape na nando ogumwe ta ka longa omukwashigwana she , po pwaa na ngoka ta ka lombwela omungandjawo ta ti: ‘ Tseya Omuwa , ’ oshoka ayehe otaa ka tseya ndje okuza komudhinwa sigo okomunenentu .
58008012	Otandi ke ya sila ohenda e tandi dhimi po omayono gawo , noitandi ka dhimbulukwa we oondjo dhawo . ”
58010005	Onkee ano Kristus sho a li pokuya muuyuni , okwa ti kuKalunga: “ Omagano nomayambo giinamwenyo ito ga pumbwa , ihe owa longekidhile ndje olutu .
58010006	Ongoye ito hokwa omayambo giinamwenyo haga lungunithilwa koshiyambelo , nenge omayambo gokukutha po oondjo .
58010007	Ongame nonda ti: ‘ Ongame nguka , otandi ya okulonga ehalo lyoye , Kalunga , ongaashi sha nyolwa membo lyompango tashi popi ndje . ’ ”
58010008	Tango Kristus okwa ti: “ Omagano nomayambo giinamwenyo ito ga pumbwa , ngoye ito ga hokwa , osho wo omagano giinamwenyo haga lungunithilwa koshiyambelo nomayambo gokukutha po oondjo . ” Okwa popi ngeyi , nando omayambo ngaka oga li haga yambwa pampango .
58010009	Opo ihe okwa ti ishewe: “ Ongame nguka tandi ya okulonga ehalo lyoye , Kalunga . ” Onkee ano Kalunga okwa kutha po omukalo omukulu gwokuyamba nokwa tula po eyambo lyaKristus peha lyagwo .
58010010	Onkee ano tse otwa yelithwa lumwe aluke koondjo molwaJesus Kristus , ngoka a gwanitha ehalo lyaKalunga , sho a yamba olutu lwe mwene .
58010016	“ Ndika olyo ehangano ndyoka tandi ke li ninga pokati ketu nayo , konima yomasiku ngoka , Omuwa osho ta ti: Ompango yandje otandi ke yi nyolela momitima dhawo , notandi ke yi tula momadhiladhilo gawo . ”
58010017	Nokwa ti ishewe: “ Itandi ka dhimbulukwa we oondjo niilonga yawo iiwinayi . ”
58010018	Onkee ano inaku pumbiwa we omayambo gokukutha po oondjo , uuna ayihe mbika ya dhimwa po .
58010037	Oshoka enyolo otali ti: “ Oku na okathimbo okafupi kowala , ngoka e na okuya , ote ya ihe , ye ita kala ko .
58010038	Ihe aayuuki yandje otaa ki itaala ndje e taa kala ye na omwenyo . Naamboka taa shuna monima , itandi ya hokwa . ”
58010039	Ihe tse katu lile po okushuna monima , tu ka kane , aawe , tse otatu itaale e tatu hupithwa .
58012005	Aana yaKalunga , omwa dhimbwa oohapu dhaKalunga ndhoka tadhi mu tsu omukumo ? “ Mumwandje , ino dhina egeelo lyOmuwa , ino kanitha omukumo , uuna te ku nyenyetele .
58012006	Oshoka Omuwa oha geele kehe ngoka e holike kuye , noha dhenge omuntu kehe ngoka te mu taamba , a ninge omwana . ”
58012007	Idhidhimikileni omageelo agehe ngaashi gaho , oshoka Kalunga ota kala nane ngaashi e li noyana . Oku na tuu omunona ngoka ihaa dhengwa kuhe ?
58012008	Ngele itamu putudhilwa mumwe noyana , nena otashi ti kamu shi oyanalela , ihe aana yuulunde .
58012009	Ootate yokombanda yevi sho ye tu geele , otwe ya simaneke . Unene ano otu na okuvulika kuTate gwomegulu , opo tu kale tu na omwenyo .
58012010	Ootate yokombanda yevi oye tu geele okathimbo okafupi kowala , ngaashi ye shi tala sho opala . Ihe Kalunga ote shi ningi omoluuwanawa wetu yene , opo tu kale tu na sha shuuyapuki we .
58012011	Pethimbo ndyoka tatu geelwa , kombinga yetu kashi shi enyanyu , aawe , oluhodhi , ihe konima yethimbo mboka ya putudhwa kegeelo ndyoka , otaa ka mona ombili omolwokukalamwenyo kwawo kwo opalela Kalunga .
60002006	Oshoka enyolo otali ti: “ Onda hogolola emanya lya simana , ndyoka tandi li ningi ngashingeyi emanya lyokolonela muSion . Nakehe ngoka te mu itaale , ita sithwa ohoni . ”
60002007	Emanya ndika oli na oshilonga oshinene kune mboka mwi itaala ; ihe kumboka inaa itaala: “ Emanya tuu ndyoka aatungi ye li ekelehi , olya ningi emanya li na oshilonga li vule agehe . ”
60002008	Enyolo ekwawo otali ti: “ Emanya ndika otali pundukitha aantu . Emanya ndyoka tali ya gwilitha po . ” Oyo otaa punduka , oshoka inaa itaala ohapu ndjika . Shika osho Kalunga a li e ya halela .
60003010	Ngaashi enyolo tali ti: “ Ngoka a hala okunyanyukilwa okukalamwenyo nokumona omasiku ge na elago , ne ethe okupopya uuwinayi , nomilungu dhe inadhi pititha iifundja .
60003011	Na ze mo miilonga iiwinayi , a longe uuwanawa . Na konge ombili e te yi lalakanene .
60003012	Oshoka omeho gOmuwa oge wete aayuuki , naaluhe ota pulakene omaindilo gawo ; ihe ota thigi po mboka haa longo uuwinayi . ”
60004018	Ongaashi enyolo tali ti: “ Ngele ehupitho lyomuyuuki okonyala , ngoka kee na Kalunga nomulunde ota ningwa ngiini ? ”
60004019	Onkee ano mboka taa hepekwa molwaasho ehalo lyaKalunga osho tali ti , naa longe uuwanawa nokwiiyethela mOmushiti gwawo omwiinekelwa .
61001008	Mbika oyo iinima mbyoka mwe yi pumbwa , nongele omu yi na ya gwana e tayi indjipala , otayi mu tula miilonga mbyoka tayi eta iiyimati mokutseya kweni Omuwa gwetu Jesus Kristus .
61001009	Ihe ngoka kee yi na , oye omuposi ngoka a dhimbwa kutya oondjo dhe dhonale odha dhimwa po .
66001003	Omunelago oongoka ta lesha embo ndika ; eeno , aanelago oomboka taa pulakene oohapu dhomahunganeko gomembo ndika e taa vulika kushoka sha nyolelwa mo . Oshoka ethimbo olya thikana , uuna iinima mbika ayihe yi na oku ka gwanithwa .
66002026	Aasindani mboka taa gwanitha ehalo lyandje sigo okehulilo , otandi ke ya pa oonkondo ndhoka nde dhi pewa kuTate: otandi ke ya pa oonkondo dhokupangela iigwana nondhimbo yosheela noku yi tatula , ngaashi omuntu ta tatula oshuma sheloya . Otandi ke ya pa wo onyothi yongula .
66002027	
66002028	
66004011	“ Omuwa , Kalunga ketu ! Owa gwana okusimanekwa omolweadhimo , esimano noonkondo , oshoka ongoye wa shiti iinima ayihe , nokehalo lyoye oyi li po noyi na omwenyo ! ”
66005009	Oyo oyi imbi eimbilo epe ya ti: “ Ongoye wa gwana okutaamba embo ndika nokupatulula iipatitho yalyo , oshoka owa li wa dhipagwa . Nomolwokusa kwoye owe eta aantu kuKalunga , oomboka ya za momaludhi agehe , momalaka agehe , miigwana ayihe nomomihoko adhihe .
66005010	Ongoye owe ya ningi ombala yaayambi okulongela Kalunga ketu , oyo notaa ka pangela kombanda yevi . ”
66005012	taa imbi newi enene taa ti: “ Onzigona ngoka a li a dhipagwa , oye a gwana okutaamba epangelo , uuyamba , uunongo noonkondo , esimano , eadhimo nehambelelo ! ”
66005013	Nena ondu uvu iishitwa ayihe yomegulu , yokombanda yevi noyomeni lyevi naambiyaka ayihe yomefuta noyomewangandjo tayi imbi tayi ti: “ Ehambelelo , esimano , eadhimo noonkondo kungoka a kuutumba koshipangelapundi nokOnzigona , aluhe sigo aluhe ! ”
66005014	Iinamwenyo mbiyaka ine oya yamukula ya ti: “ Amen , ” naakuluntu oyi isizimike e taa galikana .
66011017	taa ti: “ Omuwa Kalunga Omunankondoadhihe , ngoka u li ko nowa li ko ! Otatu ku hambelele , sho wa holola oonkondo dhoye nowa tameke okupangela !
66011018	Aapagani oya geya noonkondo , oshoka ethimbo lyondjahi yoye nolyokupangula aasi olye ya , ethimbo lyokufuta aapiya yoye aahunganeki naantu yoye ayehe , oomboka haye ku tila , aanenentu naadhinwa . Ndika olyo ethimbo lyokuhanagula po mboka taa yonagula po evi ! ”
66015003	Oyo oyi imbi eimbilo lyaMoses , omumati gwaKalunga , nolyOnzigona ya ti: “ Omuwa Kalunga Omunankondoadhihe , iilonga yoye iinene ngiini niikumithi ! Omukwaniilwa ngoye gwiigwana ayihe , omautho goye ogu uka ngiini nogoshili !
66015004	Omuwa , olye ngoka itee ku tila ? Olye ta tindi okuhokolola uunene woye ? Oshoka ongoye awike omuyapuki . Iigwana ayihe otayi ke ya notayi ka tsa oongolo koshipala shoye e tayi ku galikana . Oshoka iilonga yuuyuuki woye oya tseyika kwaayehe . ”
66018004	Nena ondu uvu ewi lilwe ekwawo lya zi megulu nolya ti: “ Zii mo mokati kawo , one aantu yandje ! Iyoololii mo muyo ! Inamu kwatathana noondjo dhawo ; inamu ihilila omageelo gawo !
66018005	Oshoka oondjo dhasho odha ndumbala nodha thiki sigo okegulu , nuulunde washo Kalunga okwe u dhimbulukwa .
66018006	Shi ningileni naanaa ngaashi she mu ningile . Shi futitheni lwaali shi thike pushoka e shi longa . Udheni oshitenga shasho noshinuwa oshilulu shi vule lwaali shoka she mu longekidhilile .
66018007	Shi peni omahepeko noluhodhi yi thike pesimano nopuukengeli mboka she u ikongela shoshene . Oshoka oshi li po tashi ilombwele tashi ti: ‘ Ongame otandi kuutumba mpaka , omukwaniilwa omukuluntu . Kandi shi omuselekadhi noitandi ka adhika nando koluhodhi ! ’
66018008	Onkee ano iiponga ayihe otayi ke shi adha esiku limwe alike . Eeno , oluhodhi nondjala . Otashi ka fikwa po nomulilo , oshoka Omuwa Kalunga ngoka te shi pangula , oye omunankondo . ”
66022017	Ombepo nomuyalekwa otaa ti: “ Ila ! ” Kehe ngoka tu uvu ko , na tye: “ Ila ! ” Kehe ngoka a sa enota , ne ye ; naangoka a hala , na taambe omeya gomwenyo omagano .
